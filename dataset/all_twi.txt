mfitiaseɛ no onyankopɔn bɔɔ ɔsoro ne asase
na asase da hɔ hunu a ɛnni bɔbea biara na esum wɔ ebunu no ani na onyankopɔn honhom butu butu mfonini a hebri no retwa no te sɛ akokɔbaatan a ɔbutu ne nkosua so rehwɛ sɛ ɛbɛdane mma nsuo no ani
na onyankopɔn kaa sɛ ɛnyɛ hann na ɛyɛɛ hann
na onyankopɔn hunuu hann no sɛ ɛyɛ na onyankopɔn paee hann ne esum no mu
na ɔfrɛɛ hann no sɛ adekyee ne esum no adesae na adeɛ sae na adeɛ kyee da a ɛdi kan ne no
na onyankopɔn kaa sɛ ewiem mmra na ɛmmɛpae nsuo no mu
na onyankopɔn yɛɛ ahunumu ntrɛmu na ɔpaee nsuo a ɛwɔ ewiem no aseɛ ne deɛ ɛwɔ ewiem no soɔ no mu na ɛyɛɛ saa
na onyankopɔn frɛɛ ewiem no ɔsoro na adeɛ sae na adeɛ kyee da a ɛtɔ so mmienu ne no
na onyankopɔn kaa sɛ nsuo a ɛwɔ ɔsoro aseɛ no mmoaboa ano wɔ faako na wɔnhunu asase pɛsɛɛ na ɛyɛɛ saa
na onyankopɔn frɛɛ pɛsɛɛ no asase na nsuo mmoano no ɔfrɛɛ no ɛpo na onyankopɔn hunuu sɛ ɛyɛ
na onyankopɔn kaa sɛ asase mfifiri nwira mfudeɛ nnuaba sɛdeɛ wɔn su teɛ wɔ asase so na ɛyɛɛ saa
na asase fifirii nwira ne nnuaba sɛdeɛ wɔn su teɛ na onyankopɔn hunuu sɛ ɛyɛ
na adeɛ sae na adeɛ kyee da a ɛtɔ so mmiɛnsa ne no
na onyankopɔn kaa sɛ nkanea mmra ewiem na ɛmmɛpae awia ne anadwo mu na ɛnyɛ nsɛnkyerɛnneɛ mma mmerɛ nna ne mfeɛ nkyekyɛmu
bio na ɛnyɛ nkanea wɔ ewiem na ɛnhyerɛn wɔ asase so na ɛyɛɛ saa
na onyankopɔn yɛɛ nkanea akɛseɛ mmienu no sɛ kɛseɛ no nni adekyeeɛ so na ketewa no sɛ ɛnni anadwo so ɔyɛɛ nsoromma nso
na onyankopɔn de sisii ewiem sɛ ɛnhyerɛn wɔ asase so
na ɛnni adekyeeɛ ne adesaeɛ so na ɛmpae hann ne esum no mu na onyankopɔn hunuu sɛ ɛyɛ
na adeɛ sae na adeɛ kyee da a ɛtɔ so nnan ne no
na onyankopɔn kaa sɛ nsuo no nnɔre abɔdeɛ a ɛte aseɛ pii na ntakraboa ntu mfa asase so wɔ ewiem
na onyankopɔn bɔɔ nsuboa akɛseɛ ne nketewa ahodoɔ sɛdeɛ wɔn su teɛ ne ntakraboa nyinaa sɛdeɛ wɔn su teɛ na onyankopɔn hunuu sɛ ɛyɛ
na onyankopɔn hyiraa wɔn sɛ monwo na monnɔ na monyɛ ɛpo mu ma na ntakraboa nnɔɔso asase so
na adeɛ sae na adeɛ kyee da a ɛtɔ so nnum ne no
na onyankopɔn kaa sɛ abɔdeɛ a ɛtete aseɛ mfiri asase mu mmra sɛdeɛ wɔn su teɛ ntɔteboa a ɛwɔ fie ne wiram ne mmoa a wɔwea ne asase so mmoadoma sɛdeɛ wɔn su teɛ na ɛyɛɛ saa
na onyankopɔn yɛɛ asase so mmoadoma ntɔteboa ne mmoa a wɔwea fam nyinaa sɛdeɛ wɔn su teɛ na onyankopɔn hunuu sɛ ɛyɛ
na onyankopɔn kaa sɛ momma yɛnyɛ onipa wɔ yɛn suban so sɛ yɛn nsɛsoɔ na wɔnni ɛpo mu mpataa ewiem nnomaa ntɔteboa ne mmoa a wɔwea asase so nyinaa so
na onyankopɔn bɔɔ onipa wɔ ne suban so aane nyankopɔn suban so na ɔbɔɔ no ɔbarima ne ɔbaa na ɔbɔɔ wɔn
na onyankopɔn hyiraa wɔn na ɔka kyerɛɛ wɔn sɛ monwo na monnɔre na monyɛ asase so ma na monya so tumi na monni ɛpo mu mpataa ne ewiem nnomaa ne mmoa a wɔwɔ asase soɔ nyinaa so
na onyankopɔn kaa sɛ hwɛ mede mfudeɛ a ɛwɔ asase ani nyinaa ne nnuaba nyinaa mama mo sɛ ɛnyɛ mo aduane
na asase so mmoadoma nyinaa ne ewiem nnomaa nyinaa ne mmoa a wɔwea asase soɔ nyinaa mede nhahan mono mama wɔn sɛ wɔnni na ɛyɛɛ saa
na onyankopɔn hunuu deɛ ɔyɛeɛ nyinaa na hwɛ ɛyɛ pa ara na adeɛ sae na adeɛ kyee da a ɛtɔ so nsia ne no
na wɔwiee ɔsoro ne asase ne deɛ ɛwɔ mu nyinaa bɔ
na da a ɛtɔ so nson no na onyankopɔn awie n adwuma a ɔyɛeɛ no na da a ɛtɔ so nson no ɔhome firii n adwuma a ɔyɛeɛ nyinaa ho
na onyankopɔn hyiraa da a ɛtɔ so nson no so na ɔtee ho ɛfiri sɛ ɛno mu na ɔhome firii n adwuma a ɔyɛeɛ wɔ adebɔ mu no nyinaa ho
yei ne sɛdeɛ awurade nyankopɔn bɔɔ ɔsoro ne asase
na afuo mu nnua nyinaa nnya mmaa asase so na afuo mu nhahan nyinaa nnya mfifirii ɛfiri sɛ na awurade nyankopɔn nnya ntɔɔ nsuo nguu asase no so na na onipa a ɔbɛdɔ asase nni hɔ
na nsuo firi asase so foroe na ɛfɔɔ asase ani nyinaa
na awurade nyankopɔn de fam dɔteɛ nwonoo onipa na ɔhuu nkwa home guu ne hwene mu na onipa yɛɛ ɔkra teasefoɔ
na awurade nyankopɔn yɛɛ turo bi wɔ eden a ɛwɔ apueeɛ fam na ɔde onipa a ɔnwonoo no no tenaa hɔ
na awurade nyankopɔn maa nnua ahodoɔ nyinaa a wɔhwɛ a ɛyɛ fɛ na ɛyɛ sɛ wɔdie asase no so ne nkwa dua a ɛsi turo no mfimfini ne papa ne bɔne ho nimdeɛ dua fifirii asase no so
na asuo bi tene firi eden bɛfɔ turo no na ɛfiri hɔ ara na emu paapae yɛɛ nsutire nnan
deɛ ɛdi kan no din de pison ɛno na ɛkonton twa hawila asase a sika wɔ soɔ no nyinaa ho hyiae
na asase no so sika yɛ papa ɛhɔ na bedola aduhwam ne apopobibireboɔ wɔ
na asuo a ɛtɔ so mmienu no din de gihon ɛno na ɛkonton twa kus kus yi ara na ebinom frɛ no etiopia asase nyinaa ho hyia
na asuo a ɛtɔ so mmiɛnsa no ne tigri ɛno ara ne hidekel wɔ hebri kasa mu ɛno na ɛsene wɔ asiria apueeɛ na asuo a ɛtɔ so nnan ne eufrate
na awurade nyankopɔn de onipa no kɔtenaa eden turom sɛ ɔnnɔ na ɔnwɛn hɔ
na ɔhyɛɛ onipa no sɛ turom ha nnua nyinaa di bi
na mmom papa ne bɔne ho nimdeɛ dua no deɛ nni ɛfiri sɛ da a wobɛdi bie no wuo na wobɛwuo
na awurade nyankopɔn kaa sɛ ɛnyɛ sɛ onipa nko tena mɛyɛ ne nsɛsoɔ boafoɔ mama no
na awurade nyankopɔn de dɔteɛ nwonoo wiram mmoadoma ne ewiem nnomaa nyinaa na ɔde wɔn baa onipa no nkyɛn sɛ ɔbɛhunu sɛdeɛ ɔbɛfrɛ wɔn na deɛ onipa de frɛɛ abɔdeɛ a ɛte aseɛ biara no ɛno ara ne ne din
na onipa totoo afiemmoa ewiem nnomaa ne wiram mmoadoma nyinaa din nanso onipa deɛ wɔannya ne boafoɔ a ɔfata amma no
na awurade nyankopɔn maa nnahɔɔ tɔɔ onipa no so na ɔdae na ɔyii ne mfe mpadeɛ mu baako na ɔde nam tuaa ananmu
na awurade nyankopɔn de mpadeɛ a ɔyi firii onipa no mu no yɛɛ ɔbaa na ɔde no brɛɛ onipa no
na onipa no kaa sɛ ampa ara me nnompe mu dompe ne me honam mu nam ankasa nie oyi na wɔbɛfrɛ no ɔbaa ɛfiri sɛ ɔbarima mu na wɔyii no firiiɛ
saa nti na ɔbarima bɛgya n agya ne na hɔ na ɔde ne ho akɔbata ne yere ho na wɔayɛ honam korɔ
na wɔn baanu no deda adagya ɔbarima no ne ne yere nanso wɔn ani anwu
na ɔwɔ yɛ aniteɛ kyɛne wiram mmoadoma a awurade nyankopɔn yɛɛ wɔn nyinaa na ɔbisaa ɔbaa no sɛ ampa ara sɛ onyankopɔn aka akyerɛ mo sɛ monnni turom ha nnua nyinaa bi
na ɔbaa no buaa ɔwɔ no sɛ turom ha nnua aba no yɛdi bi
nanso dua a ɛsi turo no mfimfini no aba deɛ onyankopɔn aka sɛ monnni bi nso mommfa mo nsa nnka na moanwu
na ɔwɔ no ka kyerɛɛ ɔbaa no sɛ ɛnyɛ wuo na mobɛwuo
na onyankopɔn nim sɛ da a mobɛdi bie no mo ani bɛbue na moayɛ sɛ onyankopɔn hebri no asekyerɛ tumi yɛ anyame ahunu papa ne bɔne
na ɔbaa no hunuu sɛ dua no yɛ sɛ wɔdie na ɛyɛ aniwa fɛ ɛyɛ akɔnnɔ na ɛbɛte ani enti ɔtee n aba bi na ɔdii na ɔde bi maa ne kunu a ɔka ne ho no nso na ɔdii
na wɔn baanu ani buebuee na wɔhunuu sɛ wɔdeda adagya enti wɔpempam borɔdɔma ahahan yɛɛ nkatanim fae
na wɔtee awurade nyankopɔn nka sɛ ɔnam turom hɔ wɔ anwummerɛ mferɛ mu na adam ne ne yere kɔhunta firii awurade nyankopɔn anim wɔ turom hɔ nnua mu
na awurade nyankopɔn frɛɛ adam na ɔbisaa no sɛ wowɔ he
na ɔse metee wo nka wɔ turom hɔ no mesuroe ɛfiri sɛ meda adagya na mehuntae
na ɔbisaa no sɛ hwan na ɔka kyerɛɛ wo sɛ woda adagya dua a mehyɛɛ wo sɛ nni bie no na woadie yi
na adam kaa sɛ ɔbaa no a wode no bɛkaa me ho no ɔno na ɔmaa me dua no aba no bie na mediiɛ
na awurade nyankopɔn ka kyerɛɛ ɔbaa no sɛ adɛn na woyɛɛ saa na ɔbaa no se ɔwɔ no na ɔdaadaa me maa mediiɛ
na awurade nyankopɔn ka kyerɛɛ ɔwɔ no sɛ ɛnam sɛ woayɛ yei nti wɔadome wo ntɔteboa ne wiram mmoadoma nyinaa mu wo yafunu so na wobɛnanteɛ na woadi dɔteɛ wo nkwa nna nyinaa
na mede ɔtan bɛto wo ne ɔbaa no ntam ɛne w asefoɔ ne n asefoɔ ntam ɔno na ɔbɛbɔ wo tire na wo nso woaka ne nantin
ɔbaa no deɛ ɔka kyerɛɛ no sɛ dɔ na mɛma wo yea ne wo nyinsɛn mu brɛ adɔɔso yea mu na wobɛwo mma na w ani bɛgyina wo kunu na ɔno na ɔbɛdi wo soɔ
na adam deɛ ɔka kyerɛɛ no sɛ sɛ woatie wo yere nne na woadi dua a mehyɛɛ wo sɛ nnie no bie nti wo nti wɔadome asase yea mu na wobɛdidi soɔ wo nkwa nna nyinaa
na nkasɛɛ ne nnɛnkyɛnse na ɛbɛfifiri ama woɔ na woadi afuo mu ahahan
w anim fifire mu na wobɛdidie de akɔsi sɛ wobɛsane akɔ dɔteɛ mu ɛfiri sɛ emu na wɔyii wo firiiɛ na woyɛ dɔteɛ na dɔteɛ mu na wobɛsane akorɔ
na adam too ne yere din hawa ɛfiri sɛ ɔno na ɔyɛ ateasefoɔ nyinaa na
na awurade nyankopɔn yɛɛ nwoma ntadeɛ maa adam ne ne yere de hyɛɛ wɔn
na awurade nyankopɔn kaa sɛ hwɛ onipa no ayɛ sɛ yɛn mu baako ahunu papa ne bɔne na afei deɛ ɛbɛyɛ na wantene ne nsa ante nkwa dua no nso bi anni antena ase daa nti
awurade nyankopɔn tuu no firii eden turom hɔ sɛ ɔnkɔdɔ asase a wɔfaa no firii mu no
na ɔpamm onipa no na ɔde kerubim ne ogyaframa afena a ɛdi ahim bɛsii eden turo no anim apueeɛ fam sɛ wɔnwɛn ɔkwan a ɛde kɔ nkwa dua no ho no
na adam ne ne yere hawa daeɛ na ɔnyinsɛnee na ɔwoo kain na ɔkaa sɛ awurade adaworoma manya ɔbarima
na ɔwoo ne nua habel kaa ne ho na habel yɛ odwanhwɛfoɔ ɛna kain nso yɛ okuafoɔ
na ɛbaa sɛ nna bi akyiri no kain de afuom nnoɔma bɛyɛɛ awurade ayɛ
na habel nso de ne nnwan mu mmakan ne wɔn a wɔadɔre no bi bɛmae na awurade ani sɔɔ habel ne n afɔrebɔdeɛ no
nanso kain ne n afɔrebɔdeɛ no deɛ n ani ansɔ kain bo fuu pii na ɔmunae
na awurade bisaa kain sɛ adɛn nti na wo bo afuo na woamuna yi
sɛ woyɛɛ no yie a anka w anim rente anaa na sɛ woanyɛ no yie enti bɔne butu ɛpono ano na w akyiri kwan na ɛhwehwɛ nanso di ne so
na kain ka kyerɛɛ ne nua sɛ ma yɛn nkɔ afuom na ɛbaa sɛ wɔwɔ afuom no kain sɔre tiaa ne nua habel na ɔkumm no
na awurade bisaa kain sɛ ɛhe na wo nua habel wɔ na ɔse mennim me nua so hwɛfoɔ ne me anaa
na awurade se ɛdeɛn na woayɛ yi wo nua mogya nne reteam frɛ me firi asase so
na afei wɔadome wo afiri asase a abue n ano agye wo nua mogya afiri wo nsam no so
sɛ wodɔ asase a ɛrenkɔ so mma wo ne nnɔbaeɛ bio na wobɛyɛ ɔkobɔni ne asesabɔni wɔ asase so
na kain ka kyerɛɛ awurade sɛ me bɔne so adeɛ so kyɛne sɛ mɛtumi asoa
hwɛ woapamo me nnɛ afiri asase yi so na mɛhunta mafiri w anim na mayɛ ɔkobɔni ne asesabɔni wɔ asase so na obiara a ɔbɛhu me no ɔbɛku me
na awurade ka kyerɛɛ no sɛ ɛno nti obiara a ɔbɛkum kain no wɔbɛtɔ ne so werɛ ahodoɔ nson na awurade yɛɛ nsɛnkyerɛnneɛ bi maa kain na obiara a ɔbɛhu no no anku no
na kain firii awurade anim kɔe na ɔkɔtenaa nod asase so wɔ eden apueeɛ
na kain ne ne yere dae na ɔnyinsɛnee na ɔwoo henok na ɔkyekyeree kuro bi na ɔde ne ba henok din too kuro no
na henok woo irad na irad woo mehuyael na mehuyael woo metusael na metusael woo lamek
na lamek waree mmaa baanu ɔbaako din de ada na deɛ ɔka ho no din de sila
na ada woo yabal ɔno na ɔyɛ ntomadan mu ne mmoa ho tenafoɔ agya
na ne nua din de yubal ɔno na ɔyɛ asankubɔfoɔ ne mmɛnhyɛnfoɔ nyinaa agya
na sila nso woo tubalkain a ɔyɛ kɔbere mfrafraeɛ ne dadeɛ adeɛ nyinaa atomfoɔ agya na tubalkain nuabaa ne naama
na lamek ka kyerɛɛ ne yerenom sɛ ada ne sila montie me nne lamek yerenom monyɛ aso mma m asɛm mekumm ɔbarima sɛ ɔpiraa me mekumm aberanteɛ sɛ ɔboroo me
na sɛ wɔtɔɔ kain so werɛ mprɛnson a lamek deɛ bɛyɛ aduɔson nson
na adam ne ne yere daeɛ bio na ɔwoo ɔbabarima na ɔtoo ne din set aseɛ ne nsiananmu sɛ onyankopɔn de ɔba foforɔ asi me habel a kain kumm no no ananmu
na set nso wɔwoo ɔba maa no na ɔtoo ne din enos ɛberɛ no mu na wɔfirii aseɛ bɔɔ awurade din sɔree no
adam awoɔ ntoatoasoɔ nie da a onyankopɔn bɔɔ onipa no ɔbɔɔ no ne suban so
na ɔbɔɔ ɔbarima ne ɔbaa na ɔhyiraa wɔn na ɔtoo wɔn din onipa
na adam dii mfirinhyia ɔha aduasa no ɔwoo ɔbabarima wɔ ne nsɛsoɔ ne ne suban so na ɔtoo no din set
na adam woo set no akyiri no ɔdii mfirinhyia ahanwɔtwe na emu no ɔsane woo mmammarima ne mmammaa
na adam nna a ɔdiiɛ ansa na ɔrewuo nyinaa yɛ mfeɛ ahankron aduasa
na set dii mfirinhyia ɔha ne nnum na ɔwoo enos
na set woo enos no akyiri no ɔdii mfeɛ ahanwɔtwe ne nson na emu no ɔsane woo mmammarima ne mmammaa
na set nna a ɔdiiɛ ansa na ɔrewuo nyinaa yɛ mfeɛ ahankron ne dummienu
na enos dii mfirinhyia aduɔkron na ɔwoo kenan
na enos woo kenan no akyiri no ɔdii mfeɛ ahanwɔtwe ne dunum na emu no ɔsane woo mmammarima ne mmammaa
na enos nna a ɔdiiɛ ansa na ɔrewuo nyinaa yɛ mfeɛ ahankron ne nnum
na kenan dii mfirinhyia aduɔson na ɔwoo ma halalel
na kenan woo ma halalel no akyiri no ɔdii mfeɛ ahanwɔtwe aduanan na emu no ɔsane woo mmammarima ne mmammaa
na kenan nna a ɔdiiɛ ansa na ɔrewuo nyinaa yɛ mfeɛ ahankron ne du
na ma halalel dii mfirinhyia aduosia nnum na ɔwoo yared
na ma halalel woo yared no akyiri no ɔdii mfeɛ ahanwɔtwe aduasa na emu no ɔsane woo mmammarima ne mmammaa
na ma halalel nna a ɔdiiɛ ansa na ɔrewuo nyinaa yɛ mfeɛ ahanwɔtwe aduɔkron nnum
na yared dii mfirinhyia ɔha aduosia mmienu na ɔwoo henok
na yared woo henok akyiri no ɔdii mfeɛ ahanwɔtwe na emu no ɔsane woo mmammarima ne mmammaa
na yared nna a ɔdiiɛ ansa na ɔrewuo nyinaa yɛ mfeɛ ahankron aduosia mmienu
na henok dii mfirinhyia aduosia nnum na ɔwoo metusela
na henok woo metusela no akyiri no ɔne onyankopɔn nantee mfirinhyia ahasa na emu no ɔsane woo mmammarima ne mmammaa
na henok nna nyinaa yɛ mfeɛ ahasa aduosia nnum
na henok ne onyankopɔn nantee na wɔanhunu no bio ɛfiri sɛ onyankopɔn faa no kɔe
na metusela dii mfirinhyia ɔha aduɔwɔtwe nson na ɔwoo lamek
na metusela woo lamek no akyiri no ɔdii mfeɛ ahanson aduɔwɔtwe mmienu na emu no ɔsane woo mmammarima ne mmammaa
na metusela nna a ɔdiiɛ ansa na ɔrewuo nyinaa yɛ mfeɛ ahankron aduosia nkron
na lamek dii mfirinhyia ɔha aduɔwɔtwe mmienu no ɔwoo babarima
na ɔtoo ne din noa na ɔkaa sɛ oyi na ɔbɛkyekyere yɛn werɛ wɔ yɛn nnwuma ne yɛn nsa ano brɛ mu wɔ asase a awurade adome no soɔ
na lamek woo noa akyiri no ɔdii mfeɛ ahanum aduɔkron nnum na emu no ɔsane woo mmammarima ne mmammaa
na lamek nna a ɔdiiɛ ansa na ɔrewuo nyinaa yɛ mfirinhyia ahanson aduɔson nson
na noa dii mfirinhyia ahanum no ɔwoo sem ham ne yafet
na nnipa firii aseɛ redɔɔso wɔ asase soɔ na wɔwoo mmammaa maa wɔn no
nyankopɔn mma hunuu nnipa mmammaa sɛ wɔn ho yɛ fɛ na wɔwarewaree wɔn mu biara a wɔpɛ
na awurade kaa sɛ me honhom rentena onipa mu nkɔsi daa ɛfiri sɛ wɔyɛ honam enti ne nna bɛyɛ mfeɛ ɔha aduonu
nna no mu ne akyire no na abrane akɛseɛ wɔ asase so na nyankopɔn mma kɔɔ nnipa mmammaa ho na wɔwoo mma maa wɔn no yeinom ne aberempɔn a wɔwɔ din firi tete
na awurade hunuu sɛ nnipa bɔne dɔɔso pii wɔ asase so na wɔn akoma mu nsusuiɛ nyinaa yɛ bɔne nko daa nyinaa
na awurade nuu ne ho sɛ ɔyɛɛ onipa wɔ asase soɔ na ɛyɛɛ no ya n akomam
na awurade kaa sɛ mɛpepa nnipa a mabɔ wɔn no afiri asase ani ampa ara ɛfiri onipa so kɔsi ntɔteboa ne mmoa a wɔwea ne ewiem nnomaa so ɛfiri sɛ manu me ho sɛ meyɛɛ wɔn
na noa deɛ ɔnyaa adom awurade anim
yei ne noa ho asɛm na noa yɛ onipa tenenee a ɔyɛ pɛ wɔ ne berɛ so nnipa mu noa ne onyankopɔn nanteeɛ
na noa woo mmammarima baasa sem ham ne yafet
na asase asɛe wɔ nyankopɔn anim na awurukasɛm ahyɛ asase so ma
na onyankopɔn hunuu asase na hwɛ asɛe ɛfiri sɛ na nnipa nyinaa asɛe wɔn akwan wɔ asase so
na onyankopɔn ka kyerɛɛ noa sɛ abɔdeɛ nyinaa awieeɛ aba m anim ɛfiri sɛ wɔn awurukasɛm ahyɛ asase so ma na hwɛ mɛsɛe wɔn ne asase
fa ɔwawa yɛ adaka na yɛ mpia wɔ adaka no mu na fa ama ka emu ne ɛho
na sɛdeɛ yɛ no nie ne ntwemu basafa ɔha aduonum ne trɛ basafa aduonu nnum ne korɔn basafa dunum
yɛ adaka no ho mpomma kɔsi sɛ aka anammɔn baako ne fa na aduru soro na si adaka no ano pono ne nkyɛn mu na yɛ nsamsoɔ mmiɛnsa deɛ ɛdi aseɛ deɛ ɛdi ntam ne deɛ ɛdi soro
na hwɛ me mede nsuyire bɛba asase so mabɛsɛe abɔdeɛ a nkwa home wɔ wɔn mu nyinaa ɔsoro ase asase so adeɛ nyinaa rebɛwuwu
na me ne wo bɛyɛ apam ato hɔ na woakɔ adaka no mu wo ne wo mma ne wo yere ne wo mma yerenom
na fa honam a ɛte aseɛ nyinaa mu mmienu mmienu onini ne ɔbedeɛ kɔ adaka no mu na wɔnnya nkwa nka wo ho
nnomaa sɛdeɛ wɔn su teɛ ne ntɔteboa sɛdeɛ wɔn su teɛ ne mmoa a wɔwea asase soɔ nyinaa sɛdeɛ wɔn su teɛ wɔn nyinaa mu mmienu mmienu mmra wo nkyɛn na wɔanya nkwa
na wo deɛ boaboa aduane nyinaa bi ano kɔ mu na ayɛ wo ne wɔn aduane
na noa yɛɛ sɛdeɛ onyankopɔn hyɛɛ no no nyinaa pɛpɛɛpɛ
na awurade ka kyerɛɛ noa sɛ wo ne wo fiefoɔ nyinaa monkɔ adaka no mu ɛfiri sɛ wo na mahu wo sɛ ɔteneneeni m anim ɛberɛ yi mu
mmoa a wɔn ho teɛ nyinaa mu fa nson nson anini ne abedeɛ na mmoa a wɔn ho nteɛ mu fa mmienu mmienu onini ne ɔbedeɛ
ewiem nnomaa mu nso fa nson nson anini ne abedeɛ na wɔn ase nnya nkwa asase nyinaa ani
ɛfiri sɛ aka nnanson na matɔ osuo agu asase so adaduanan awia ne anadwo na mapepa adeɛ a nkwa wɔ mu a mayɛ nyinaa afiri asase ani
na noa yɛɛ sɛdeɛ awurade hyɛɛ no no nyinaa
ɛberɛ a nsuyire no baa asase soɔ no na noa adi mfirinhyia ahansia
nsuo a na ɛrebɛyire no nti noa ne ne mma ne ne yere ne ne mma yerenom kɔɔ adaka no mu
mmoa a wɔn ho teɛ ne mmoa a wɔn ho nteɛ ne nnomaa ne wɔn a wɔwea asase soɔ nyinaa mu
mmienu mmienu baa noa nkyɛn adaka no mu onini ne ɔbedeɛ sɛdeɛ onyankopɔn hyɛɛ noa no
na nnanson akyiri no nsuyire baa asase so
noa dii mfirinhyia ahansia no bosome a ɛtɔ so mmienu no dadu nnanson soɔ da no ara ebunu kɛseɛ no nsuo ani nyinaa paepaee na ɔsoro mpomma buebuee
na osuo tɔɔ asase so pii adaduanan awia ne anadwo
saa da yi ara a nsuyire yi hyɛɛ aseɛ no mu na noa ne ne yere ne ne mma sem ham ne yafet ne ne mma yerenom baasa akɔhyɛ adaka no mu
na mmoadoma nyinaa ntɔteboa mmoa a wɔwea asase soɔ ntuboa nyinaa sɛdeɛ wɔn su teɛ
ne wɔn na ɛkɔɔ mu honam a nkwa home wɔ wɔn mu nyinaa mu mmienu mmienu na wɔbaa noa nkyɛn wɔ adaka no mu
wɔn a ɛbaeɛ no na wɔyɛ honam nyinaa mu anini ne abedeɛ sɛdeɛ onyankopɔn hyɛɛ no no na awurade too no mu
na nsuyire no baa asase so adaduanan na nsuo no yiriiɛ na ɛmaa adaka no so firii asase so
na nsuo no yirii dodo wɔ asase so maa adaka no tɛɛ nsuo no ani
na nsuo no boroo so ara wɔ asase so na ɛkataa mmepɔ nyinaa so
nsuo no boroo so kɔɔ soro basafa nson ne fa na ɛkataa mmepɔ so
na abɔdeɛ a ɛte aseɛ nyinaa nnomaa ntɔteboa wiram mmoa mmoa a wɔwea asase soɔ ne nnipa nyinaa
wɔn a nkwa home wɔ wɔn mu na wɔte asase pɛsɛɛ soɔ nyinaa wuwui
na ɔpepaa biribiara a nkwa wom a ɛwɔ asase ani ɛfiri nnipa so kɔsi ntɔteboa ne mmoa a wɔwea ne ewiem nnomaa so na wɔpepaa wɔn firii asase so na ɛkaa noa nko ara ne wɔn a wɔne no wɔ adaka no mu no
na nsuo no yirii wɔ asase so nna ɔha aduonum
na onyankopɔn kaee noa ne mmoadoma nyinaa ne ntɔteboa nyinaa a wɔne no wɔ adaka no mu nyinaa na onyankopɔn maa mframa bɔ faa asase so na nsuo no ano brɛɛ ase
na ebunu no nsuo aniwa sisii na ɔsoro mpomma mu totoe maa osuo a ɛfiri soro no gyaee tɔ
na nsuo no twe firii asase so ara na ɛfiri nna ɔha aduonum akyiri no na na nsuo no so rehwan
na ɛda a ɛtɔ so dunson wɔ bosome nson mu no adaka no kɔsii ararat mmepɔ so
na nsuo no kɔɔ so twee ara kɔsii bosome a ɛtɔ so du no so na saa bosome no ara ne da a ɛdi kan no na mmepɔ atifi dedaa adie
na ɛno akyiri adaduanan no noa buee adaka no mpomma a ɔyɛeɛ no
na ɔsomaa anene na ɔfirii adi na ɔdii akɔneaba de kɔsii sɛ nsuo no wee asase soɔ
na ɔsomaa aburuburo sɛ ɔnkɔhwɛ sɛ nsuo no awe wɔ asase ani anaa
nanso aburuburo no annya ne nan sibea na ɔsane baa ne nkyɛn adaka no mu ɛfiri sɛ na nsuo no da so wɔ asase nyinaa ani na ɔtenee ne nsa faa no baa ne nkyɛn wɔ adaka no mu
na ɔtwɛn nnanson bio na ɔsomaa aburuburo firii adaka no mu bio
na aburuburo no baa ne nkyɛn anwummerɛ na hwɛ ngo dua ahahan frɔmfrɔm tua n ano noa hunuu sɛ nsuo no awe asase so
na ɔtwɛn nnanson bio no ɔsomaa aburuburo no na wansane amma ne nkyɛn bio
na noa afe a ɛtɔ so ahansia ne baako bosome a ɛdi kan no da a ɛdi kan no na na nsuo no awe asase soɔ na noa yii suhyɛ no firii adaka no so na ɔhwɛe na hwɛ na asase ani awo
bosome a ɛtɔ so mmienu no da a ɛtɔ so aduonu nson no na na asase so awo koraa
na onyankopɔn kasa kyerɛɛ noa sɛ
firi adaka no mu wo ne wo yere wo mma ne wɔn yerenom a wɔka wo ho
mmoadoma a wɔka wo ho nyinaa a ɛfiri honam nyinaa mu nnomaa ne ntɔteboa ne deɛ ɛwea asase soɔ nyinaa ne wo mfiri adi na wɔnwo na wɔnnɔɔso asase so
na noa ne ne yere ne ne mma ne wɔn yerenom firii adi
mmoadoma nyinaa wɔn a wɔwea nyinaa ne nnomaa nyinaa ne deɛ nkwa wɔ mu biara sɛdeɛ wɔn mmoaban teɛ firi adaka no mu firii adi
na noa sii afɔrebukyia maa awurade na ɔfaa ntɔteboa a wɔn ho teɛ nyinaa mu bi ne nnomaa a wɔn ho teɛ nyinaa mu bi de wɔn bobɔɔ ɔhyeɛ afɔdeɛ wɔ bukyia no so
na awurade tee afɔdeɛ no hwam no ɔkaa no n akoma mu sɛ onipa nti merennome asase bio ɛfiri sɛ onipa akoma mu adwene yɛ bɔne firi ne mmɔfraase na merensɛe deɛ ɛte aseɛ nyinaa bio sɛdeɛ mayɛ yi
nna a asase wɔ hɔ yi nyinaa oguo ne otwa awɔ ne ahuhuro asuso ne ɔpɛ awia ne anadwo rennyae da
na onyankopɔn hyiraa noa ne ne mma na ɔka kyerɛɛ wɔn sɛ monwo na monnɔɔso na monhyɛ asase so ma
na mo ho hu ne mo ho suro mmra asase so mmoadoma nyinaa ne ewiem nnomaa nyinaa deɛ ɛwea fam nyinaa ne ɛpo mu mpataa nyinaa so mo nsa na wɔde wɔn ahyɛ
deɛ ɛkeka ne ho a ɛwɔ nkwa nyinaa ɛnyɛ mo aduane mede ne nyinaa mama mo sɛdeɛ mede nhahan mono memaa mo no
nam a ne mogya da so wɔ ne mu nko na monnnie
na onipa biara a ɔka onipa mogya guo no ne nsam mu na mɛbisa na aboa mpo ka onipa mogya gu a mɛbisa afiri ne nsam
deɛ ɔhwie onipa mogya guo no onipa so na wɔnam bɛhwie ne mogya aguo ɛfiri sɛ nyankopɔn suban so na ɔyɛɛ onipa
na mo deɛ monwo na monnɔ na monnɔɔso wɔ asase so
na onyankopɔn ka kyerɛɛ noa ne ne mma a wɔka ne ho no sɛ
hwɛ afei merema m apam atim hɔ ama mo ne mo asefoɔ a ɛbɛdi mo akyi
ɛne akra a ɛtete aseɛ a ɛka mo ho nyinaa nnomaa ntɔteboa ne asase so mmoadoma a wɔne mo wɔ hɔ firi adaka no mu nyinaa
na mama me ne mo apam yi agyina hɔ sɛ meremfa nsuyire mensɛe abɔdeɛ nyinaa bio na nsuyire remma mmɛsɛe asase bio
na onyankopɔn kaa sɛ apam a merema ada me ne mo ne akra ateasefoɔ a ɛka mo ho nyinaa ntam akɔ nnasanten awoɔ ntoatoasoɔ soɔ no ho nsɛnkyerɛnneɛ nie
me nyankontɔn na mede masi mununkum mu na ayɛ me ne asase ntam apam no ho nsɛnkyerɛnneɛ
na sɛ mede mununkum meba asase so a wɔbɛhunu nyankontɔn no wɔ mununkum no mu
na makae m apam a ɛwɔ me ne mo ne abɔdeɛ nyinaa mu ateasefoɔ ntam no na nsuo annane nsuyire ansɛe abɔdeɛ nyinaa bio
na nyankontɔn no bɛba mununkum mu na mahwɛ na mede makae daa apam a ɛwɔ onyankopɔn ne nnipa ne abɔdeɛ mu ateasefoɔ a ɛwɔ asase soɔ nyinaa no ntam
na onyankopɔn ka kyerɛɛ noa sɛ yei ne apam a mama no agyina me ne honam a ɛwɔ asase nyinaa ntam no ho nsɛnkyerɛnneɛ
na noa mma a wɔfirii adaka no mu firii adie ne sem ham ne yafet na ham ne kanaan n agya
yeinom ne noa mma baasa no wɔn mu na nnipa firi petee asase nyinaa soɔ
na noa firii aseɛ yɛɛ kua na ɔyɛɛ bobeturo
na ɔnom nsa no bi na ɔboroe na ɔda ne ntomadan mu a ne ho da hɔ
na kanaan agya ham kɔhunuu n agya adagya mu na ɔkɔka kyerɛɛ ne nuanom baanu no wɔ adihɔ
na sem ne yafet faa ntoma de guu wɔn mmatiri so nam nkyirinkyire de kɔkataa wɔn agya adagya so na wɔdanee wɔn ani kyerɛɛ akyire na wɔanhunu wɔn agya adagya mu
na noa ani so tete firii ne nsaborɔ mu na ɔtee deɛ ne ba kumaa no ayɛ no no
ɔkaa sɛ wɔadome kanaan ɔbɛyɛ nkoa mu akoa ama ne nuanom
na ɔkaa nso sɛ nhyira ne sem nyankopɔn awurade na kanaan nyɛ wɔn akoa
onyankopɔn mma yafet ase ntrɛ na ɔntena sem ntomadan mu na kanaan nyɛ wɔn akoa
na nsuyire akyiri no noa tenaa ase mfirinhyia ahasa aduonum
na noa nna a ɔdiiɛ nyinaa yɛ mfeɛ ahankron aduonum na ɔwui
na yeinom ne noa mma sem ham ne yafet awoɔ ntoatoasoɔ na nsuyire no akyi wɔwoo mma
yafet mma nie gomer magog madai yawan tubal mesek ne tiras
na gomer mma ne askenas rifat ne togarma
na yawan mma ne elisa tarsis kitim ne dodanim
yeinom mu na nsuano amanaman no firi kɔpetee wɔn nsase soɔ sɛdeɛ wɔn mu biara kasa ne wɔn mmusua teɛ wɔn amanaman mu
na ham mma ne kus misraim put ne kanaan
na kus mma ne seba hawila sabta raama ne sabteka na raama mma ne saba ne dedan
na kus woo nimrod ɔno na ɔdii kan yɛɛ ɔkatakyie wɔ asase soɔ
na ɔyɛ ɔbɔmmɔfoɔ wɔ awurade anim enti na wɔka sɛ ɔbɔmmɔfoɔ kɛseɛ a ɔwɔ tumi awurade anim te sɛ nimrod nie
na n ahennie mfitiaseɛ ne babel erek akad ne kalne a ɛwɔ sinear asase soɔ
asase no so na ɔfiri kɔɔ asiria kɔkyekyeree ninewe ne rehobot ir ne kala
ne resen kuro kɛseɛ a ɛda ninewe ne kala ntam no
na misraim woo ludim anamim lehabim naftuhim
patrusim kasluhim a filistifoɔ firii wɔn mu ne kaftorim
kanaan woo n abakan sidon ne het
yebusifoɔ amorifoɔ girgasifoɔ
hiwifoɔ arkifoɔ sinifoɔ
arwadfoɔ semarifoɔ ne hamatfoɔ ɛno akyi na kanaanfoɔ mmusua peteeɛ
na kanaanfoɔ hyeɛ firi sidon kɔduru gerar de kɔsi gasa kɔduru sodom gomora adma ne seboim de kɔsi lasa
yeinom ne ham mma sɛdeɛ wɔn mmusua ne wɔn kasa wɔn nsase ne wɔn amanaman teɛ
sem a ɔyɛ yafet nua panin no mu na eber mma nyinaa firie
sem mma ne elam asur arfaksad lud ne aram
na aram mma ne us hul geter ne mas
na arfaksad woo sela na sela woo eber
na eber woo mma baanu deɛ ɔdi kan no din de peleg ɛfiri sɛ ne nna mu na wɔkyekyɛɛ asase mu na ne nua din de yoktan
na yoktan woo almodad selef hasarmawet yera
hadoram usal dikla
obal abimael saba
ofir hawila ne yobab yeinom nyinaa ne yoktan mma
na wɔn tenabea firi mesa kɔduru sefar apueeɛ bepɔ so
yeinom ne sem mma sɛdeɛ wɔn mmusua ne wɔn kasa wɔn nsase ne wɔn amanaman teɛ
yeinom ne noa mma mmusua sɛdeɛ wɔn awoɔ ntoatoasoɔ teɛ wɔ wɔn amanaman mu na ɛfiri yeinom mu na nsuyire no akyi amanaman petee asase soɔ
na asase nyinaa sofoɔ yɛ anokorɔ kasa kasa korɔ
na wɔtuu kwan faa apueeɛ no wɔhunuu asasetam bi wɔ sinear asase so na wɔtenaa hɔ
na wɔsesee wɔn ho wɔn ho sɛ wiɛ momma yɛnyɛ ntaayaa na yɛnto na ntaayaa no yɛɛ wɔn aboɔ na ama yɛɛ wɔn dɔteɛ
ɛnna wɔkaa sɛ wiɛ momma yɛnkyekyere kuro na yɛnto abantenten a n atifi bɛduru soro na yɛmfa nnye din na yɛanhwete asase nyinaa ani
na awurade siane bɛhwɛɛ kuro ne abantenten a nnipa mma retoɔ no
na awurade kaa sɛ hwɛ wɔyɛ ɔman baako na wɔn nyinaa ka kasa korɔ na deɛ wɔafiri aseɛ reyɛ nie na afei biribiara rentumi nsi wɔn deɛ wɔsusu sɛ wɔbɛyɛ no biara ho kwan
wiɛ momma yɛnsiane nkɔ hɔ na yɛnkɔyɛ wɔn kasa basabasa na wɔn mu biara ante ne yɔnko kasa bio
na ɛfiri hɔnom na awurade bɔɔ wɔn hwetee asase nyinaa ani na wɔgyaee kuro no kyekyerɛ
enti na wɔfrɛ hɔ babel ɛfiri sɛ ɛhɔ na awurade yɛɛ asase nyinaa kasa basabasa ɛfiri hɔ na awurade bɔɔ wɔn hwetee asase nyinaa ani
yeinom ne sem awoɔ ntoatoasoɔ sem dii mfirinhyia ɔha na ɔwoo arfaksad nsuyire no akyiri mfeɛ mmienu
na sem woo arfaksad no akyiri no ɔdii mfeɛ ahanum na ɔwoo mmammarima ne mmammaa
na arfaksad dii mfirinhyia aduasa nnum na ɔwoo sela
na ɔwoo sela no akyi no ɔdii mfeɛ ahanan ne mmiɛnsa na ɔwoo mmammarima ne mmammaa
na sela dii mfirinhyia aduasa na ɔwoo eber
na sela woo eber no akyiri no ɔdii mfeɛ ahanan ne mmiɛnsa na ɔwoo mmammarima ne mmammaa
na eber dii mfirinhyia aduasa nnan na ɔwoo peleg
na ɔwoo peleg no akyi no ɔdii mfeɛ ahanan aduasa na ɔwoo mmammarima ne mmammaa
na peleg dii mfirinhyia aduasa na ɔwoo reu
peleg woo reu no akyiri no ɔdii mfeɛ ahanu ne nkron na ɔwoo mmammarima ne mmammaa
na reu dii mfirinhyia aduasa mmienu na ɔwoo serug
na reu woo serug no akyiri no ɔdii mfeɛ ahanu ne nson na ɔwoo mmammarima ne mmammaa
na serug dii mfirinhyia aduasa na ɔwoo nahor
na serug woo nahor no akyiri no ɔdii mfeɛ ahanu na ɔwoo mmammarima ne mmammaa
na nahor dii mfirinhyia aduonu nkron na ɔwoo tera
na nahor woo tera no akyiri no ɔdii mfeɛ ɔha ne dunkron na ɔwoo mmammarima ne mmammaa
na tera dii mfirinhyia aduɔson na ɔwoo abram nahor ne haran
na yeinom ne tera awoɔ ntoatoasoɔ tera woo abram nahor ne haran na haran woo lot
na haran wuu n agya tera anim asase a wɔwoo no soɔ no so ɛne ur a ɛwɔ kaldea
na abram ne nahor waree yerenom abram yere din de sarai na nahor yere din de milka a ɔyɛ haran babaa na haran yɛ milka ne iska agya
na sarai yɛ obonini na ɔnni ba
na tera faa ne ba abram ne ne nana lot a ɔyɛ haran ba ne n ase sarai ne ba abram yere na ɔne wɔn firii ur a ɛwɔ kaldea sɛ wɔrekɔ kanaan asase so na wɔduruu haran no wɔtenaa hɔ
na tera nna yɛ mfeɛ ahanu ne nnum na tera wuu wɔ haran
na awurade ka kyerɛɛ abram sɛ wo deɛ firi w asase so ne w abusua mu ne w agya fie kɔ asase a mɛkyerɛ woɔ no so
na mɛyɛ wo ɔman kɛseɛ na mahyira wo na mama wo din ayɛ kɛseɛ na woayɛ nhyira
na mɛhyira wɔn a wɔhyira woɔ na wɔn a wɔdome woɔ no mɛdome wɔn na wo mu na wɔbɛhyira asase so mmusua nyinaa
na abram kɔe sɛdeɛ awurade kasa kyerɛɛ no no na lot ne no kɔe na abram firii haran no na wadi mfeɛ aduɔson nnum
na abram faa ne yere sarai ne ne nua ba lot ne wɔn ahodeɛ a wɔanya nyinaa ne nnipa a wɔnyaa wɔn wɔ haran na wɔfirii hɔ sɛ wɔrekɔ kanaan asase so na wɔkɔduruu kanaan asase so
na abram twaa mu asase no so kɔduruu baabi a wɔfrɛ hɔ sekem wɔ more pɔ no ho nso berɛ no mu na kanaanfoɔ wɔ asase no so
na awurade yii ne ho kyerɛɛ abram kaa sɛ w asefoɔ na mede asase yi bɛma wɔn na ɔsii afɔrebukyia wɔ hɔ maa awurade a ɔyii ne ho kyerɛɛ no no
na ɔtu firii hɔ kɔɔ betel apueeɛ bepɔ bi so na ɔsii ne ntomadan a betel da n atɔeɛ na ai da apueeɛ na ɔsii afɔrebukyia maa awurade wɔ hɔ na ɔsɔree awurade
na abram dii atutena ara kɔɔ negeb
na ɛkɔm baa asase no so na abram siane kɔtenaa misraim kɔyɛɛ ɔhɔhoɔ wɔ hɔ ɛfiri sɛ na ɛkɔm no mu yɛ den asase no so
na ɔreyɛ aduru misraim asase soɔ no ɔka kyerɛɛ ne yere sarai sɛ hwɛ menim sɛ woyɛ ɔbaa a wo ho yɛ fɛ
na sɛ misraimfoɔ hu wo a wɔbɛka sɛ ne yere nie na wɔaku me na wɔama woatena ase
enti ka sɛ me nua ne wo na wo nti wɔayɛ me yie na matena ase
na abram duruu misraim no misraimfoɔ hunuu ne yere no sɛ ne ho yɛ fɛ sɛ
na farao atitire hunuu no na wɔkɔkamfoo no kyerɛɛ farao na wɔbɛfaa ɔbaa no kɔɔ farao fie
na ne nti ɔyɛɛ abram yie na ɔnyaa nnwan anantwie mfunumu nkoa mfenaa mfunumubereɛ ne yoma
na abram yere sarai ho asɛm no nti awurade de ɔhaw akɛseɛ haa farao ne ne fie
na farao frɛɛ abram kaa sɛ ɛdeɛn na woayɛ me yi adɛn nti na woanka ankyerɛ me sɛ ɔyɛ wo yerɛ
adɛn nti na wose ɔyɛ me nua anka meremfa no nware no na afei hwɛ wo yere nie fa no na kɔ wo kwan
na farao tuu nnipa maa no sɛ wɔnkɔgya no ne ne yere ne deɛ ɔwɔ nyinaa kwan
na abram ne ne yere ne deɛ ɔwɔ nyinaa ne lot nso firii misraim baa negeb
na abram anya ne ho sɛ mmoa dwetɛ ne sika mu
na ɔdii atutena firi negeb kɔduruu betel deɛ akane na ne ntomadan sie no wɔ betel ne ai ntam
deɛ afɔrebukyia a ɔsii kane no wɔ na abram sɔree awurade wɔ hɔ
na lot nso a ɔne abram nam no wɔ nnwan ne anantwie ne ntomadan
na asase no nso mma wɔn sɛ wɔbɛtena faako ɛfiri sɛ wɔn ahodeɛ dɔɔso sɛ enti wɔantumi antena faako
na akasakasa baa abram mmoahwɛfoɔ ne lot mmoahwɛfoɔ ntam na berɛ no mu na kanaanfoɔ ne perisifoɔ tete asase no so
na abram ka kyerɛɛ lot sɛ mesrɛ wo mma akasakasa mmma me ne wo ntam ne me mmoahwɛfoɔ ne wo mmoahwɛfoɔ ntam na yɛyɛ anuanom
ɛnyɛ asase no nyinaa na ɛda w anim yi mesrɛ wo twe wo ho firi me ho sɛ wofa benkum a mɛfa nifa na sɛ wofa nifa a mɛfa benkum
na lot maa n ani so hwɛɛ yordan kanko nyinaa de kɔsi soar hunuu sɛ ne nyinaa so wɔ nsuo te sɛ awurade turo no te sɛ misraim ansa na awurade resɛe sodom ne gomora no
na lot yii yordan kanko no nyinaa na ɔtu faa apueeɛ fam na anuanom no dii mpaapaemu
abram tenaa kanaan asase so na lot deɛ ɔtenaa yordan kanko no nkuro mu na ɔtutuu ne ntomadan ara de kɔduruu sodom
nso na sodomfoɔ yɛ atirimuɔdenfoɔ ne nnebɔneyɛfoɔ kɛse awurade anim
na lot tee ne ho firii abram ho no awurade ka kyerɛɛ abram sɛ ma w ani so na firi deɛ wowɔ hɔ hwɛ atifi fam ne anafoɔ fam apueeɛ ne atɔeɛ
na asase a wohunu yi nyinaa wo ne w asefoɔ na mede bɛma mo daa
na mɛma w asefoɔ adɔɔso sɛ asase so mfuturo na sɛ obi tumi kan asase so mfuturo a ɛnneɛ na ɔbɛtumi akan w asefoɔ nso
sɔre fa asase no tentene ne ne tɛtrɛtɛ mu na wo na mede bɛma woɔ
na abram tutuu ne ntomadan na ɔbɛtenaa mamre pɔ a ɛwɔ hebron no ho na ɔsii afɔrebukyia maa awurade wɔ hɔ
na sinear hene amrafel elasar hene ariok elam hene kedorlaomer ne goiim hene tideal berɛ so no
wɔne sodom hene bera ne gomora hene birsa adma hene sinab ne seboim hene semeber ne bela a ɛne soar hene dii ako
ahemfo yeinom nyinaa bɛhyiaa sidim bonhwa mu ɛno ne nkyene po no
mfirinhyia dummienu na wɔsomm kedorlaomer na afe a ɛtɔ so dummiɛnsa no wɔtee atua
na afe a ɛtɔ so dunan mu no kedorlaomer ne ahemfo a wɔkeka ne ho no bɛkum refaim wɔ asterot karnaim ne susifoɔ wɔ ham ne emifoɔ kiriataim mpaperɛ so
ne horifoɔ wɔ wɔn bepɔ seir so de kɔsii el paran a ɛwɔ ɛserɛ soɔ no
na wɔsane baa enmispat ɛne kades na wɔkaa amalekfoɔ asase nyinaa ne amorifoɔ nso a wɔte haseson tamar no gui
na sodom gomora adma seboim ne bela a ɛne soar ahemfo firi bae
na wɔne elam hene kedorlaomer goiim hene tideal sinear hene amrafel ne elasar hene ariok de bɛbɔɔ ani wɔ sidim bonhwa mu ahemfo baanan a wɔreko atia baanum
na sidim bonhwa mu yɛ ama amena ara nko na sodom ne gomora ahemfo dwanee na ebinom totɔɔ amena no mu na wɔn a aka no dwane kɔɔ bepɔ so
na wɔfaa sodom ne gomora nnoɔma ne wɔn nnuane nyinaa de sii mu kɔe
na wɔfaa abram nua ba lot a ɔte sodom ne n ahodeɛ kɔe
na odwanefoɔ bi bɛka kyerɛɛ hebrini abram a ɔte amorini mamre eskol ne aner nua no pɔ mu na wɔne abram wɔ apam
na abram tee sɛ wɔafa ne nua ba dommum no ɔde ne mmarima a wɔawo wɔn wɔ ne fie ahasa ne dunwɔtwe tuu ɔsa tii wɔn kɔduruu dan
na ɔne ne nkoa kyɛɛ wɔn ho mu baa wɔn so anadwo na wɔbobɔɔ wɔn na wɔtaa wɔn kɔduruu hoba a ɛda damasko benkum no
na ɔde nnoɔma no nyinaa ne ne nua ba lot ne ne nnoɔma ne mmaa no nso ne nkurɔfoɔ no sane bae
na ɔsane firii kedorlaomer ne ahemfo a ɛkeka ne ho so nkonimdie reba no sodom hene firi kɔhyiaa no wɔ sawe bonhwa a ɛne ɔhene bonhwa no mu
na salem hene melkisedek de paanoo ne bobesa brɛɛ no na ɔyɛ ɔsorosoro nyankopɔn sɔfoɔ
na ɔhyiraa no sɛ ɔsorosoro nyankopɔn a ɔyɛ ɔsoro ne asase wura no nhyira nka abram
na nhyira ne ɔsorosoro nyankopɔn a ɔde w atamfo ahyɛ wo nsa na abram maa no nnoɔma no nyinaa mu ntotosoɔ du du
na sodom hene ka kyerɛɛ abram sɛ fa nnipa no ma me na fa ahodeɛ no
na abram ka kyerɛɛ sodom hene no sɛ mema me nsa so mekyerɛ awurade ɔsorosoro nyankopɔn a ɔyɛ ɔsoro ne asase wura no
sɛ ɛfiri asaawa so de kɔsi mpaboa homa soɔ meremfa biribiara a ɛyɛ wo deɛ na woanka sɛ me na mama abram anya ne ho
gye deɛ mmeranteɛ no adie no nko ne mmarima a wɔne me kɔeɛ no aner eskol ne mamre nya wɔn kyɛfa
nsɛm yi akyiri no awurade asɛm baa abram nkyɛn anisoadehunu mu sɛ nsuro abram mene wo kyɛm na w akatua bɛdɔɔso pii
na abram bisaa sɛ awurade nyankopɔn ɛdeɛn na wode bɛma me menni ba na menam na deɛ ɔbɛdi m adeɛ ne damaskoni eliesa anaa
na abram kaa sɛ ao me deɛ woamma me asefoɔ na hwɛ me fienipa na ɔbɛdi m adeɛ
na awurade asɛm baa ne nkyɛn sɛ ɛnyɛ oyi na ɔbɛdi w adeɛ na deɛ ɔbɛfiri wo ara w asene mu na ɔbɛdi w adeɛ
na ɔde no firii adi kaa sɛ hwɛ ɔsoro ɛ na kan nsoromma sɛ wobɛtumi akan anaa na ɔka kyerɛɛ no sɛ sɛ w asefoɔ bɛyɛ ne no
na abram gyee awurade diiɛ na ɔbuu yei sɛ tenenee maa no
na ɔka kyerɛɛ no sɛ mene awurade a ɔde wo firii ur a ɛwɔ kaldea no sɛ mede asase yi bɛma wo sɛ agyapadeɛ
na ɔbisaa sɛ awurade nyankopɔn ɛdeɛn na mede bɛhunu sɛ mɛnya
na awurade ka kyerɛɛ no sɛ fa nantwie ba a wadi mfeɛ mmiɛnsa abirekyie a wadi mfeɛ mmiɛnsa odwennini a wadi mfeɛ mmiɛnsa anyankuku ne aborɔnoma ba brɛ me
na ɔde yei nyinaa brɛɛ no na ɔpaepaee wɔn mu mmienu mmienu na ɔde afaafa no kyerɛkyerɛɛ anim totoo hɔ na nnomaa no deɛ wampaapae wɔn mu
na nnomaa a wɔdi nam bɛsisii mmoa afunu no so na abram pamm wɔn
na owia reyɛ akɔtɔ no abram daa nnahɔɔ na hwɛ ehu sum kabii duruu no
na awurade ka kyerɛɛ abram sɛ hunu ampa ara sɛ w asefoɔ bɛyɛ ahɔhoɔ asase a ɛnyɛ wɔn dea so na wɔayɛ nkoa na wɔasom na wɔbɛha wɔn mfirinhyia ahanan
na ɔman a wɔbɛsom wɔn no mɛbu wɔn atɛn na akyire yi no wɔde ahodeɛ pii bɛfiri hɔ akɔ
na wo deɛ wobɛkɔ wo nananom nkyɛn asomdwoeɛ mu na wɔasie wo nkɔkoraaberɛ pa mu
na awoɔ ntoatoasoɔ nnan mu na wɔbɛsane aba ha ɛfiri sɛ amorifoɔ amumuyɛ nnya nnurui
na owia tɔeɛ na esum kusuu duruiɛ no hwɛ biribi a ɛte sɛ gyaframa a ɛrefiri wisie ne tɛnee a ɛredɛre bɛfaa afaafa no ntam
da no ara na awurade ne abram yɛɛ apam sɛ w asefoɔ na mede asase yi mama wɔn ɛfiri misraim asubɔnten ho de kɔsi asubɔnten kɛseɛ eufrate asubɔnten ho
kenifoɔ kenisifoɔ kadmonifoɔ
hetifoɔ perisifoɔ refaimfoɔ
amorifoɔ kanaanfoɔ girgasifoɔ ne yebusifoɔ
na abram yere sarai nwo mma no na ɔwɔ afenaa bi a ɔyɛ misraimni a ne din de hagar
na sarai ka kyerɛɛ abram sɛ hwɛ awurade asi m awoɔ ho kwan enti kɔ m afenaa nkyɛn ebia mɛnya ne ho mma na abram tiee sarai
na abram tenaa kanaan asase so mfirinhyia du no ne yere sarai faa n afenaa hagar a ɔyɛ misraimni no de no maa ne kunu awareɛ
na ɔkɔɔ hagar ho na ɔnyinsɛnee na ɔhunuu sɛ wanyinsɛn no ɔbuu n awuraa animtia
na sarai ka kyerɛɛ abram sɛ asɛmmɔne a wadi me da wo so me na mede m afenaa mato wo kokom na ɔhunuu sɛ wanyinsɛn nti ɔbu me animtia awurade mmu me ne wo ntam atɛn
ɛnna abram ka kyerɛɛ sarai sɛ hwɛ w afenaa wɔ wo nsam yɛ no sɛdeɛ ɛyɛ w ani soɔ na sarai tanee n ani maa no dwane firii ne nkyɛn
na awurade bɔfoɔ hunuu no nsuo aniwa bi ho wɔ ɛserɛ so wɔ sur kwan so nsuo aniwa no ho
na ɔbisaa sɛ hagar sarai afenaa wofiri he na woreba na worekɔ he ni na ɔse mefiri m awuraa sarai anim na meredwane
na awurade bɔfoɔ no ka kyerɛɛ no sɛ sane kɔ w awuraa nkyɛn na kɔbrɛ wo ho ase ma no
na awurade bɔfoɔ no ka kyerɛɛ no sɛ dɔ na mɛma w asefoɔ adɔ na wɔn dodoɔ nti wɔrentumi nkan wɔn
na awurade bɔfoɔ no ka kyerɛɛ no sɛ hwɛ woanyinsɛn na wobɛwo ɔba na wobɛto ne din ismael sɛ awurade ate w amanehunu
na ɔbɛyɛ onipa a ɔte sɛ ɛserɛ so afunumu ne nsa bɛtia nnipa nyinaa na nnipa nyinaa nsa atia no na ɔbɛsɔre atia ne nuanom nyinaa
na ɔfrɛɛ awurade a ɔne no kasaeɛ no din sɛ wone el roi na ɔse mahunu deɛ ɔhu me no ampa anaa
enti wɔfrɛ asubura no sɛ beer lahai roi na hwɛ ɛwɔ kades ne bared ntam
na hagar woo ɔba maa abram abram frɛɛ ne ba a hagar woo no no ismael
na hagar woo ismael maa abram no na abram adi mfeɛ aduɔwɔtwe nsia
na abram dii mfirinhyia aduɔkron nkron no awurade yii ne ho kyerɛɛ no kaa sɛ mene onyankopɔn tweaduampɔn nante m anim na yɛ pɛ
na mɛma m apam ada me ne wo ntam na mama woadɔ kɛse ara
na abram daa hɔ de n anim butuu fam na onyankopɔn ne no kasaa sɛ
me deɛ hwɛ m apam da hɔ ma wo na mɛyɛ wo aman pii agya
na wɔremfrɛ wo din abram bio na mmom wɔbɛfrɛ wo abraham ɛfiri sɛ mayɛ wo aman pii agya
na mɛma woadɔ pii pa ara na mɛyɛ wo aman na ahemfo afiri wo mu
na mɛma me ne wo ne w asefoɔ a ɛbɛdi w akyire no apam agyina wɔ wɔn awoɔ ntoatoasoɔ mu na ayɛ daa apam na mayɛ wo ne w asefoɔ a ɛbɛdi w akyire no nyankopɔn
na mede asase a woyɛ so hɔhoɔ yi kanaan asase nyinaa bɛma wo ne w asefoɔ a ɛbɛdi w akyire sɛ daa agyapadeɛ na mayɛ wɔn nyankopɔn
na onyankopɔn ka kyerɛɛ abraham sɛ wo deɛ di m apam so wo ne w asefoɔ a ɛbɛdi w akyi wɔn awoɔ ntoatoasoɔ mu
yei ne me ne w asefoɔ a ɛbɛdi w akyire no ntam apam a monni soɔ wɔntwitwa mo mu mmarima nyinaa twetia
na montwitwa mo ho twetia na ayɛ me ne mo ntam apam no ho nsɛnkyerɛnneɛ
na ɔbabarima biara a wadi nna nwɔtwe no montwa no twetia mo awoɔ ntoatoasoɔ mu deɛ wɔawo no fie ne deɛ wɔde sika tɔɔ no wɔ ɔhɔhoɔ biara a ɔnyɛ w aseni nkyɛn
twa deɛ wɔawo no wɔ wo fie ne deɛ wɔde wo sika tɔɔ no twetia na m apam atena mo honam mu sɛ daa apam
na ɔbarima momonoto biara a wɔntwaa no twetia no saa onipa no wɔbɛtwa no afiri ne man mu ɛfiri sɛ wato m apam
na onyankopɔn ka kyerɛɛ abraham sɛ wo yere sarai deɛ mfrɛ no sarai bio na mmom sara asekyerɛ ne ɔhene babaa saa nkyerɛaseɛ yi ara na wɔde ma edin sarai
na mɛhyira no na mama wo ne mu ɔba nso ampa ara mɛhyira no ɔbɛyɛ aman na aman ahemfo bɛfiri ne mu
na abraham de n anim butuu fam seree na ɔkaa no n akomam sɛ yee wɔbɛwo ɔba ama deɛ wadi mfirinhyia ɔha na sara a wadi mfeɛ aduɔkron no bɛwo anaa
na abraham ka kyerɛɛ onyankopɔn sɛ o ɛnneɛ anka ma ismael nya w anim adom ɛ
na onyankopɔn kaa sɛ ampaneampa wo yere sara bɛwo ɔba ama wo na woato ne din isak asekyerɛ ne sereɛ na mɛma me ne no apam no agyina ayɛ daa apam ama n asefoɔ a ɛbɛdi n akyire no
na ismael ho deɛ matie wo hwɛ mɛhyira no na mama no awo na wadɔɔso pii pa ara atitire dummienu na ɔbɛwoɔ na mayɛ no ɔman kɛseɛ
na m apam deɛ me ne isak a sara bɛwo no ama wo afeda sɛsɛɛ no na ɛbɛpam ama no agyina
na ɔne no wiee kasa no onyankopɔn firii abraham nkyɛn kɔɔ ɔsoro
na abraham faa ne ba ismael ne wɔn a wɔawo wɔn wɔ ne fie ne wɔn a ɔde ne sika tɔɔ wɔn nyinaa abraham fiefoɔ mu mmarima nyinaa na ɔtwitwaa wɔn twetia da no ara sɛdeɛ onyankopɔn ka kyerɛɛ no no
na abraham adi mfirinhyia aduɔkron nkron na wɔtwaa no twetia
na ne ba ismael adi mfeɛ dummiɛnsa na wɔtwaa no twetia
da no ara na wɔtwitwaa abraham ne ne ba ismael twetia
na ne fie mmarima nyinaa wɔn a wɔwoo wɔn ne fie ne wɔn a wɔde sika totɔɔ wɔn wɔ ahɔhoɔ nkyɛn wɔtwitwaa wɔn twetia kaa ne ho
na awurade yii ne ho kyerɛɛ abraham wɔ mamre pɔ mu na ɔte ne ntomadan pono ano awia ketee
na ɔmaa n ani so hwɛe na hwɛ mmarima baasa abɛgyina ne ntentensoɔ na ɔhunuu wɔn no ɔfirii ne ntomadan pono ano tuu mmirika kɔhyiaa wɔn na ɔbɔɔ ne mu ase
kaa sɛ me wura sɛ manya w anim adom a mesrɛ wo nsiane w akoa ho nkɔ
ma wɔnkɔsa nsuo kakraa bi mmra na monhohoro mo nan ase na monhome dua yi ase
moanya abɛfa mo akoa nkyɛn yi merekɔ makɔfa paanoo kakra maba na mode adwodwo mo akoma na ɛno akyiri no moakɔ na wɔse yɛ sɛdeɛ woaka yi
na abraham yɛɛ ntɛm kɔɔ sara nkyɛn ntomadan mu kaa sɛ yɛ ntɛm fa esiam pa susukoraa mmiɛnsa fete to taterɛ
na abraham tuu mmirika kɔɔ anantwie mu kɔkyeree nantwie ba a ɔyɛ na ɔde maa ɔsomfoɔ bi na ɔyɛɛ ntɛm siesiee no
na abraham faa nufosuo ani sradeɛ ne nufosuo ne nantwie ba nam a ɔsiesiee no no na ɔde bɛsii wɔn anim na ɔno deɛ ɔgyinaa wɔn nkyɛn dua no ase maa wɔdidii
na wɔbisaa abraham sɛ wo yere sara wɔ he na ɔse hwɛ ɔwɔ ntomadan mu
na wɔn mu baako kaa sɛ ampa ara mɛsane maba wo nkyɛn afeda sɛsɛɛ no na wo yere sara anya ɔba na sara retie no ntomadan pono a ɛwɔ n akyire no ano
na abraham ne sara nyinaa anyininyini a wɔadi mfirinhyia pii na deɛ ɛyɛ mmaa no to atwa wɔ sara ho
enti sara seree ne mu kaa sɛ sɛ manya awie aberewa bɔ na me wura nso abɔ akɔkoraa yi na mɛnya anigyeɛ
na awurade bisaa abraham sɛ adɛn nti na sara seree sɛ ampaneampa ara manyini yi mɛwo ɔba
biribi yɛ awurade yɛna anaa berɛ a mahyɛ no mɛsane aba wo nkyɛn afeda sɛsɛɛ no na sara anya ɔba
na sara sanee sɛ menseree ɛfiri sɛ na ɔsuro na ɔse dabi woasere
na mmarima no sɔre firii hɔ danee wɔn ani kyerɛɛ sodom na abraham kɔgyaa wɔn kwan
na awurade kaa sɛ memfa deɛ merebɛyɛ yi mensie abraham anaa
ɛfiri sɛ ampa ara abraham bɛyɛ ɔman a ɛso na wɔwɔ tumi na ne mu na wɔbɛhyira wiase aman nyinaa
na mahu no mayi no sɛ ɔnhyɛ ne mma ne ne fiefoɔ a ɛbɛdi n akyire sɛ wɔnni awurade kwan so nyɛ tenenee ne atɛntenenee adeɛ na awurade ama deɛ waka no abraham ho no aba ne so
na awurade kaa sɛ ɛsiane sɛ sodom ne gomora so nteamu so na wɔn nnebɔne yɛ duru dodo nti
meresiane makɔhwɛ sɛ wɔayɛ sɛdeɛ nteamu a ɛduru me nkyɛn no teɛ no a na sɛ ɛnte saa mahunu
na mmarima no danee wɔn ani firii hɔ kɔɔ sodom na abraham deɛ na ɔda so gyina awurade anim ara
na abraham twe bɛn bisaa sɛ wobɛpra ɔteneneeni ne ɔbɔnefoɔ abom agu anaa
sɛ ebia sɛsɛɛ ateneneefoɔ aduonum wɔ kuro no mu a anka wobɛpra wɔn agu a ateneneefoɔ aduonum a ɛwɔ mu no nti woremfa kuro no ho nkyɛ wɔn anaa
yei mpare wo sɛ wobɛdi saa asɛm yi sɛ wobɛkum ɔteneneeni ne ɔdebɔneyɛni afra na ɔteneneeni ayɛ sɛ ɔdebɔneyɛni yei mpare wo deɛ ɔbu asase nyinaa atɛn no remmu atɛntenenee anaa
na awurade kaa sɛ sɛ mehunu ateneneefoɔ aduonum sodom kuro mu a wɔn nti mede kuro no nyinaa ho bɛkyɛ wɔn
na abraham buaa sɛ hwɛ meyɛ mfuturo ne nso deɛ nanso masi me bo sɛ me ne awurade bɛkasa
sɛ ebia ateneneefoɔ aduonum no so te enum a anka enum nti wobɛsɛe kuro no nyinaa anaa na ɔse sɛ mehunu aduanan nnum wɔ hɔ a merensɛe hɔ
na abraham toaa so kasa kyerɛɛ awurade bio sɛ ebia wɔbɛhunu aduanan wɔ hɔ na awurade buaa sɛ aduanan no nti merenyɛ
ɛnna ɔkaa sɛ mma awurade bo mmfu na ma menkasa ebia wɔbɛhunu aduasa wɔ hɔ na ɔse sɛ mehunu aduasa wɔ hɔ a merenyɛ
na ɔkaa sɛ hwɛ masi me bo sɛ me ne awurade bɛkasa ebia wɔbɛhunu aduonu wɔ hɔ na ɔse aduonu no nti merensɛe hɔ
na ɔkaa sɛ mma awurade bo mmfu na menkasa baako pɛ yi ebia wɔbɛhunu edu wɔ hɔ na ɔse edu no nti merensɛe hɔ
na awurade ne abraham kasa wieeɛ no ɔkɔe na abraham sane baa ne fie
na abɔfoɔ baanu no duruu sodom anwummerɛ na lot te sodom kuro pono ano na lot hunuu wɔn no ɔsɔre kɔhyiaa wɔn na ɔbɔɔ ne mu ase kaa sɛ
me wuranom mesrɛ mo mommane mmra mo akoa fie mmɛsoɛ anadwo yi na monhohoro mo nan ase na anɔpatutu moasɔre akɔ mo kwan na wɔse dabi yɛbɛda abɔntene so
na ɔsrɛɛ wɔn dendeenden na wɔmanee ne nkyɛn baa ne fie na ɔtoo wɔn pono na ɔtoo apiti maa wɔdii
na wɔnnya nkɔdaeɛ no sodom kurom hɔfoɔ bɛtwaa ɛdan no ho hyiae ɛfiri mmɔfra so kɔsi mpanimfoɔ so ɔman mu no nyinaa
na wɔfrɛɛ lot ka kyerɛɛ no sɛ mmarima a wɔbaa wo nkyɛn anadwo yi no wɔ he yi wɔn brɛ yɛn na yɛne wɔn nna
na lot firi kɔɔ wɔn nkyɛn ɛpono ano na ɔtoo ɛpono no mu wɔ n akyi
na ɔkaa sɛ anuanom mesrɛ mo monnyɛ bɔne saa
hwɛ mewɔ mmammaa baanu a wɔnhunuu ɔbarima momma memfa wɔn mfiri mmrɛ mo na monyɛ wɔn sɛdeɛ ɛyɛ mo ani soɔ na mmarima yi nko deɛ monnyɛ wɔn hwee na ɛno nti na wɔbaa me suhyɛ aseɛ yi
na wɔkaa sɛ twe wo ho firi hɔ na wɔse saa onipa yi ba bɛyɛɛ ɔhɔhoɔ ɛnna afei ɔpɛ sɛ ɔyɛ ɔtemmufoɔ yi afei yɛbɛyɛ wo bɔne akyɛne wɔn na wɔhyɛɛ ɔbarima lot so denden twe baa sɛ wɔbɛbubu ɛpono no
na mmarima no tenee wɔn nsa twee lot baa wɔn nkyɛn wɔ ɛdan no mu na wɔtoo ɛpono no mu
na nnipa a wɔgyina ɛpono ano no deɛ wɔfirafiraa wɔn ani firi mmɔfra so kɔsi mpanin so na wɔhwehwɛɛ ɛpono ano kwan brɛe
na mmarima no ka kyerɛɛ lot sɛ wowɔ obi wɔ ha ka wo ho aseɛ anaa mmammarima anaa mmammaa anaa biribiara a wowɔ wɔ kuro yi mu yi wɔn firi ha
na yɛrebɛsɛe ha ɛfiri sɛ wɔn nnebɔne ayɛ kɛse awurade anim na awurade asoma yɛn sɛ yɛmmɛsɛe ha
na lot firii adi ne ne nsenom a wɔrebɛware ne mmammaa no kɔkasaa sɛ monsɔre mfiri ha na awurade rebɛsɛe kuro yi nanso ɔyɛɛ ne nsenom ani so sɛ obi a ɔredi fɛw
na adeɛ reyɛ akye no abɔfoɔ no piapiaa lot sɛ sɔre fa wo yere ne wo mmammaa baanu a wɔwɔ ha no kɔ anyɛ saa a wɔbɛsɛe wo ɔman yi asotwe mu
na ɔtwentwɛn ne nan ase no mmarima no sosɔɔ ɔno ne ne yere ne ne mmammaa baanu no nsa na wɔde no firii adi gyaa no kuro no akyi ɛfiri sɛ awurade huu no mmɔbɔ
na wɔde wɔn firii adie no ɔkaa sɛ dwane gye wo kra nkwa nhwɛ w akyi nso nnyina kanko yi mu baabiara bepɔ so na dwane korɔ anyɛ saa a wɔbɛsɛe wo
na lot ka kyerɛɛ no sɛ o me wura nnyɛ saa
hwɛ w akoa anya w anim adom na woama w adɔeɛ a woayɛ me yi aso sɛ woregye me nkwa nanso merentumi nnwane nkɔ mmepɔ no so na mmusuo no ammɛto me na manwu
hwɛ kuro yi na ɛbɛn sɛ wɔdwane kɔ hɔ ɛhɔ sua ma mennwane nkɔ hɔ ɛ ɛnsua anaa na me kra anya nkwa
na ɔka kyerɛɛ no sɛ hwɛ matie wo wɔ saa asɛm yi ho nso na meremmutu kuro a woaka ho asɛm yi
yɛ ntɛm dwane kɔ hɔ ɛfiri sɛ merentumi nyɛ hwee gye sɛ woakɔduru hɔ ansa enti na wɔfrɛ kuro no din sɛ soar asekyerɛ ne adeɛ ketewa
na lot duruu soar no na owia apue asase so
na awurade tɔɔ sɔfe ne ogya firi ɔsoro guu sodom ne gomora so
na ɔbutuu nkuro no ne kanko no nyinaa ne wɔn a wɔtete nkuro no mu nyinaa ne deɛ afifiri asase no soɔ
na lot yere no deɛ ɔhwɛɛ n akyi na ɔdanee nkyene sie
na abraham tuaa ahema kɔɔ faako a na ɔgyina awurade anim hɔ no
na ɔdanee n ani kyerɛɛ sodom ne gomora ne kanko no asase nyinaa na ɔhwɛe na hwɛ asase no so wisie foroo sɛ fononoo mu wisie
enti berɛ a onyankopɔn sɛee kanko no nkuro no no ɔkaee abraham na ɔgyee lot firii butuo a ɔbutuu nkuro a lot te mu no mu
na lot firii soar kɔtenaa bepɔ no so ɔne ne mmammaa baanu no ɛfiri sɛ ɔsuroo soar tena na ɔne wɔn kɔtenaa ɔbodan bi mu
na abakan no ka kyerɛɛ akumaa no sɛ yɛn agya anyini na ɔbarima biara nni asase yi so a ɔbɛba yɛn ho sɛdeɛ asase sofoɔ nyinaa amanneɛ teɛ
bra na yɛmma yɛn agya nsa nnom na yɛne no nkɔda na yɛanya yɛn agya ho mma
na wɔmaa wɔn agya nsa nomee anadwo no na abakan no kɔɔ mu ne n agya kɔdae na wanhunu ne nna ne ne sɔreɛ mu
na adeɛ kyeeɛ no abakan no ka kyerɛɛ akumaa no sɛ hwɛ me ne m agya akɔda anadwo yi ma yɛmma no nsa nnom nnɛ anadwo yi nso na kɔ mu na wo ne no nkɔda na yɛanya yɛn agya ho mma
na wɔmaa wɔn agya nsa nomee anadwo no nso na akumaa no sɔre ne no kɔdae na wanhunu ne nna ne ne sɔreɛ mu
na lot mma maa baanu no nyinaa nyinsɛn wɔn agya ho
na abakan no woo ɔbabarima na ɔtoo no din moab ɔne moabfoɔ agya de bɛsi nnɛ
na akumaa no nso woo ɔbabarima na ɔtoo no din ben ami ɔne amon mma agya de bɛsi nnɛ
na abraham tutu firii hɔ kɔɔ negeb asase so na ɔkɔtenaa kades ne sur ntam na ɔkɔtenaa gerar nso
ɛhɔ abraham kaa ne yere sara ho sɛ ɔyɛ me nuabaa na gerar hene abimelek soma maa wɔbɛfaa sara
na onyankopɔn baa abimelek nkyɛn anadwo daeɛ mu na ɔka kyerɛɛ no sɛ hwɛ ɔbaa a woakɔfa no no nti woawu awie ɛfiri sɛ ɔyɛ ɔbarima bi yere
nso na abimelek nnya mfaa ne ho nkaa no na ɔkaa sɛ awurade wobɛkum ɔman tenenee nso
ɛnyɛ ɔno na ɔka kyerɛɛ me sɛ me nua ne no na ɔbaa no nso kaa sɛ me nua ne no m akomam kann ne me tirim fitaa na mede meyɛɛ yei
na onyankopɔn ka kyerɛɛ no daeɛ mu sɛ me nso menim sɛ w akomam kann na wode yɛɛ yei na me nso mesɔɔ wo mu na woanyɛ bɔne ɛno nti na mamma woamfa wo ho anka no no
na afei dane ɔbarima no yere kɔma no ɛfiri sɛ ɔyɛ odiyifoɔ na wapa kyɛw ama wo na woanya nkwa na sɛ woannane no ankɔma no a ɛnneɛ hunu sɛ wuo na wobɛwuo wo ne deɛ ɛwɔ woɔ nyinaa
na abimelek sɔree anɔpatutu frɛɛ ne nkoa nyinaa na ɔkaa nsɛm yi nyinaa guu wɔn aso mu na nnipa no suroo pii
na abimelek frɛɛ abraham ka kyerɛɛ no sɛ ɛdeɛn na woayɛ yɛn yi na bɔne bɛn na mayɛ woɔ na wode bɔne kɛseɛ yi aba me ne m ahennie soɔ adeɛ a wɔnyɛ na woayɛ me yi
na abimelek ka kyerɛɛ abraham sɛ ɛdeɛn na wohunuiɛ na wodii saa asɛm yi
na abraham kaa sɛ ɛfiri sɛ mesusuu sɛ ampa onyankopɔn ho suro nni ha yi na me yere nti wɔbɛku me
nanso ɛwom ampa sɛ ɔyɛ me nua m agya ba ne no na ɛnyɛ me na ba a na wayɛ me yere
na onyankopɔn maa mefirii m agya fie mebɛkyiniiɛ no mesee ɔbaa no sɛ w adɔeɛ a wobɛyɛ me ne sɛ baabiara a yɛbɛduro no ka no me ho sɛ ɔyɛ me nua
ɛnna abimelek faa nnwan ne anantwie ne nkoa ne mfenaa de maa abraham na ɔdanee ne yere sara maa no
na abimelek kaa sɛ hwɛ m asase na ɛda w anim yi baabiara a ɛyɛ wɔ w ani soɔ no tena
na sara deɛ ɔka kyerɛɛ no sɛ hwɛ mama wo nua nnwetɛbena apem hwɛ ɛno na wɔn a wɔka wo ho nyinaa de bɛhunu wo tirim na wo ho afi nnipa nyinaa anim
na abraham bɔɔ onyankopɔn mpaeɛ na onyankopɔn saa abimelek ne ne yere ne ne mfenaa yadeɛ maa wɔwowoe
ɛsiane abraham yere sara ho asɛm no nti na awurade ato abimelek fiefoɔ mmaa nyinaa yafunu mu
na awurade bɛhwɛɛ sara sɛdeɛ ɔkaeɛ no na ɔyɛɛ sara sɛdeɛ ɔhyɛɛ no bɔ no
na sara nyinsɛnee na ɔwoo ɔbabarima maa abraham wɔ ne nkɔkoraaberɛ mu berɛ a onyankopɔn kaa ne ho asɛm no mu
abraham too ɔba a sara wo maa no no din isak
na abraham ba isak dii nnawɔtwe no ɔtwaa no twetia sɛdeɛ onyankopɔn hyɛɛ no no
na abraham adi mfirinhyia ɔha berɛ a wɔwoo ne ba isak maa no no
na sara kaa sɛ onyankopɔn ama me sereɛ obiara a ɔbɛteɛ no bɛsere ama me
na ɔse hwan na anka ɔbɛka akyerɛ abraham sɛ sara bɛma mma nufoɔ nanso hwɛ mawo ba ama no ne nkɔkoraaberɛ mu
na abɔfra no nyinii na wɔtwaa no nufoɔ na da a wɔtwaa isak nufoɔ no abraham too pono kɛseɛ
na sara hunuu misraimni hagar ba a ɔwo maa abraham no sɛ ɔredi fɛw
na ɔka kyerɛɛ abraham sɛ pamo afenaa yi ne ne ba no na ɛnyɛ afenaa yi ba ne me ba isak na ɛbɛdi adeɛ
na ne ba no nti asɛm no yɛɛ abraham ya yie
na onyankopɔn ka kyerɛɛ abraham sɛ mma abɔfra no ne w afenaa asɛm no nnyɛ wo ya na deɛ sara ka kyerɛɛ woɔ nyinaa tie na isak mu na wɔbɛfrɛ w asefoɔ
na afenaa ba no nso mɛyɛ no ɔman kɛseɛ ɛfiri sɛ ɔyɛ w aseni
na abraham sɔree anɔpatutu faa aduane ne nsuo kotokuo na ɔde maa hagar ɔde sii ne kɔn ho na ɔmaa no ne abɔfra no kɔe na ɔkɔe kɔkyinkyinii beer seba asekyerɛ ne abura nson anaasɛ ntanka abura serɛ so
na nsuo no saa wɔ kotokuo no mu no ɔgyaa abɔfra no too dɔtɔ bi ase
ɛnna ɔkɔ kɔtenaa akyiri bɛyɛ sɛ deɛ wɔto bɛmma a ɛbɛtɔ na ɔse mma mennhunu abɔfra yi wuo na ɔtenaa ne ntentensoɔ na ɔmaa ne nne so sui
na onyankopɔn tee abarimaa no nne na nyankopɔn bɔfoɔ firi soro frɛɛ hagar bisaa no sɛ hagar ɛdeɛn na ɛreyɛ woɔ nsuro na onyankopɔn ate abarimaa no nne wɔ deɛ ɔwɔ hɔ
sɔre ma abarimaa no so na fa wo nsa sɔ ne mu na mɛyɛ no ɔman kɛseɛ
na onyankopɔn buee n ani na ɔhunuu subura bi na ɔkɔ kɔsaa bi hyɛɛ nsuo kotokuo no ma na ɔde bi maa abarimaa no nomee
na onyankopɔn dii abarimaa no akyi na ɔnyinii na ɔtenaa ɛserɛ so hɔ yɛɛ agyantoni
na ɔtenaa paran serɛ so na ne na kɔwaree yerɛ firi misraim asase so brɛɛ no
na berɛ no mu no abimelek ne ne safohene pikol bɛka kyerɛɛ abraham sɛ onyankopɔn di w akyi wɔ biribiara a woyɛ mu
enti afei ka onyankopɔn ntam kyerɛ me sɛ worentwa me ne me mma ne me mmanana nkontompo na sɛ adɔeɛ a meyɛɛ woɔ no teɛ no wode bi bɛyɛ me ne m asase a woabɛyɛ hɔhoɔ wɔ soɔ yi
na abraham kaa sɛ mɛka ntam no
na asubura bi a abimelek nkoa nam aniɛden so gyeeɛ no nti abraham kaa abimelek anim
na abimelek kaa sɛ mennim deɛ ɔyɛɛ saa adeɛ yi na wo nso woanka ankyerɛ me nanso mentee da gye nnɛ
na abraham de nnwan ne anantwie maa abimelek na wɔn baanu pamee
na abraham yii nnwanten mma abereɛ nson gyinaa fa
na abimelek bisaa abraham sɛ nnwanten mma abereɛ nson a woyii wɔn gyinaa fa yi aseɛ ne sɛn
na ɔkaa sɛ nnwanten mma abereɛ nson yi gye wɔ me nsam na ɛnyɛ me adanseɛ sɛ me na metuu abura yi
enti ɔfrɛɛ hɔ beer seba ɛfiri sɛ ɛhɔ na wɔn baanu nyinaa kekaa ntam
na wɔpamee wɔ beer seba na abimelek ne ne safohene pikol sɔree na wɔsane kɔɔ filistifoɔ asase so
na abraham duaa ɛsɛnteɛ dua wɔ beer seba na ɔsɔree awurade a ɔyɛ daa nyankopɔn no wɔ hɔ
na abraham yɛɛ ɔhɔhoɔ filistifoɔ asase so nna pii
na nsɛm yi akyiri no onyankopɔn sɔɔ abraham hwɛe na ɔka kyerɛɛ no sɛ abraham na ɔse menie
na ɔkaa sɛ fa wo ba wo ba korɔ a wodɔ no isak kɔ moria asase so na fa no kɔbɔ ɔhyeɛ afɔdeɛ wɔ hɔ wɔ mmepɔ no mu baako a mɛkyerɛ woɔ so
na abraham sɔree anɔpatutu na ɔhyehyɛɛ n afunumu na ɔfaa n asomfoɔ mu baanu ne ne ba isak kaa ne ho na ɔtwaa ɔhyeɛ afɔdeɛ nnyina na ɔsii mu kɔɔ faako a onyankopɔn kyerɛɛ no no
na da a ɛtɔ so mmiɛnsa no abraham maa n ani so na ɔhunuu beaeɛ hɔ wɔ akyirikyiri
na abraham ka kyerɛɛ ne somfoɔ no sɛ mo ne afunumu yi ntena ha na me ne abarimaa yi bɛkɔ nohoa akɔsɔre na yɛasane aba mo nkyɛn
na abraham faa ɔhyeɛ afɔdeɛ nnyina no de soaa ne ba isak na ɔfaa ogya ne sekan kurae na wɔn baanu kɔe
na isak ka kyerɛɛ n agya abraham sɛ m agya na ɔse menie me ba na ɔse hwɛ ogya ne nnyina nie na adwammaa a wɔde rekɔbɔ ɔhyeɛ afɔdeɛ no wɔ he
na abraham se me ba onyankopɔn ankasa bɛkyerɛ ɔhyeɛ afɔdeɛ adwammaa no na wɔn baanu kɔe
na wɔkɔduruu deɛ onyankopɔn kyerɛɛ no hɔ na abraham sii afɔrebukyia wɔ hɔ na ɔsiesiee nnyina no na ɔkyekyeree ne ba isak na ɔde no too afɔrebukyia no so wɔ nnyina no so
afei abraham tenee ne nsa faa sekan no sɛ ɔde rebɛkum ne ba no
na awurade bɔfoɔ firi soro frɛɛ no sɛ abraham abraham na ɔse menie
na ɔse mfa wo nsa nka abarimaa no nso nyɛ no hwee afei na mahunu sɛ wosuro onyankopɔn na woankame me wo ba korɔ no
na abraham maa n ani so na ɔhunuu odwennini a dɔtɔ asɔ ne mmɛn mu wɔ n akyi na abraham kɔfaa odwennini no de no sii ne ba no ananmu bɔɔ ɔhyeɛ afɔdeɛ
na abraham too bea hɔ din sɛ yahwe yir e asekyerɛ ne awurade bɛhwɛ enti wɔka no nnɛ ara sɛ awurade bepɔ so na wɔbɛhwɛ
na awurade bɔfoɔ firi soro frɛɛ abraham bio sɛ
sɛ awurade seɛ nie ɛsiane sɛ woayɛ saa asɛm yi na woankame me wo ba korɔ no nti maka me ho ntam sɛ
hyira na mɛhyira woɔ na dɔ na mɛma w asefoɔ adɔre sɛ ɔsoro nsoromma ne mpoano anwea na w asefoɔ bɛfa wɔn atamfoɔ nkuro ano apono adi so
na w asefoɔ mu na wɔbɛhyira asase so amanaman nyinaa ɛfiri sɛ woatie me nne
ɛnna abraham sane baa ne mmeranteɛ no nkyɛn na wɔsɔre sii mu baa beer seba na abraham tenaa beer seba
na nsɛm yi akyiri no wɔka kyerɛɛ abraham sɛ hwɛ milka nso awo mma ama wo nua nahor
n abakan us ne ne nua bus ne kemuel a ɔyɛ aram agya
ne kesed ne haso ne pildas ne yidlaf ne betuel
na betuel woo rebeka nnipa baawɔtwe yi na milka wo maa abraham nua nahor
na ne mpena baako bi a wɔfrɛ no rehuma nso woo teba gaham tahas ne maaka
na sara nkwa nna a ɔdiiɛ nyinaa yɛ mfirinhyia ɔha aduonu nson
na sara wuu wɔ kiriat arba ɛne hebron a ɛwɔ kanaan asase soɔ no na abraham ba bɛsuu sara abia ɔsuu no
na abraham sɔre firii n amu no anim na ɔne het mma kɔkasaa sɛ
meyɛ mo nkyɛn hɔhoɔ ne mamfrani momma me amusiebea wɔ mo nkyɛn na mensie m amu yi ma no mfiri m ani so
na het mma no buaa abraham see no sɛ
owura tie yɛn okunini bi ne wo wɔ yɛn mu yɛn ada mu deɛ wopɛ no sie w amu no wɔ mu yɛn mu biara renkame wo ne da sɛ nsie w amu wɔ mu
na abraham sɔre gyinae na ɔbɔɔ ne mu ase maa asase no so nkurɔfoɔ het mma no
na ɔne wɔn kasaa sɛ sɛ ɛyɛ mo pɛ sɛ mesie m amu yi ma no firi m ani so a montie me na monsrɛ efron sohar ba mma me
na ɔmfa makpela bodan a ɛyɛ ne deɛ na ɛwɔ n afuo ano no mma me ɔnnye me n abotene na ɔmfa mma me na mennya asieeɛ wɔ mo ha
na efron te het mma no mu na hetini efron buaa abraham maa het mma no tee wɔ wɔn a wɔhyɛne ne kuro pono mu no nyinaa anim sɛ
dabi me wura tie me mede afuo no mema wo na ɔbodan a ɛwɔ mu no nso mede mema wo me man mma anim na mede ma woɔ yi sie w amu
na abraham bɔɔ ne mu ase wɔ asase no so nkurɔfoɔ no anim
na ɔkasa kyerɛɛ efron maa asase no so nkurɔfoɔ no tee sɛ sɛ wotie me a mede afuo no tiri dwetɛ bɛma wo gye no me nsam na mensie m amu wɔ hɔ
na efron buaa abraham see no sɛ
me wura tie nnwetɛbena ahanan asase yɛ deɛn wɔ me ne wo ntam w amu ara na sie
na abraham tiee efron na abraham karii dwetɛ a efron bɔɔ din maa het mma teeɛ no maa no nnwetɛbena ahanan a adwadifoɔ die no
na wɔde efron afuo a ɛwɔ makpela a ɛda mamre ntentensoɔ no afuo no ne ɔbodan a ɛwɔ mu no ne afuo no so nnua nyinaa deɛ ɛwɔ n ahyeɛ nyinaa soɔ
hyɛɛ abraham nsa wɔ het mma no anim wɔn a wɔhyɛne ne kuro pono mu no nyinaa anim
na ɛno akyiri no abraham siee ne yere sara wɔ makpela afuo mu ɔbodan mu wɔ mamre ntentensoɔ a ɛne hebron a ɛwɔ kanaan asase soɔ no
na het mma de afuo no ne ɔbodan a ɛwɔ mu no hyɛɛ abraham nsa sɛ amusiebea
na abraham abɔ akɔkoraa na wadi nna pii na awurade ahyira no ade nyinaa mu
na abraham ka kyerɛɛ ne fie asomfoɔ mu panin a ɔhwɛ deɛ ɔwɔ nyinaa soɔ sɛ fa wo nsa ka m asene mu
na mɛma woaka awurade ɔsoro nyankopɔn ne asase nyankopɔn ntam sɛ worenware kanaanfoɔ a mete wɔn mu yi mmammaa mu bi mma me ba
na kɔ me kuro ne m abusua mu kɔware yerɛ ma me ba isak
na ɔsomfoɔ no ka kyerɛɛ no sɛ ebia ɔbaa no rempɛ sɛ ɔbɛdi m akyiri aba asase yi soɔ ɛnneɛ memfa wo ba no mensane menkɔ asase a wofiri so baeɛ no so anaa
na abraham ka kyerɛɛ no sɛ hwɛ yie na woamfa me ba ansane ankɔ hɔ bio
awurade ɔsoro nyankopɔn a ɔfaa me firii m agya fie ne asase a wɔwoo me wɔ soɔ no so na ɔne me kasaeɛ na ɔkaa ntam kyerɛɛ me sɛ w asefoɔ na mede asase yi bɛma wɔn no ɔbɛsoma ne bɔfoɔ adi w anim na woakɔware yerɛ afiri hɔ abrɛ me ba
na sɛ ɔbaa no mpɛ sɛ ɔdi w akyiri a ɛnneɛ wo ho afi me ntam yi mu nanso mfa me ba nsane nkɔ hɔ bio
na ɔsomfoɔ no de ne nsa kaa ne wura abraham asene mu na ɔkaa no ntam wɔ asɛm no ho
na ɔsomfoɔ no faa ne wura yoma mu du na ɔkɔe na ɔkura ne wura nnepa ahodoɔ nyinaa bi na ɔsɔre sii mu kɔɔ mesopotamia nahor kuro mu
na ɔmaa ne yoma no butuu kuro no kurotia wɔ asubura bi ho anwummerɛ a mmaa bɛsa nsuo
na ɔbɔɔ mpaeɛ sɛ awurade me wura abraham nyankopɔn mesrɛ wo ma no nsi me yie nnɛ na yɛ me wura abraham adɔeɛ
hwɛ meregyina asubura yi so ha na kurom hɔfoɔ mmammaa bɛfiri abɛsa nsuo
na ma no mmra sɛ ababaa a mɛse no sɛ soɛ w ahina ma mennom nsuo no bi na ɔbɛka sɛ nom na mɛma wo yoma no anom bie no ma ɔno ara nyɛ deɛ woayi no ama w akoa isak na ɛno mu na mɛhunu sɛ woayɛ me wura adɔeɛ
na ɔnnya nwiee kasa no hwɛ rebeka baeɛ a n ahina si ne batiri so ɔyɛ betuel a ɔyɛ abraham ne nua nahor yere milka ba
na ababaa no ho yɛ fɛ sɛ ɔyɛ ɔbaabunu ɛfiri sɛ na ɔbarima biara nhunuu no da na ɔkɔɔ asubura no mu kɔhyɛɛ n ahina ma na ɔbae
na ɔsomfoɔ no tuu mmirika kɔhyiaa no sɛ mesrɛ wo ma mennom w ahina yi mu nsuo kakra
na ɔse me wura nom bi na ɔyɛɛ ntɛm soɛɛ n ahina no sii ne nsam maa no nomee
na ɔmaa no nom wieeɛ no ɔkaa sɛ mɛkɔ makɔsa bi mabrɛ wo yoma no nso akɔsi sɛ wɔbɛwie nom
na ɔyɛɛ ntɛm kɔhwiee n ahina mu nsuo no guu anomeeɛ hɔ na ɔtutuu mmirika kɔɔ abura no mu bio kɔsaa nsuo na ɔsa maa ne yoma no nyinaa
na ɔbarima no hwɛɛ no ara na ɔyɛɛ komm sɛ ɔbɛhunu sɛ awurade ama ne kwankorɔ no ayɛ dwoodwoo anaasɛ ɛnte saa
na yoma no wiee nsuo nom no ɔbarima no yii sika hwenemkaa a ano si dwetɛbena fa ne nsa so nkapo mmienu a ano si sikabena du de hyɛɛ no
na ɔbisaa no sɛ hwan ba ne wo mesrɛ wo kyerɛ me yɛbɛnya daberɛ wɔ w agya fie anaa
na ɔbuaa no sɛ m agya ne betuel a ɔyɛ nahor ne milka ba no
na ɔtoaa so sɛ yɛwɔ ɛserɛ ne mmoa aduane pii ne deɛ mobɛda
na ɔbarima no bɔɔ ne mu ase sɔree awurade
na ɔkaa sɛ nhyira nka awurade me wura abraham nyankopɔn a wamma n adɔeɛ ne ne nokorɛ ammɔ me wura na me nso awurade akyerɛ me me wura nuanom fie kwan
na ababaa no tuu mmirika kɔkaa saa nsɛm yi kyerɛɛ ne na fiefoɔ
na rebeka wɔ nuabarima bi a ne din de laban na laban de mmirika firii adi kɔɔ ɔbarima no nkyɛn wɔ asubura no ho
na ɔhunuu hwenemkaa ne ne nsa so nkapo no na ɔtee ne nua rebeka nsɛm no sɛ sɛdeɛ ɔbarima no kasa kyerɛɛ me nie no ɔbaa ɔbarima no nkyɛn na hwɛ na ɔgyina yoma no nkyɛn asubura no ho
na ɔkaa sɛ wo a awurade ahyira woɔ bra adɛn nti na wogyina kurotia na masiesie ɛdan mu ne baabi nso mama yoma no
na ɔbarima no kɔɔ fie na ɔyii yoma no so nnoɔma maa no ɛserɛ ne aduane na ɔmaa ɔno ne nnipa a wɔka ne ho no nsuo sɛ wɔnhohoro wɔn nan ase
na wɔde aduane bɛsii n anim sɛ ɔnni nanso ɔkaa sɛ merennidi gye sɛ mabɔ m amanneɛ ansa na ɔse bɔ na yɛn ntie ɛ
na ɔse abraham somfoɔ ne me
na awurade ahyira me wura pii na wayɛ ɔkɛseɛ na wama no nnwan ne anantwie dwetɛ ne sika kɔkɔɔ nkoa ne mfenaa ne yoma ne mfunumu
na me wura yere sara awo ba wɔ ne mmerewaberɛ mu ama me wura na ɔde deɛ ɔwɔ nyinaa ama no
na me wura ama maka ntam sɛ nware kanaanfoɔ a mete wɔn asase soɔ yi mmammaa mu bi mma me ba
na mmom kɔ m agya fie ne m abusua mu kɔware yerɛ brɛ no
na mebisaa me wura sɛ na sɛ ɔbaa no anni m akyi ɛ
na ɔka kyerɛɛ me sɛ awurade a menam n anim no bɛsoma ne bɔfoɔ aka wo ho na wama wo kwan so ayɛ dwoodwoo na woakɔware yerɛ wɔ m abusua mu ne m agya fie abrɛ me ba
ɛno na sɛ wokɔ m abusua mu na wɔamma wo bi a ɛnneɛ na wo ho afi me ntam no mu
na mebaa asubura no ho nnɛ kaa sɛ awurade me wura abraham nyankopɔn sɛ wo ara worema me kwan a meretuo yi ayɛ dwoodwoo a
hwɛ megyina asubura yi ho na ma no mmra sɛ ababaa a ɔbɛfiri abɛsa nsuo no na mɛse no sɛ mesrɛ wo ma me w ahina yi mu nsuo kakra mennom
na ɔbɛka akyerɛ me sɛ nom na menkɔsa bi memmrɛ wo yoma no nso no ma ɔno ara nyɛ ɔbaa a awurade ayi no ama me wura ba
na mennya menwiee m akoma mu kasa no hwɛ rebeka firii adi bae a ahina si ne mmatiri soɔ na ɔkɔɔ abura no mu kɔsaa nsuo na mesee no sɛ mesrɛ wo ma me bi mennom
na ɔyɛɛ ntɛm soɛɛ n ahina no kaa sɛ nom na mɛma wo yoma no nso bi anom na menomee na ɔmaa yoma no nso bi nomee
na mebisaa no sɛ hwan ba ne wo na ɔse m agya ne betuel a ɔyɛ nahor ne milka ba no na mede ɛhwenemkaa no mesɛnee ne hwenem na mede nkapo no mehyehyɛɛ ne nsa
na mebɔɔ me mu ase mesɔree awurade na mehyiraa awurade me wura abraham nyankopɔn a ɔkyerɛɛ me nokorɛ kwan sɛ menkɔware me wura nua ba memma ne ba no
na afei sɛ mo ara moreyɛ me wura adɔeɛ adi no nokorɛ a monka nkyerɛ me na sɛ ɛnte saa a monka nkyerɛ me na mennane memfa nifa anaa benkum
ɛnna laban ne betuel buaa sɛ awurade na asɛm yi firi no yɛrentumi nka no papa anaa bɔne nkyerɛ wo
hwɛ rebeka na ɔgyina w anim yi fa no kɔ ma no nkɔyɛ wo wura ba yere sɛdeɛ awurade aka no
na abraham somfoɔ no tee wɔn nsɛm no ɔkotoo fam sɔree awurade
na ɔsomfoɔ no yii dwetɛ nnwinneɛ ne sika kɔkɔɔ nnwinneɛ ne ntadeɛ de maa rebeka na ɔde nnoɔma a ɛsom boɔ maa ne nuabarima ne ne na
na ɔne nnipa a wɔka ne ho no didii na wɔnomeeɛ no wɔdaa hɔ anadwo no na wɔsɔree anɔpa no ɔkaa sɛ monnya me kwan na menkɔ me wura nkyɛn
na ne nua ne ne na kaa sɛ ma ababaa no ntena yɛn nkyɛn nna tiaa bi sɛ dadu ansa na woakɔ
na ɔka kyerɛɛ wɔn sɛ monnsi me kwan ɛfiri sɛ awurade ama m akwantuo no asi me yie monnya me kwan mma menkɔ me wura nkyɛn
na wɔse ma yɛmfrɛ ababaa no mmisa ɔno ara
na wɔfrɛɛ rebeka ka kyerɛɛ no sɛ wo ne ɔbarima yi bɛkɔ anaa na ɔse mɛkɔ
na wɔgyaa wɔn nua rebeka ne n abaawa panin ne abraham somfoɔ no ne ne nnipa no kwan
na wɔhyiraa rebeka see no sɛ yɛn nuabaa dane mpem du ahodoɔ mpem mpem na w asefoɔ mfa wɔn atamfoɔ apono nni
na rebeka ne ne mmaawa sɔree na wɔtenatenaa yoma so dii ɔbarima no akyi na ɔsomfoɔ no de rebeka sii mu kɔe
na isak firi lahai roi abura ho bae ɛfiri sɛ na ɔte negeb asase no so
na isak firii adi kɔɔ wiram anwummerɛ kɔdwennwenee ne nsɛm ho na ɔmaa n ani so hwɛe na hwɛ yoma reba
na rebeka maa n ani so na ɔhunuu isak no ɔfirii yoma no so sii fam
na ɔka kyerɛɛ ɔsomfoɔ no sɛ ɔbarima bɛn na ɔnam wira mu rebɛhyia yɛn yi na ɔsomfoɔ no se ɛyɛ me wura na ɔfaa ne nkatanimu de kataa n anim
na ɔsomfoɔ no kaa deɛ ɔyɛeɛ no nyinaa kyerɛɛ isak
na isak de no kɔɔ ne na sara ntomadan mu na ɔwaree rebeka na ɔyɛɛ no ɛyerɛ na ɔdɔ no na isak werɛ kyekyeree ne na wuo no akyi
na abraham waree yerɛ bio a ne din de ketura
na ɔwoo simran yoksan medan midian isbak ne sua maa no
na yoksan woo seba ne dedan na dedan mma ne asurfoɔ letusfoɔ ne leumfoɔ
na midian mma ne hefa hefer hanok abida ne eldaa yeinom nyinaa ne ketura mma
na abraham de deɛ ɔwɔ nyinaa maa isak
na mmaa nkae mma a abraham wɔ no deɛ berɛ a abraham te aseɛ no ɔkyɛɛ wɔn adeɛ na ɔgyaa wɔn kwan firii ne ba isak ho maa wɔkɔɔ apueeɛ asase no so
na abraham nna a ɔdiiɛ yɛ mfeɛ ɔha aduɔson nnum
na abraham gyaa ne honhom mu na ɔwuu ɛdwono pa mu wabɔ akɔkoraa na ɔnyaa mfeɛ pii na ɔtii n agyanom wɔ asamando
na ne mma isak ne ismael siee no makpela bodan mu wɔ hetini efron sohar ba afuo no mu wɔ mamre ntentensoɔ
afuo a abraham tɔɔ no het mma nsam no ɛhɔ na wɔsiee abraham ne ne yere sara
na abraham wuo akyiri no onyankopɔn hyiraa ne ba isak na isak tenaa lahai roi abura no ho
na yei ne abraham ba ismael a misraimni hagar sara afenaa no wo maa abraham no awoɔ ntoatoasoɔ
na yei ne ismael mma din a wɔde frɛɛ wɔn awoɔ ntoatoasoɔ no ismael abakan nebaiot wɔn a wɔka ho ne kedar adbeel mibsam
misma duma masa
hadad tema yetur nafis ne kedema
yeinom ne ismael mma na yeinom ne wɔn din sɛdeɛ wɔn nkuraa ne wɔn nsraban teɛ atitire dummienu ne wɔn aman
na ismael nkwa mu mfeɛ a ɔdiiɛ nie mfirinhyia ɔha aduasa nson na ɔgyaa ne honhom mu na ɔwui na ɔtii n agyanom wɔ asamando
na wɔtena firi hawila kɔsii sur a ɛwɔ misraim ntentensoɔ de rekɔ asiria no na ɔne ne nuanom antena no asomdwoeɛ mu yei yɛ nkyerɛaseɛ a ebinom de ama hebri nkyerɛaseɛ no mu nna hɔ papa
na yeinom ne abraham ba isak awoɔ ntoatoasoɔ abraham woo isak
na isak dii mfirinhyia aduanan no ɔwaree rebeka aramni betuel ba a ɔfiri mesopotamia no ne aramni laban nua
na isak srɛɛ awurade maa ne yere ɛfiri sɛ na ɔyɛ obonini na awurade tiee n adesrɛ no na ne yere rebeka nyinsɛnee
na nkɔkoaa no pempem wɔn ho wɔ ne yam na ɔse sɛ ɛte saa a na mete ase reyɛ deɛn na ɔkɔbisaa awurade
na awurade ka kyerɛɛ no sɛ aman mmienu na ɛwɔ wo yam na nkurɔfoɔ ahodoɔ mmienu na ɛbɛtete wɔn ho mu afiri wo yafunu mu na ɔman no baako bɛdi baako so na ɔpanin no bɛsom akumaa no
na ne nna duruu so sɛ ɔbɛwoɔ no na hwɛ nta wɔ ne yam
na deɛ ɔdi kan firi baeɛ no na ne ho yɛ kɔɔ ne ho nyinaa wɔ enwi kusuu enti wɔtoo no din esau asekyerɛ ne enwinwi
na ɛno akyiri no ne nua no firi bae na ne nsa kura esau nantin enti wɔtoo no din yakob asekyerɛ ne nantinkurafoɔ na wɔwoo wɔn no na isak adi mfeɛ aduosia
na mmɔfra no nyinii na esau nim ahayɔ yie na ɔyɛ ɔhamuni na yakob deɛ na ɔyɛ onipa a ɔmpɛ kasa a daa ɔte ntomadan mu
na isak dɔ esau ɛfiri sɛ na ne hanam yɛ no dɛ na rebeka deɛ ɔdɔ yakob
yakob noaa aduane bi na esau firi wiram baeɛ no na wabrɛ
na esau ka kyerɛɛ yakob sɛ ma me adeɛ kɔkɔɔ yi bi menni ɛ na mabrɛ enti wɔde too no din edom asekyerɛ ne adeɛ kɔkɔɔ
na yakob kaa sɛ tɔn wo panin ma me nnɛ
na esau kaa sɛ hwɛ wuo na merebɛwuo yi na ɔpanin yi bɛyɛ me deɛn
na yakob kaa sɛ ka ntam kyerɛ me nnɛ na ɔkaa ntam kyerɛɛ no tɔn ne panin maa yakob
ɛnna yakob maa esau paanoo ne asedua a wanoa na ɔdii na ɔdidi nomee na ɔsɔre kɔe na sɛdeɛ esau ammu ne panin ne no
na ɛkɔm baa asase no so ɛsono ɛkɔm a ɛbaa abraham berɛ soɔ no na isak kɔɔ filistifoɔ hene abimelek nkyɛn wɔ gerar
na awurade yii ne ho kyerɛɛ no sɛ nsiane nkɔ misraim tena asase a mɛkyerɛ woɔ yi so
tena asase yi so sɛ ɔhɔhoɔ na mɛdi w akyi na mahyira wo ɛfiri sɛ wo ne w asefoɔ na mede nsase yi nyinaa bɛma mo na mɛma ntam a mekaa w agya abraham no agyina
na mɛma w asefoɔ adɔre sɛ ɔsoro nsoromma na mede nsase yi nyinaa bɛma w asefoɔ na w asefoɔ mu na wɔbɛhyira asase so amanaman nyinaa
ɛfiri sɛ abraham tiee me nne na ɔdii me nsiesieeɛ me mmara nsɛm m ahyɛdeɛ ne me mmara so
na isak tenaa gerar
na ɛhɔfoɔ no bisaa no ne yere ho asɛm no ɔkaa sɛ me nua ne no na ɔsuro sɛ ɔbɛka sɛ me yere ne no ɛfiri sɛ ɔse anyɛ saa a rebeka nti ɛhafoɔ bɛku me ɛfiri sɛ ne ho yɛ fɛ
na ɔkyɛree hɔ no filistifoɔ hene abimelek hwɛɛ mpomma mu hunui na hwɛ isak ne ne yere rebeka rewewe
na abimelek frɛɛ isak sɛ hwɛ ampa ara ɔyɛ wo yere na ɛyɛɛ dɛn na wose ɔyɛ me nua yi na isak ka kyerɛɛ no sɛ ɛfiri sɛ medwenee sɛ anyɛ saa a ne nti mɛwu
na abimelek kaa sɛ ɛdeɛn na woayɛ yɛn yi ɛkaa kumaa bi na anka ɔman yi muni bi ne wo yere dae na anka wode mmusuo aba yɛn so
na abimelek hyɛɛ ne nkurɔfoɔ nyinaa sɛ deɛ ɔbɛka ɔbarima yi anaa ne yere no wuo na ɔbɛwuo
na isak duaa mfudeɛ wɔ asase no so na ɔnyaa nnɔbaeɛ mmɔho ɔha afirinhyia no ara mu ɛfiri sɛ awurade hyiraa no
na isak nyaa ne ho na ɔkɔɔ so ara nyaa ne ho kɔsii sɛ ɔyɛɛ kɛseɛ pa ara
na ɔnyaa nnwankuo ne anantwikuo ne nkoa pii na filistifoɔ no ani beree no
na nsubura a n agya abraham nkoa tutuu no n agya berɛ soɔ no filistifoɔ sisii ne nyinaa de dɔteɛ hyehyɛɛ no mama
na abimelek ka kyerɛɛ isak sɛ firi yɛn nkyɛn kɔ na wowɔ tumi dodo sene yɛn
na isak sii mu firi hɔ kɔsisii ne ntomadan wɔ gerar bonhwa mu na ɔtenaa hɔ
na isak sane tetee nsubura a n agya abraham berɛ so wɔtutuiɛ a abraham wuo akyi filistifoɔ sisii no no mu na ɔtotoo no din sɛdeɛ n agya totoeɛ no ara
na isak nkoa funuu bonhwa no mu na wɔhunuu nsupa abura wɔ hɔ
na gerar mmoahwɛfoɔ ne isak mmoahwɛfoɔ dii so aperepereɛ kaa sɛ nsuo no yɛ yɛn dea enti isak too abura no din esek asekyerɛ ne ɔham ɛfiri sɛ wɔne no hamee
na wɔtuu asubura foforɔ na ɛno ho nso wɔpereperee enti ɔfrɛɛ no sitna asekyerɛ ne apereperedie
na wɔfirii hɔ kɔtuu abura foforɔ na ɛno deɛ wɔampere enti ɔtoo no din rehobot asekyerɛ ne prama so anaasɛ ɛdan mu na ɔkaa sɛ afei deɛ awurade ama yɛn mu atrɛ na yɛadɔre wɔ asase yi so
na ɔfirii hɔ kɔɔ beer seba
na awurade yii ne ho kyerɛɛ no anadwo no ara kaa sɛ mene w agya abraham nyankopɔn nsuro na medi w akyi mɛhyira wo na m akoa abraham nti mɛma w asefoɔ adɔre
na ɔsii afɔrebukyia wɔ hɔ na ɔsɔree awurade na ɔsii ne ntomadan wɔ hɔ na isak nkoa tuu asubura wɔ hɔ
na abimelek ne n adamfo ahusat ne ne safohene pikol firi gerar baa ne nkyɛn
na isak ka kyerɛɛ wɔn sɛ ɛdeɛn nti na moaba me nkyɛn yi sɛ motane me na moapamo me afiri mo nkyɛn
na wɔse yɛahunu pefee sɛ awurade di w akyi na yɛse ma ntam nna yɛne wo ntam na ma yɛne wo mpam
sɛ worenyɛ yɛn bɔne biara sɛdeɛ yɛanka woɔ na yɛayɛ wo papa nko ara na yɛagya wo kwan asomdwoeɛ mu no afei wone deɛ awurade ahyira no
na ɔtoo wɔn pono na wɔdidi nomee
na wɔsɔree anɔpatutu kekaa ntam kyerɛkyerɛɛ wɔn ho na isak gyaa wɔn kwan na wɔde asomdwoeɛ firi ne nkyɛn kɔe
na da no ara isak nkoa ba bɛkaa no abura a wɔtuiɛ no ho asɛm sɛ yɛato nsuo
na ɔfrɛɛ no siba enti kuro no din de beer seba de bɛsi nnɛ yi ara
na esau dii mfirinhyia aduanan no ɔwaree hetini beeri babaa yudit ne hetini elon babaa basmat
na wɔhyɛɛ isak ne rebeka awerɛhoɔ
na isak bɔɔ akɔkoraa na n ani so yɛɛ no kusukusu na ɔnhunu adeɛ yie no ɔmaa wɔfrɛɛ ne ba panin esau ka kyerɛɛ no sɛ me ba na ɔgyee so sɛ agya menie
na ɔse mabɔ akora na mennim me wuda
afei fa w ahayɔdeɛ w agyan kotokuo ne w agyan kɔ wiram kɔpɛ hanam brɛ me
na noa akɔnnɔduane sɛdeɛ mepɛ brɛ me na menni na me nhyira wo ansa na mawu
ɛberɛ a isak rekasa akyerɛ ne ba esau no rebeka tee na esau kɔɔ wiram sɛ ɔrekɔkum nam aba
na rebeka ka kyerɛɛ ne ba yakob sɛ hwɛ metee sɛ w agya rekasa kyerɛ wo nua esau sɛ
kɔpɛ hanam brɛ me na noa m akɔnnɔduane na menni na menhyira wo awurade anim ansa na mawu
na afei me ba tie me nne sɛdeɛ merehyɛ woɔ yi
kɔ mmoakuo no mu kɔkyere mmirekyie mma pa mmienu brɛ me na memfa menyɛ akɔnnɔduane memma w agya sɛdeɛ ɔpɛ
na fa kɔma w agya na ɔnni na ɔnhyira wo ansa na wawu
na yakob ka kyerɛɛ ne na rebeka sɛ hwɛ me nua esau ho wɔ nwi na me deɛ me ho yɛ toromtorom
ebia m agya bɛka me ho ahwɛ na mayɛ n ani so sɛ ɔdaadaafoɔ na mede nnome maba me so na ɛnyɛ nhyira
ɛnna ne na ka kyerɛɛ no sɛ wo nnome mmra me so me ba tie me nne ara na kɔkyere wɔn brɛ me
na ɔkɔkyeree wɔn brɛɛ ne na na ne na de yɛɛ akɔnnɔduane sɛdeɛ n agya pɛ
na rebeka faa ne ba panin esau ntadeɛ fɛfɛ a ɛwɔ ne nkyɛn wɔ ɛdan mu de hyɛɛ ne ba kumaa yakob
na ɔde mmirekyie mma no nwoma duraduraa ne nsa ne ne kɔn a ɛho yɛ toromtorom no ho
na ɔde akɔnnɔduane ne paanoo a wasiesie no hyɛɛ ne ba yakob nsa
na ɔde kɔɔ n agya nkyɛn na ɔse m agya na ɔgyee so sɛ menie ɛyɛ wo hwan a me ba
na yakob ka kyerɛɛ n agya sɛ ɛyɛ me w abakan esau mayɛ sɛdeɛ wokyerɛɛ me no mesrɛ wo sɔre tena ase na di me hanam na wo kra nhyira me
na isak bisaa ne ba no sɛ ɛyɛɛ dɛn na wonyaa no ntɛm sɛɛ yi me ba na ɔse ɛfiri sɛ awurade wo nyankopɔn na ɔmaa me hyiaa yie
na isak ka kyerɛɛ yakob sɛ twe pini me na menka wo menhwɛ me ba sɛ ampa ara sɛ me ba esau ne wo anaasɛ ɛnyɛ ɔno a
na yakob twe pinii n agya isak na ɔde ne nsa kaa ne ho hwɛe na ɔkaa sɛ ɛnne no yɛ yakob nne na nsa no deɛ ɛyɛ esau nsa
na wanhu no ɛfiri sɛ na ne nsa ho wɔ nwi te sɛ ne nua esau deɛ enti ɔhyiraa no
na ɔbisaa no sɛ ampa ara sɛ wone me ba esau anaa na ɔse mene no
na ɔse fa pini me nkyɛn na menni me ba hanam na me kra nhyira wo na ɔde brɛɛ no na ɔdii na ɔde bobesa brɛɛ no na ɔnomee
na n agya isak ka kyerɛɛ no sɛ twe pini bɛfe m ano ɛ me ba
na ɔtwe pinii kɔfee n ano na isak huaa n atadeɛ mu hwa hwɛe na ɔhyiraa no sɛ hwɛ me ba ho hwa te sɛ afuo a awurade ahyira soɔ mu hwa
onyankopɔn mma wo ɔsoro bosuo ne asase mu sradeɛ bi ne aburoo ne nsa pii
aman nsom wo na nkurɔfoɔ nkoto wo yɛ wo nuanom so wura na wo na mma nkoto wo wɔadome wɔn a wɔdome woɔ na wɔahyira wɔn a wɔhyira woɔ
na isak wiee yakob hyira na yakob firii n agya nkyɛn firii adi ara pɛ na ne nua esau firi n ahayɔ baeɛ
na ɔno nso bɛnoaa akɔnnɔduane de brɛɛ n agya ka kyerɛɛ n agya sɛ m agya sɔre ɛ na di wo ba hanam na wo kra nhyira me
na n agya isak see no sɛ ɛyɛ wo hwan a na ɔse ɛyɛ me wo ba w abakan esau
na isak de ahopopoɔ kɛseɛ pa ara kaa sɛ hwan mpo ne deɛ ɔkɔyɛɛ ha de brɛɛ me na medii ne nyinaa na mehyiraa no ansa na woreba yi nso ɔbɛyɛ deɛ wɔahyira no
esau tee n agya nsɛm no ɔde su kɛseɛ ne awerɛhoɔ pii teaa mu denden ka kyerɛɛ n agya sɛ m agya hyira me nso bi
na ɔse wo nua de nnaadaa aba abɛgye wo nhyira
na ɔse ne din nne yakob anaa mprenu ni na watwintwane m anan mu wafa me panin na hwɛ afei nso wagye me nhyira na ɔse woamfa nhyira bi ansie me
na isak bua see esau sɛ hwɛ mede no mayɛ wo so wura na mede ne nuanom nyinaa mayɛ ne nkoa na mede aburoo ne nsa mawowa no na afei wo deɛ ɛdeɛn na menyɛ woɔ me ba
na esau ka kyerɛɛ n agya sɛ m agya nhyira baako pɛ na wowɔ hyira me nso m agya na esau maa ne nne so sui
na n agya isak bua see no sɛ hwɛ asase a sradeɛ nni mu ne deɛ ɔsoro bosuo ngu soɔ so na wobɛtena
wo nkrantɛ so na wonam bɛtena aseɛ na wobɛsom wo nua nanso ɛbɛba sɛ wobɔ mmɔden kentene wo ho a wobɛyi ne kɔnnua afiri wo kɔn so
na esau tanee yakob wɔ nhyira a n agya de hyiraa no no nti na esau kaa no n akoma mu sɛ nna a wɔde bɛsu m agya no reyɛ abɛn na merebɛkum me nua yakob
na wɔkɔkaa ne ba panin esau nsɛm yi kyerɛɛ rebeka na ɔsoma maa wɔkɔfrɛɛ ne ba kumaa yakob na ɔka kyerɛɛ no sɛ hwɛ wo nua esau rekyekyere ne werɛ sɛ ɔrebɛku wo
afei me ba tie me nne na sɔre dwane kɔ me nua laban nkyɛn wɔ haran
na tena ne nkyɛn nna tiaa kɔsi sɛ wo nua anibereɛ no bɛfiri ne mu
kɔsi sɛ wo nua abufuo bɛdane afiri wo soɔ na ne werɛ afiri deɛ woyɛɛ no no ansa na masoma ama wɔabɛfa wo wɔ hɔ aba na adɛn nti koraa na ɛsɛ sɛ mehwere mo baanu da koro
na rebeka ka kyerɛɛ isak sɛ het mmammaa nti m asetena afono me sɛ yakob kɔware yerɛ het mmammaa mu sɛ yeinom a wɔwɔ ɛha yi a na me mmerɛ ngui na mete ase reyɛ deɛn bio
na isak frɛɛ yakob na ɔhyiraa no hyɛɛ no sɛ nware ɛyerɛ wɔ kanaan mmammaa mu
sɔre kɔ mesopotamia kɔ wo na n agya betuel fie na kɔware wɔ wo na nua laban mmammaa mu bi
na onyankopɔn tweaduampɔn nhyira wo na ɔmma wo nnɔ na ɔmma wo nyɛ bebree na woayɛ aman asafo
na ɔmfa abraham nhyira nhyira wo wo ne w asefoɔ a wɔka wo ho na woanya asase a woyɛ so hɔhoɔ a onyankopɔn de ama abraham yi
na isak gyaa yakob kwan na ɔkɔɔ mesopotamia wɔ aramni betuel ba laban a ɔyɛ yakob ne esau wɔn na rebeka nuabarima no nkyɛn
na esau hunuu sɛ isak ahyira yakob ama wagya no kwan sɛ ɔnkɔ mesopotamia nkɔware yerɛ wɔ hɔ afei ɔhunuu bio sɛ ɔhyiraa no hyɛɛ no sɛ nware kanaan mmammaa mu yerɛ
na yakob tiee n agya ne ne na na ɔkɔɔ mesopotamia
na esau hunuu sɛ kanaan mmammaa nyɛ wɔ n agya isak ani soɔ no
ɔsii mu kɔɔ ismael nkyɛn kɔwaree abraham ba ismael babaa nebaiot nuabaa mahalat kaa ne yerenom no ho
na yakob firi beer seba sii mu kɔɔ haran
na ɔduruu baabi no ɔsoɛɛ hɔ anadwo no ɛfiri sɛ na owia akɔtɔ na ɔfaa hɔ aboɔ no mu baako de yɛɛ sumiiɛ na ɔdaa hɔ
na ɔsoo daeɛ na hwɛ na atwedeɛ bi si fam a atifi pem soro na hwɛ nyankopɔn abɔfoɔ redi so aforosiane
na hwɛ awurade gyina atifi na ɔse mene awurade w agya abraham nyankopɔn ne isak nyankopɔn asase a woda soɔ yi mede bɛma wo ne w asefoɔ
na w asefoɔ bɛyɛ sɛ asase so mfuturo na woatrɛ akɔ atɔeɛ ne apueeɛ atifi fam ne anafoɔ fam na wo ne w asefoɔ mu na wɔbɛhyira wiase mmusuakuo nyinaa
na hwɛ mɛdi w akyi na mahwɛ wo so baabiara a wobɛkorɔ na mama woasane aba asase yi so na merennya wo de bɛkɔ akɔsi sɛ mɛma deɛ maka makyerɛ woɔ yi aba mu
na yakob nyane firii ne nna mu no ɔkaa sɛ ampa ara awurade wɔ ha yi nanso me deɛ manhunu
na ɔsuroe na ɔse ɛha yi yɛ hu ampa ɛha nyɛ baabiara sɛ nyankopɔn fie na ɛha ne ɔsoro aboboano
na yakob sɔree anɔpatutu na ɔfaa ɔboɔ a ɔde yɛɛ sumiiɛ no de yɛɛ odum sii hɔ na ɔhwiee ngo guu so
na ɔfrɛɛ hɔ betel betel asekyerɛ ne nyankopɔn fie nanso akane no na kuro no din de lus
na yakob hyɛɛ bɔ kaa sɛ sɛ awurade nyankopɔn bɛdi m akyi ahwɛ me so ɔkwan a merebɛtuo yi mu na wama me aduane madi ne atadeɛ mahyɛ
na wasane me asomdwoeɛ mu de me aba m agya fie a ɛnneɛ awurade bɛyɛ me nyankopɔn
na ɔboɔ yi a mede mayɛ odum asi hɔ yi bɛyɛ nyankopɔn fie na deɛ wobɛma me nyinaa mɛma wo so ntotosoɔ du du
na yakob sii mu kɔɔ nnipa a wɔte apueeɛ fam asase so
na ɔhunui asubura bi wɔ wiram na hwɛ nnwankuo mmiɛnsa boaboa ho wɔ hɔ ɛfiri sɛ abura no mu nsuo na wɔsa ma nnwankuo no nom na ɔboɔ kokuroo da abura no ano
ɛhɔ na wɔboa nnwankuo nyinaa ano na wɔmuni ɔboɔ no firi abura no ano na wɔma nnwan no nom na wɔmuni ɔboɔ no to abura no so bio wɔ ne daberɛ hɔ
na yakob bisaa wɔn sɛ me nuanom mofiri he na wɔse yɛfiri haran
na ɔsee wɔn sɛ monim nahor ba laban anaa na wɔse yɛni no
na ɔbisaa wɔn sɛ ne ho yɛ na wɔbuaa sɛ ne ho yɛ na hwɛ ne babaa rahel ne nnwan na ɛreba yi
na ɔka kyerɛɛ wɔn sɛ hwɛ adeɛ nnya nsae koraa na ɛberɛ a wɔboaboa mmoakuo ano nnya nnurui momma nnwan no nsuo nnom na monkɔ mma wɔnkɔdidi
na wɔse yɛntumi gye sɛ wɔaboaboa nnwankuo no nyinaa ano na wɔamuni ɔboɔ no afiri abura no ano ansa na yɛama nnwan no anom
na yakob ne wɔn da so rekasa no rahel ne n agya nnwan no bae ɛfiri sɛ na ɔyɛ odwanhwɛfoɔ
na yakob hunuu ne na nua laban ba rahel ne ne na nua laban nnwan no no ɔtwe pinii kɔmunii ɔboɔ no firii asubura no ano na ɔmaa ne na nua nnwan no nsuo nomee
na yakob fee rahel ano na ɔmaa ne nne so sui
na yakob ka kyerɛɛ rahel sɛ ɔyɛ n agya busuani na ɔyɛ rebeka ba na rahel tutuu mmirika kɔka kyerɛɛ n agya
na laban tee ne nua ba yakob nka no ɔtuu mmirika kɔhyiaa no na ɔyɛɛ no atuu fee n ano na ɔde no baa ne fie na ɔbɔɔ n amanneɛ kyerɛɛ laban
na laban ka kyerɛɛ no sɛ ampa woyɛ me dompe ne me honam na ɔtenaa ne nkyɛn bɛyɛ bosome
na laban bisaa yakob sɛ ɛnam sɛ woyɛ me busuani nti wobɛsom me kwa anaa kyerɛ me deɛ ɛnyɛ w akatua
nso laban wɔ mmammaa baanu ɔpanin no din de lea na akumaa no din de rahel
na lea animma yɛ nketewa na rahel ho yɛ fɛ na n anim yɛ nyam
na yakob dɔ rahel na ɔkaa sɛ wo ba kumaa rahel nti mɛsom wo mfeɛ nson
na laban se ɛyɛ sɛ mede no mema woɔ sene sɛ mede no bɛma onipa foforɔ bie tena me nkyɛn
na rahel nti yakob som mfeɛ nson na dɔ a ɔdɔ no nti ɛyɛɛ n ani so sɛ nna mfuamfua bi
na yakob ka kyerɛɛ laban sɛ fa me yere ma me na me nna no adu na mene no nna
na laban boaboaa kurom hɔfoɔ nyinaa ano na ɔtoo pono
na anadwofa no ɔde ne ba lea brɛɛ no na ɔne no dae
na laban de n abaawa silpa maa ne ba lea yɛɛ n abaawa
na adeɛ kyeeɛ no yakob hunuu sɛ ɛyɛ lea mmom na ɔbisaa laban sɛ ɛdeɛn na woayɛ me yi ɛnyɛ rahel nti na mesom woɔ na adɛn nti na woadaadaa me yi
ɛnna laban se yɛn ha deɛ wɔnyɛ no saa wɔmma akumaa nware ansa na wɔde abakan ama
di ne nkyɛn nnawɔtwe yi na yɛde oyi nso bɛma wo som a wobɛsom me mfeɛ nson bio ho
na yakob yɛɛ saa na ɔdii ne nkyɛn nnawɔtwe no na ɔde ne ba rahel maa no awareɛ
na laban de n abaawa bilha maa ne ba rahel yɛɛ n abaawa
na yakob ne rahel nso dae na ɔdɔ rahel sene lea na ɔsomm no mfeɛ nson bio
na awurade hunuu sɛ wɔtane lea no ɔbuee ne yafunu mu na rahel deɛ ɔyɛɛ obonini
na lea nyinsɛnee na ɔwoo ɔbabarima na ɔtoo no din ruben ruben asekyerɛ ne monhwɛ babanin na ɔse awurade ahwɛ m amaneɛ na afei deɛ me kunu bɛdɔ me
na ɔnyinsɛnee bio na ɔwoo ɔbabarima na ɔkaa sɛ awurade ate sɛ wɔtane me nti na ɔde oyi nso ama me na ɔtoo no din simeon simeon asekyerɛ ne otie
na ɔnyinsɛnee bio na ɔwoo ɔbabarima na ɔse afei ansa na me kunu de ne ho bɛfam me ho ɛfiri sɛ me ne no awo mmammarima baasa enti ɔtoo no din lewi lewi asekyerɛ ne ahofam
na ɔnyinsɛnee bio na ɔwoo ɔbabarima na ɔse yei deɛ mɛyi awurade ayɛ enti ɔtoo no din yuda yuda asekyerɛ ne ayeyie na n awoɔ mu twee
na rahel hunuu sɛ ɔnwo mma yakob no ɔtwee ne nuabaa no ho kora na ɔka kyerɛɛ yakob sɛ ma me mma na anyɛ saa a mɛwu
na yakob bo fuu rahel kaa sɛ mesi nyankopɔn a ɔkame wo wo yam mma no ananmu anaa
na rahel kaa sɛ hwɛ m afenaa bilha nie wo ne no nna na ɔnwo ngu me srɛ so na me nso mennya ne ho mma
na ɔde n abaawa bilha maa no awareɛ na yakob ne no dae
na bilha nyinsɛnee na ɔwoo ɔbabarima maa yakob
na rahel kaa sɛ onyankopɔn adi m asɛm na watie me nne nso ama me ɔba enti ɔtoo no din dan dan asekyerɛ ne ɔsɛnnifoɔ
na rahel abaawa bilha nyinsɛnee bio na ɔwoo ɔbabarima a ɔtɔ so mmienu maa yakob
na rahel kaa sɛ ako akɛseɛ na me ne me nuabaa adie nso matumi no na ɔtoo no din naftali naftali asekyerɛ ne m akodie
na lea hunuu sɛ n awoɔ mu atwe no ɔde n abaawa silpa maa yakob awareɛ
na lea abaawa silpa woo ɔbabarima maa yakob
na lea kaa sɛ aba yie na ɔtoo no din gad gad asekyerɛ ne yiedie
na lea abaawa silpa woo ɔbabarima a ɔtɔ so mmienu maa yakob
na lea kaa sɛ m ahotɔ nie na mmaa bɛfrɛ me deɛ wɔahyira no na ɔtoo no din aser aser asekyerɛ ne nhyira
na ayuo twaberɛ mu no ruben firii adi kɔhunuu dudaim dudaim yei ne sɛdeɛ wɔfrɛ dua no wɔ hebri kasa mu wɔgye di sɛ ɛtumi ma ɔbaa wo wɔ wiram na ɔde brɛɛ ne na lea na rahel ka kyerɛɛ lea sɛ ma me wo ba dudaim yi bi ɛ
na ɔka kyerɛɛ no sɛ ɛnnɔɔso sɛ woafa me kunu na worebɛgye me ba dudaim nso anaa na rahel se wo ba dudaim no nti ma ɔne wo nkɔda anadwo yi
na anwummerɛ a yakob firi wiram reba no lea firii adi kɔhyiaa no kaa sɛ bra me nkyɛn ɛfiri sɛ ampa ara mede me ba dudaim matɔ wo na ɔne no daa anadwo no
na onyankopɔn tiee lea na ɔnyinsɛnee na ɔwoo ɔbabarima a ɔtɔ so nnum maa yakob
na lea kaa sɛ onyankopɔn atua me ka sɛ mede m abaawa mama me kunu awareɛ na ɔtoo no din isakar isakar asekyerɛ ne akatua nie
na lea nyinsɛnee bio na ɔwoo ɔbabarima a ɔtɔ so nsia maa yakob
na lea kaa sɛ onyankopɔn akyɛ me akyɛdeɛ pa afei deɛ me kunu ne me bɛtena yie ɛfiri sɛ mawo mmammarima baasia mama no na ɔtoo no din sebulon sebulon asekyerɛ ne atenayie
na ɛno akyiri no ɔwoo ɔbabaa na ɔtoo no din dina
na onyankopɔn kaee rahel na onyankopɔn tiee no na ɔbuee ne yam
na ɔnyinsɛnee na ɔwoo ɔbabarima na ɔse onyankopɔn ayi m ahohora
na ɔtoo no din yosef yosef asekyerɛ ne ɔmma bi nka ho sɛ awurade mma me ɔba foforɔ nka ne ho
na rahel woo yosef no yakob ka kyerɛɛ laban sɛ gya me kwan na menkɔ me kurom ne m asase so
fa me yerenom ne me mma a wɔn nti mesomm woɔ no ma me wo ara wonim me som a masom woɔ
na laban ka kyerɛɛ no sɛ ma mennya w anim animuonyam na mahunu sɛ wo nti awurade ahyira me
kyerɛ me w akatua a woregye me na mɛma
na yakob see no sɛ wo ara wonim sɛdeɛ masom wo afa ne sɛdeɛ wo mmoakuo ayɛ wɔ m aseɛ
mebaa wo nkyɛn no na deɛ wowɔ no sua na afei aseɛ atrɛ ayɛ pii na awurade ahyira wo baabiara a mefa na afei da bɛn na menhwɛ me fie nso
na ɔbisaa sɛ ɛdeɛn na memma woɔ na yakob se mma me biribiara sɛ wobɛyɛ saa adeɛ yi ama me deɛ a mɛsane mabɛyɛne wo nnwan na mahwɛ wɔn
ɛnnɛ mɛkɔ makɔfa wo nnwan nyinaa mu na mayiyi emu nnwan a wɔn ho yɛ ntokontrama ne nworonnworan nyinaa ne nnwammire nyinaa wɔ nnwanten no mu ne mmirekyie no mu nworonnworan ne ntokontrama wɔn a wɔtete sɛɛ na ɛnyɛ m akatua
na daakye bi a wobɛka m akatua ho asɛm no me tenenee abua ama me wɔ w anim mmirekyie no mu biara a ne ho nyɛ ntokontrama ne nworonnworan ne nnwanten no mu deɛ ɔnyɛ odwammire no ma wɔmmu no awifodeɛ wɔ me nsam
na laban se hwɛ ma no nyɛ sɛdeɛ woaka yi ɛ
na da no ara ɔyiyii mpapo a wɔn ho yɛ nsensannsensan ne nworonnworan ne mmirekyibereɛ a wɔn ho yɛ ntokontrama ne nworonnworan nyinaa obiara a fufuo wɔ ne ho ne nnwanten no mu nnwammire nyinaa na ɔde wɔn hyɛɛ ne mmammarima nsa
na ɔde nnansa kwan too ɔne yakob ntam na yakob yɛnee laban nnwan a ɛkaeɛ no
na yakob faa sɛsɛ dua ɛdwono dua ne kyɛnkyɛn dua mman mono na ɔyiyii ho nsema fitafitaa maa mmaa no ho fitaa no fifirii adi
na ɔde mmaa a ɔyiyii ho no guu anomeeɛ adaaseɛ a nnwan no rebɛnom mu nsuo no mu wɔ nnwan no anim na wɔba nsunom a wɔanyenyem so
na nnwan no nyenyem mmaa no so na wɔwowoo nsensannsensan ntokontrama ne nworonnworan
na yakob yiyii nnwammaa no na ɔde nnwan no ani kyerɛɛ laban nnwan no mu nsensannsensan ne nnwammire nyinaa na ɔyɛɛ ɔno ara nnwankuo nko wɔ fa baabi na wamfa wɔn amfra laban nnwan no mu
na sɛ daa nnwan a wɔn ho yɛ den no nyenyem a na yakob de mmaa no akɔgu adaaseɛ no mu wɔ nnwan no anim na wɔanyenyem mmaa no so
na nnwan no yɛ nofonofo deɛ a ɔmfa ngu mu na wɔn a wɔyɛ mmerɛ no yɛɛ laban dea na wɔn a wɔn ho yɛ den no yɛɛ yakob dea
na ɔbarima no yɛɛ kɛseɛ pa ara na ɔnyaa nnwan pii ne mfenaa ne nkoa ne yoma ne mfunumu
na ɔtee laban mmammarima nsɛm a wɔkaeɛ no sɛ yakob afa deɛ ɛyɛ yɛn agya deɛ nyinaa na ɛno na ɔde anya saa agyapadeɛ yi nyinaa
na yakob hunuu laban anim na hwɛ ɛnte no sɛdeɛ na ɛteɛ kane no
na awurade ka kyerɛɛ yakob sɛ sane kɔ wo nananom asase so ne w abusua mu na mɛdi w akyi
na yakob soma maa wɔkɔfrɛɛ rahel ne lea baa wiram wɔ ne nnwan no nkyɛn
na ɔka kyerɛɛ wɔn sɛ mehunu mo agya anim sɛ ɛnte me sɛdeɛ na ɛteɛ kane no nanso m agya nyankopɔn adi m akyi
na mo ara monim sɛ m ahoɔden nyinaa na mede masom mo agya
na mo agya asisi me adane m akatua ani mprɛdu nanso onyankopɔn amma no kwan amma no anyɛ me bɔne biara
sɛ ɔka sɛ wɔn a wɔn ho yɛ ntokontrama no nyɛ w akatua a na nnwan no nyinaa awowo ntokontrama na sɛ ɔka sɛ wɔn a wɔn ho yɛ nsensannsensan no nyɛ w akatua a na nnwan no nyinaa awowo nsensannsensan
na onyankopɔn agye mo agya mmoakuo ama me
na berɛ a mmoa no refoforo wɔn ho na wɔanyinsɛn no memaa m ani so na mehunui wɔ daeɛ mu na hwɛ mpapo a na wɔforo mmirekyie no wɔn ho yɛ nsensannsensan ne ntokontrama ne nworonnworan
na nyankopɔn bɔfoɔ ka kyerɛɛ me daeɛ mu sɛ yakob na mese menie
na ɔse ma w ani so hwɛ adwennini no a wɔreforo nnwan no nyinaa yɛ nsensannsensan ne ntokontrama ne nworonnworan ɛfiri sɛ mahunu deɛ laban ayɛ woɔ nyinaa
mene nyankopɔn a wohyiaa no betel faako a wosraa ɛhɔ dum na wohyɛɛ bɔ maa me no afei sɔre firi asase yi so na sane kɔ w abusua asase so
na rahel ne lea bua see no sɛ yɛda so wɔ kyɛfa anaasɛ agyapadeɛ bi wɔ yɛn agya fie anaa
ɔmmu yɛn ahɔhoɔ anaa ɛsiane sɛ watɔn yɛn na wadi yɛn tiri sika awie
na ahonyadeɛ a onyankopɔn gyee yɛn agya nsam no yɛ yɛn ne yɛn mma dea enti afei yɛ deɛ onyankopɔn aka akyerɛ woɔ nyinaa
na yakob sɔre faa ne mma ne ne yerenom tenatenaa yoma so
na ɔfaa ne mmoakuo nyinaa ne n ahodeɛ a ɔnyaeɛ nyinaa ne mmoakuo a ɔnyaeɛ wɔ mesopotamia no nyinaa sii mu sɛ ɔrekɔ n agya isak nkyɛn wɔ kanaan asase so
na laban kɔ rekɔtwitwa ne nnwan ho nwi na rahel wiaa n agya abusua honi
na yakob wiaa ne ho dwanee ɛfiri sɛ wankra aramni laban
na ɔne deɛ ɔwɔ nyinaa dwanee na ɔsɔre twaa asubɔnten no na ɔde n ani kyerɛɛ gilead bepɔ
na da a ɛtɔ so mmiɛnsa no wɔkɔka kyerɛɛ laban sɛ yakob adwane
na laban faa ne nkurɔfoɔ kaa ne ho tii no nnanson kwan na ɔbɛtoo no gilead bepɔ so
na onyankopɔn baa aramni laban nkyɛn anadwo daeɛ mu sɛ hwɛ yie na woankasa papa anaa bɔne so ankyerɛ yakob
na laban kɔtoo yakob na yakob asi ne ntomadan wɔ bepɔ no so na laban ne ne nkurɔfoɔ nso sii wɔn deɛ gilead bepɔ so
na laban bisaa yakob sɛ ɛdeɛn na woayɛ yi sɛ woawia wo ho adwane me na woasoa me mmammaa kɔ sɛ wɔn a wɔde nkrantɛ afa wɔn nnommum yi
adɛn nti na woahunta adwane na woawia wo ho afiri me nkyɛn adɛn na woanka ankyerɛ me na mamfa anigyeɛ ne nnwom mpintin ne nsankuo mannya wo kwan
adɛn nti na woamma mamfe me mmammarima ne me mmammaa ano anya wɔn kwan yei deɛ woadi no nkwasea so
mewɔ tumi sɛ anka me ne mo di no bɔne nanso nnora anadwo no mo agya ne nyankopɔn kasa kyerɛɛ me sɛ hwɛ yie na woankasa papa anaa bɔne so ankyerɛ yakob
na afei deɛ korɔ ara na wopɛ sɛ wokorɔ ɛfiri sɛ gyina na w ani agyina w agya fie na adɛn nti na woawia m anyame
na yakob bua see laban sɛ na mesuro ɛfiri sɛ mesusuu sɛ wobɛgye wo mmammaa afiri me nsam
na deɛ wobɛhunu w anyame wɔ ne nsa mu no rentena ase yɛn nkurɔfoɔ yi anim na hwehwɛ deɛ ɛyɛ wo dea wɔ me nkyɛn na fa kɔ na yakob nnim sɛ rahel na ɔwiaeɛ
na laban kɔɔ yakob ntomadan mu ne lea ntomadan ne mfenaa baanu no ntomadan mu nanso wanhunu na ɔfiri lea ntomadan mu kɔɔ rahel ntomadan mu
na rahel afa abusua honi no de ahyehyɛ yoma so adwa mu atena so na laban de ne nsa kekaa ntomadan mu hɔ nyinaa nanso wanhunu
na ɔka kyerɛɛ n agya sɛ mma no nnyɛ me wura abufuo sɛ mentumi mensɔre wɔ w anim ɛfiri sɛ mabu me nsa na ɔpɛe pɛe pɛe nanso wanhunu ahoni no
na yakob bo fui na ɔne laban hamee na yakob ka kyerɛɛ laban sɛ me mfomsoɔ ne sɛn na me bɔne ne sɛn na wosa me yerɛdɛdɛdɛdɛ yi
na wobɛhwehwɛɛ me nnoɔma mu nyinaa yi wo fie mu adeɛ bɛn na woahunu wɔ mu saa fa bɛto me nkurɔfoɔ ne wo nkurɔfoɔ anim wɔ ha na wɔmmu yɛn baanu ntam atɛn
mfirinhyia aduonu ni a metenaa wo nkyɛn wo nnwammereɛ ne wo mmirekyie ampɔn na wo nnwan mu adwennini nso manni bi
wɔn a mmoa kumm wɔn no mamfa mammrɛ wo me na metuaa so ka deɛ wɔwiaa no awia ne deɛ wɔwiaa no anadwo me nsa mu na wobisaeɛ
sɛ ɛyɛɛ me nie ahuhuro dee me awia na awɔ dee me anadwo na m ani soroe
saa na medii wo fie mfirinhyia aduonu wo mmammaa baanu ho mesom wo mfeɛ dunan ne wo mmoakuo ho nso mfeɛ nsia na wodanee m akatua ani mprɛdu
sɛ m agya nyankopɔn abraham nyankopɔn ne isak suro annyina m akyiri a anka afei wogyaa me kwan nsapan me brɛ ne me nsa ano adwumayɛ na onyankopɔn hunuiɛ na ɔkaa w anim nnora anadwo
na laban bua see yakob sɛ mma mmaa yi me mma a na mmammarima yi me mma a na nnwan yi me nnwan a na deɛ wohunu yi nyinaa me dea na me mmammaa yi anaasɛ wɔn mma a wɔawo wɔn yi ɛdeɛn na mɛtumi de ayɛ wɔn nnɛ
afei bra ma yɛmpam me ne wo na ɛnyɛ me ne wo ntam adanseɛ
na yakob faa ɔboɔ de yɛɛ odum sii hɔ
na yakob ka kyerɛɛ ne nkurɔfoɔ sɛ mommoaboa aboɔ ano na wɔtasee aboɔ yɛɛ no kuo na wɔdidii wɔ ekuo no so hɔ
na laban frɛɛ hɔ yegarsahaduta yegarsahaduta asekyerɛ wɔ aramaik mu ne adanseɛ kuo na yakob deɛ ɔfrɛɛ hɔ galeed galeed asekyerɛ wɔ hebri mu ne adanseɛ kuo
na laban kaa sɛ ekuo yi ne me ne wo ntam adanseɛ nnɛ enti wɔfrɛ hɔ galeed
ne mispa mispa asekyerɛ ne ahwɛeɛ ɛfiri sɛ ɔse sɛ yɛtete mu a awurade nhwɛ me ne wo ntam
sɛ woteetee me mmammaa na woware yerenom ka me mma ho a obi nka yɛn ho deɛ nanso onyankopɔn ne me ne wo ntam danseni
na laban ka kyerɛɛ yakob sɛ hwɛ kuo yi na hwɛ odum a mama so asi me ne wo ntam yi
aboɔkuo yi ne adanseɛ na odum yi nso yɛ adanseɛ sɛ me deɛ merensiane ekuo yi ho memma wo nkyɛn na wo nso worensiane ekuo yi ne odum yi ho mma me nkyɛn mmɛyɛ bɔne
abraham nyankopɔn ne nahor nyankopɔn ne wɔn agya nyankopɔn mmu yɛn ntam atɛn na yakob kaa n agya suro ho ntam
na yakob bɔɔ afɔdeɛ wɔ bepɔ no so na ɔfrɛɛ ne nkurɔfoɔ sɛ wɔmmɛdidi na wɔdidii na wɔtenaa bepɔ no so anadwo no
na laban sɔree anɔpatutu na ɔfee ne nananom ne ne mmammaa no ano hyiraa wɔn na ɔsii mu sane kɔɔ ne kurom
na yakob sii ne kwan so sɛ ɔrekɔ na nyankopɔn abɔfoɔ bɛhyiaa no
na yakob hunuu wɔn no ɔkaa sɛ nyankopɔn asafo nie na ɔtoo hɔ din maha naim asekyerɛ ne nsraban mmienu
na yakob tuu abɔfoɔ dii n anim kɔɔ ne nua esau nkyɛn seir asase so wɔ edom wiram
na ɔhyɛɛ wɔn sɛ sɛdeɛ monka nkyerɛ me wura esau ne sɛ w akoa yakob se mekɔtenaa laban nkyɛn na ɛhɔ na mewɔ de abɛduru sɛsɛɛ
manya anantwie mfunumu nnwan mmirekyie ne nkoa ne mfenaa na masoma sɛ wɔmmɛka nkyerɛ me wura sɛdeɛ mɛnya w anim adom
na abɔfoɔ no sane baa yakob nkyɛn bɛkaa sɛ yɛakɔ wo nua esau nkyɛn na ɔno nso ne mmarima ahanan reba abɛhyia wo
ɛnna yakob suroo sɛ na ne ho yeraa no na ɔkyɛɛ nkurɔfoɔ a wɔwɔ ne nkyɛn ne nnwan mmirekyie anantwie ne yoma no mu akuo mmienu
kaa sɛ sɛ esau ba kuo baako so bɛku wɔn a ekuo a ɛbɛka no bɛnya kwan adwane
na yakob kaa sɛ m agya abraham nyankopɔn ne m agya isak nyankopɔn awurade a wosee me sɛ sane kɔ w asase so ne w abusua mu na mɛyɛ wo yie no
w adɔeɛ ne wo nokorɛ a wode akyerɛ w akoa yi mu biara nsɛ me ɛfiri sɛ mede me poma na metwaa yordan yi na afei mayɛ akuo mmienu
mesrɛ wo yi me firi me nua esau nsam ɛfiri sɛ mesuro no sɛ ɔbɛba abɛku me ne ɛnanom ne wɔn mma nyinaa
wo na wokaa sɛ yie na mɛyɛ woɔ na mɛma w asefoɔ ayɛ sɛ mpoano anwea a ne dodoɔ nti wɔntumi nkan
na ɔtenaa hɔ anadwo no na ɔyii deɛ ɛwɔ ne nsa mu bi sɛ ɔde rekɔkyɛ ne nua esau
mmirekyibereɛ ahanu mpapo aduonu nnwammereɛ ahanu adwennini aduonu
yoma a wɔma nufoɔ ne wɔn mma aduasa anantwibereɛ aduanan anantwinini du mfunumubereɛ aduonu ne mfunumu anini du
na ɔde hyɛɛ ne nkoa nsa akuakuo na ɔka kyerɛɛ ne nkoa no sɛ monsene nni m anim na momma kuo ne kuo ntam ntwe
na ɔhyɛɛ deɛ ɔdi kan no sɛ sɛ me nua esau bɛhyia wo na ɔbisa wo sɛ hwan nipa ne wo na ɛhe na worekorɔ na yeinom a ɛdi w anim yi yɛ hwan dea
ka kyerɛ no sɛ w akoa yakob dea ɛyɛ ayɛyɛdeɛ a wasoma de rebrɛ me wura esau na hwɛ ɔno nso wɔ yɛn akyi
na ɔhyɛɛ deɛ ɔtɔ so mmienu ne deɛ ɔtɔ so mmiɛnsa ne wɔn a wɔdi mmoakuo no akyire nyinaa nso sɛ sɛ mokɔhunu esau a monka asɛm korɔ yi ara nkyerɛ no
na monka nsi so sɛ hwɛ w akoa yakob wɔ yɛn akyi afei ɔkaa sɛ mede ayɛyɛdeɛ a ɛdi m anim yi merekɔpata no ansa na mahunu n anim ebia ɔbɛhwɛ m anim
na ayɛyɛdeɛ no sene dii n anim na ɔno deɛ ɔtenaa nsraban no mu anadwo no
na anadwo no ɔsɔree na ɔfaa ne yerenom baanu ne ne mmaawa baanu no ne ne mma dubaako no de wɔn kɔtwaa yabok asutwareeɛ
na ɔde wɔn twaa asubɔnten no na ɔmaa deɛ ɔwɔ nyinaa twaee
na ɛkaa yakob nko ara na ɔbarima bi ne no bɛtentamee kɔduruu adekyeeɛ
na ɔbarima no hunuu sɛ ɔntumi no no ɔkaa n asene tokuro mu na yakob dwonku hwanee tentam a ɔne no tentameeɛ no mu
na ɔbarima no kaa sɛ ma menkɔ na adeɛ rekye na yakob buaa sɛ meremma wonkɔ gye sɛ wohyira me
na ɔbarima no bisaa no sɛ wo din de sɛn na ɔbuaa sɛ yakob
na ɔkaa sɛ wɔremfrɛ wo din yakob bio na wɔbɛfrɛ no israel israel asekyerɛ ne deɛ ɔne nyankopɔn tentam ɛfiri sɛ wo ne onyankopɔn ne nnipa ako na woatumi
na yakob bisaa no sɛ mesrɛ wo kyerɛ me wo din na ɔse adɛn nti na worebisa me din na ɔbarima no hyiraa no wɔ hɔ
na yakob too ɛhɔ din peni el peni el asekyerɛ ne nyankopɔn anim ɛfiri sɛ ɔse me ne onyankopɔn adi nhunuanimu nso me kra anya nkwa
na ɔtwaa mu wɔ peniel berɛ a na owia apue no na ɔtɔ gu so ne dwonku a ahwan no nti
enti israelfoɔ nni ntini a ɛwɔ asene mu akwaa tokuro mu no de bɛduru nnɛ ɛfiri sɛ ɔkaa yakob dwonkuo tokuro mu n asene mu ntini no so
na yakob maa n ani so hunui na hwɛ esau reba na mmarima ahanan ka ne ho na ɔkyɛɛ ne mma mu maa lea ne rahel ne mmaawa baanu no
na ɔde mmaawa no ne wɔn mma dii anim na lea ne ne mma dii hɔ na rahel ne yosef dii akyire
na ɔno ara deɛ ɔsene dii wɔn anim na ɔbɔɔ ne mu ase kɔɔ fam mprɛnson de kɔsii sɛ ɔduruu ne nua nkyɛn
na esau tuu mmirika bɛhyiaa no yɛɛ no atuu na ɔde ne tiri too ne kɔn ho na ɔfee n ano na wɔsui
na esau maa n ani so hunuu mmaa no ne wɔn mma no ɔkaa sɛ hwannom ne yeinom a wɔka wo ho yi na yakob buaa sɛ ɛyɛ mma a onyankopɔn de adom w akoa
na mmaawa no twe pinii wɔn ne wɔn mma na wɔbobɔɔ wɔn mu ase
na lea nso ne ne mma twe pinii bobɔɔ wɔn mu ase na akyire yi no yosef ne rahel twe pinii bobɔɔ wɔn mu ase
na ɔkaa sɛ na ɛdɔm a mehyiaa wɔn yi ase ne sɛn na ɔse sɛdeɛ ɛbɛyɛ na mɛnya me wura anim adom
na esau kaa sɛ deɛ mewɔ dɔɔso me nua ma w adeɛ ntena hɔ mma wo
na yakob kaa sɛ dabi da mesrɛ wo sɛ manya w anim adom a gye m ayɛyɛdeɛ a ɛwɔ me nsam yi na w anim a mahunu yi te sɛdeɛ obi hunu nyankopɔn anim ɛfiri sɛ w ani asɔ me
mesrɛ wo gye nhyira a wɔde abrɛ woɔ yi ɛfiri sɛ onyankopɔn adom me na mewɔ ade nyinaa na ɔhyɛɛ no na ɔgyee
na esau kaa sɛ ma yɛnsim nkɔ na menni w anim
na ɔka kyerɛɛ no sɛ me wura nim sɛ mma a wɔyɛ mmerɛ ne nnwan ne anantwie a wɔma nufoɔ ka me ho na sɛ wɔpia wɔn dodo da koro a nnwankuo no nyinaa bɛwuwu
enti ma me wura nsene nni n akoa anim na me deɛ mɛnante brɛoo sɛdeɛ mmoa a wɔdi m anim ne mma no bɛtumi de akɔsi sɛ mɛduru me wura nkyɛn wɔ seir
na esau kaa sɛ ma mennya wo nnipa a wɔka me ho yi bi na ɔse na wɔnyɛ dɛn ma mennya me wura anim adom
ɛnna esau sanee da no ara sii kwan so kɔɔ seir
na yakob sii mu kɔɔ sukot na ɔsii dan maa ne ho na ɔbobɔɔ asese maa ne mmoa yei nti na wɔfrɛ hɔ sukot sukot asekyerɛ ne asese
na yakob firii mesopotamia no ɔnam bɛduruu sekem kuro a ɛwɔ kanaan asase soɔ no mu dwoodwoo na ɔsisii ne ntomadan wɔ kuro no anim
na ɔtɔɔ asase a ɔsii ne ntomadan wɔ soɔ no wɔ sekem agya hamor mma nkyɛn nnwetɛbena ɔha
na ɔsii afɔrebukyia wɔ hɔ na ɔtoo no el elohe israel el elohe israel asekyerɛ ne onyankopɔn israel nyankopɔn
na lea ne yakob babaa dina firii adi sɛ ɔrekɔhwɛ asase no so mmaa
na asase no so otitire hewini hamor ba sekem hunuu no na ɔkyeree no too no mmɔnaa guu ne ho fi
na yakob ba dina sɔɔ sekem ani na ɔdɔɔ ababaa no na ɔkorɔkorɔɔ no
na sekem ka kyerɛɛ n agya hamor sɛ kɔgye ababaa yi awareɛ ma me
na yakob tee sɛ wagu ne babaa dina ho fi nanso ɛnam sɛ na ne mmammarima no wɔ ne mmoa nkyɛn wɔ wiram no enti ɔyɛɛ komm de kɔsii sɛ wɔbaa fie
na sekem agya hamor firii adi kɔɔ yakob nkyɛn sɛ ɔne no rekɔkasa
na yakob mmammarima teeɛ no wɔfirii wiram bae na ɛyɛɛ mmarima no ya na wɔn bo fuu pa ara sɛ sekem adi israel ho nkwaseasɛm sɛ ɔne yakob babaa akɔda adeɛ a ɛnsɛ sɛ wɔyɛ
na hamor ne wɔn kasaa sɛ me ba sekem akoma fam mo babaa no ho mesrɛ mo momfa no mma no aware
na mo ne yɛn nni ayewareɛ na momfa mo mmammaa mma yɛn na mo nso monware yɛn mmammaa
na mo ne yɛn ntena na asase na ɛda mo anim yi montena so nyɛ so adwuma nnya so adeɛ
na sekem ka kyerɛɛ dina n agya ne ne nuanom sɛ momma mennya mo anim adom na biribiara a mobɛse me no mɛma
monnye me etire adeɛ dodoɔ ne akyɛdeɛ biara na biribiara a mobɛse me no mɛma na momfa ababaa no mma me awareɛ
na yakob mmammarima no kasa de nnaadaa buaa sekem n agya hamor ɛfiri sɛ wagu wɔn nuabaa dina ho fi
na wɔka kyerɛɛ wɔn sɛ yɛntumi saa adeɛ yi yɛ sɛ yɛde yɛn nua bɛma ɔbarima a ɔyɛ momonoto ɛfiri sɛ ɛno yɛ ahohora ma yɛn
na yei mu nko na yɛbɛpene mo sɛ mobɛdane ayɛ sɛ yɛn na wɔatwitwa mo mu mmarima nyinaa twetia
ɛno na yɛde yɛn mmammaa bɛma mo na yɛabɛfa mo mmammaa nso aware na yɛne mo atena na yɛayɛ ɔman korɔ
na sɛ moantie yɛn na moantwitwa twetia a ɛnneɛ yɛbɛfa yɛn babaa akɔ
na wɔn nsɛm no sɔɔ hamor ne ne ba sekem ani
enti sekem antwetwe ne ho sɛ ɔbɛyɛ saa adeɛ no ɛfiri sɛ na yakob babaa no sɔ n ani na aberanteɛ no animuonyam sene n agya fiefoɔ nyinaa
na hamor ne ne ba sekem kɔɔ wɔn kuro aboboano na wɔne wɔn kurom mmarima kɔkasaa sɛ
nnipa yi wɔne yɛn te asomdwoeɛ mu enti momma wɔntena asase yi so na wɔnyɛ so adwuma na asase yi hwɛ ɛda wɔn anim kakraa momma yɛmfa wɔn mmammaa nware na yɛmfa yɛn mmammaa nso mma wɔn
na yei nko mu na nnipa no bɛpene sɛ wɔne yɛn bɛtena na yɛayɛ ɔman korɔ sɛ yɛn mu mmarima nyinaa bɛtwitwa twetia sɛdeɛ wɔatwitwa no
wɔn mmoa ne wɔn ahonyadeɛ ne wɔn afieboa nyinaa renyɛ yɛn dea anaa momma yɛmpene so ma wɔn na wɔne yɛn ntena
na wɔn a wɔnam hamor kuro pono ano firi adie nyinaa tiee no ne ne ba sekem na mmarima nyinaa wɔn a wɔnam ne kuro pono ano firi adie nyinaa twitwaa twetia
na da a ɛtɔ so mmiɛnsa a ne yea kaa wɔn no yakob mmammarima baanu simeon ne lewi a wɔyɛ dina nuanom fefaa wɔn nkrantɛ kɔɔ kuro no so mpofirim kɔkunkumm mmarima nyinaa
na wɔde nkrantɛ kumm hamor ne ne ba sekem na wɔde dina firii sekem fie hɔ bae
yakob mmammarima no baa atɔfoɔ no so bɛfom kuro no mu nnoɔma fae ɛfiri sɛ wɔagu wɔn nua no ho fi
wɔn nnwan wɔn anantwie wɔn mfunumu ne deɛ ɛwɔ kuro no mu ne deɛ ɛwɔ mfuo mu no wɔfae
na wɔn ade nyinaa ne wɔn mma nyinaa ne wɔn yerenom wɔfaa wɔn nnommum fom deɛ ɛwɔ fie nyinaa
na yakob ka kyerɛɛ simeon ne lewi sɛ moaha me ama me ho abɔn wɔn a wɔte asase yi soɔ kanaanfoɔ ne perisifoɔ na me deɛ meyɛ asafo a mesua yi wɔbɛboaboa wɔn ano aba me so abɛku me na wɔasɛe me ne me fie
na wɔse ɔnyɛ yɛn nuabaa sɛ odwamamfoɔ anaa
na onyankopɔn ka kyerɛɛ yakob sɛ sɔre kɔ betel kɔtena hɔ na si afɔrebukyia wɔ hɔ ma onyankopɔn a ɔyii ne ho kyerɛɛ wo ɛda a woredwane afiri wo nua esau anim no
ɛnna yakob ka kyerɛɛ ne fiefoɔ ne wɔn a wɔka ne ho nyinaa sɛ montoto anyame ananafoɔ a ɛwɔ mo mu no ngu na monnwira mo ho na monsakyera mo ntadeɛ
na momma yɛnsɔre nkɔ betel na menkɔsi afɔrebukyia wɔ hɔ memma onyankopɔn a m ahohiahia da ɔtiee me na ɔdii m akyi wɔ kwan a mekɔeɛ no mu no
ɛnna wɔde wɔn anyame ananafoɔ a ɛwɔ wɔn nsam nyinaa ne wɔn aso mu nkaa maa yakob na ɔde siee dupɔn bi a ɛwɔ sekem ho no ase
na wɔsii mu sɛ wɔrekorɔ no nyankopɔn ho hu baa nkuro a atwa wɔn ho ahyia no so na wɔanti yakob mma no
na yakob ne nkurɔfoɔ a wɔka ne ho nyinaa duruu lus a ɛwɔ kanaan asase soɔ a ɛne betel
na ɔsii hɔ afɔrebukyia na ɔfrɛɛ hɔ el betel el betel asekyerɛ ne betel nyankopɔn ɛfiri sɛ da a ɔredwane afiri ne nua anim no ɛhɔ na onyankopɔn yii ne ho kyerɛɛ no
na rebeka abaawa panin debora wui na wɔsiee no betel aseɛ fam wɔ odum bi ase na ɔtoo dua no din alon bakut alon bakut asekyerɛ ne osu dum
na onyankopɔn yii ne ho kyerɛɛ yakob bio ne ba a ɔfirii mesopotamia baeɛ no mu na ɔhyiraa no
na onyankopɔn ka kyerɛɛ no sɛ wo din de yakob nanso wɔremfrɛ wo yakob bio na mmom israel ne wo din na ɔtoo no din israel
na onyankopɔn ka kyerɛɛ no sɛ mene onyankopɔn tweaduampɔn dɔre na yɛ bebree ɔman ne aman asafo bɛfiri wo mu aba na ahemfo firi w asene mu bɛba
na asase a mede mama abraham ne isak no wo na mede bɛma woɔ na w asefoɔ a wɔbɛdi w akyire no na mede asase no bɛma wɔn
na onyankopɔn firii ne nkyɛn wɔ deɛ ɔne no kasaeɛ hɔ kɔɔ ɔsoro
na yakob de odum sii deɛ ɔne no kasaeɛ hɔ ɔboɔ dum na ɔhwiee ɔnom afɔdeɛ guu so na ɔde ngo guu so
na yakob frɛɛ deɛ ɔne onyankopɔn kasaeɛ hɔ betel
na wɔtutu firi betel kɔe na aka kwan tiaa bi na wɔaduru efrat no awoɔ kaa rahel na awoɔ no denee no
na n awoɔ mu yɛɛ den no awogyefoɔ no ka kyerɛɛ no sɛ nsuro na yei nso wobɛwo ɔbabarima
na ne kra refiri ne mu na ɔreyɛ awuo no ɔtoo no din ben oni ben oni asekyerɛ ne m amane hunu mu ba na n agya deɛ ɔfrɛɛ no benyamin benyamin asekyerɛ ne ahotɔ ba
na rahel wui na wɔsiee no ɛkwan a ɛde efrat a ɛne betlehem no nkyɛn
na yakob sii ne da so dum ɛne rahel da so dum de bɛsi nnɛ
na israel tutu kɔsii ne ntomadan wɔ eder abantenten akyiri nohoa
na ɛbaa sɛ israel te asase no soɔ no ruben ne n agya abaawayerɛ bilha kɔdae na israel tee
nso yakob mmammarima yɛ dummienu lea mma ne ruben yakob abakan simeon lewi yuda isakar ne sebulon
rahel mma ne yosef ne benyamin
na rahel abaawa bilha mma ne dan ne naftali
na lea abaawa silpa mma ne gad ne aser yeinom ne yakob mmammarima a wɔwoo wɔn wɔ mesopotamia
na yakob baa n agya isak nkyɛn wɔ mamre wɔ kiriat arba a ɛne hebron deɛ abraham ne isak tenaeɛ sɛ ahɔhoɔ no
na isak nna nyinaa yɛ mfirinhyia ɔha aduɔwɔtwe
na isak gyaa ne honhom mu na ɔwui na ɔtii ne nananom wɔ asamando berɛ a na wabɔ akora na nna amee no na ne mma esau ne yakob siee no
na yeinom ne esau a wɔfrɛ no edom awoɔ ntoatoasoɔ
esau waree kanaanfoɔ mmaa hetini elon babaa ada ne hewini sibeon ba ana babaa oholibama
ne ismael babaa basmat nebaiot nuabaa
na ada woo elifas maa esau na basmat woo reuel
na oholibama woo yeus ne yalam ne kora yeinom ne esau mma a wɔwoo wɔn wɔ kanaan asase soɔ
na esau faa ne yerenom ne ne mmammarima ne ne mmammaa ne ne fiefoɔ nyinaa ne ne mmoa ne n anantwie nyinaa ne n ahonyadeɛ a ɔnyaeɛ wɔ kanaan asase soɔ nyinaa na ɔfirii ne nua yakob ho kɔɔ asase bi so
ɛfiri sɛ wɔn ahonyadeɛ dɔɔso sene deɛ wɔde tena faako na asase a wɔyɛ so ahɔhoɔ no wɔn mmoa dodoɔ nti na wɔnsene so
esau a ɔno ara ne edom no kɔtenaa seir bepɔ so
na yeinom ne edomfoɔ agya esau a ɔte seir bepɔ soɔ no awoɔ ntoatoasoɔ
esau mmammarima din nie esau yere ada ba elifas ne esau yere basmat ba reuel
na elifas mma ne teman omar sefo gatam ne kenas
na timna yɛ esau ba elifas mpena na ɔwoo amalek maa elifas yeinom ne esau yere ada mma
na yeinom ne reuel mma nahat sera sama ne misa yeinom ne esau yere basmat mma
na yeinom ne esau yere oholibama sibeon ba ana babaa no mma ɔwoo yeus yalam ne kora maa esau
yeinom ne esau mma mu atitire esau abakan elifas mma otitire teman otitire omar otitire sefo otitire kenas
otitire kora otitire gatam ne otitire amalek yeinom ne elifas atitire wɔ edom asase so yeinom ne ada mma
na yeinom ne esau ba reuel mma otitire nahat otitire sera otitire sama ne otitire misa yeinom ne reuel atitire wɔ edom asase so yeinom ne esau yere basmat mma
na yeinom ne esau yere oholibama mma otitire yeus otitire yalam otitire kora yeinom ne esau yere oholibama ana ba atitire no
yeinom ne esau mma na yeinom ne wɔn atitire no ɔne edom
yeinom ne horini seir mma asase no sofoɔ lotan sobal sibeon ana
dison eser ne disan yeinom ne horifoɔ a wɔyɛ seir mma a na wɔte edom asase soɔ no atitire
na lotan mma ne hori ne hemam na lotan nuabaa ne timna
na yeinom ne sobal mma alwan manahat ebal sefo ne onam
na yeinom ne sibeon mma aya ne ana oyi ne ana a na ɔhwɛ n agya sibeon mfunumu no a ɔhunuu nsuohyeɛ aniwa wɔ ɛserɛ soɔ no
na yeinom ne ana mma dison ne oholibama a ɔyɛ ana babaa
na yeinom ne dison mma hemdan esban itran ne keran
yeinom ne eser mma bilhan saawan ne akan
yeinom ne disan mma us ne aran
yeinom ne horifoɔ atitire otitire lotan otitire sobal otitire sibeon otitire ana
otitire dison otitire eser otitire disan yeinom ne horifoɔ atitire sɛdeɛ wɔn mmusua teɛ wɔ seir asase soɔ
yeinom ne ahemfo a wɔdii edom asase soɔ ansa na obi redi israel mma so hene
na bela beor ba dii edomhene na ne kuro din de dinhaba
na bela wui na sera ba yobab a ɔfiri bosra bɛdii n adeɛ
na yobab wui na husam a ɔfiri teman asase soɔ no bɛdii n adeɛ
na husam wui na bedad ba hadad a ɔkumm midian wɔ moab petee mu no bɛdii n adeɛ na ne kuro din de hawit
na hadad wui na samla a ɔfiri masreka bɛdii n adeɛ
na samla wui na saulo a ɔfiri rehobot a ɛda asuo no ho no bɛdii n adeɛ
na saulo wui na akbor ba baal hanan bɛdii n adeɛ
na akbor ba baal hanan wui na hadar bɛdii n adeɛ na ne kuro din de pau na ne yere din de mehetabel mesahab babaa matred babaa
na yeinom ne esau atitire no din sɛdeɛ wɔn mmusuakuo wɔn tenabea ne wɔn din teɛ otitire timna otitire alwa otitire yetet
otitire oholibama otitire ela otitire pinon
otitire kenas otitire teman otitire mibsar
otitire magdiel otitire iram yeinom ne edom a ɔne esau edomfoɔ agya no atitire sɛdeɛ wɔn tenabea teɛ wɔ asase a wɔnyaeɛ no soɔ
na yakob tenaa asase a n agya yɛɛ so hɔhoɔ a ɛne kanaan asase no so
na yei ne yakob abusua ho abakɔsɛm yosef dii mfirinhyia dunson no ɔne ne nuanom kɔhwɛɛ nnwan na aberantewaa no ne n agya yerenom bilha ne silpa mma na ɛwɔ hɔ na yosef bɛka wɔn ho asɛmmɔne kyerɛ n agya
na ɛsiane sɛ yosef yɛ ne nkɔkoraaberɛ mu ba nti na israel dɔ no sene ne mma nyinaa enti ɔpam batakari fɛfɛ bi maa no
na ne nuanom hunuu sɛ wɔn agya dɔ no sene wɔn nyinaa no wɔtanee no na wɔmfa abodwoɔ ne no nkasa
na yosef soo daeɛ na berɛ a ɔka kyerɛɛ ne nuanom no wɔtanee no senee akane no
na ɔka kyerɛɛ wɔn sɛ montie daeɛ a maso yi
na hwɛ na yɛrekyekyere ayuo afiafi wɔ afuom na m afi no sɔre gyinaa kyirebenn na hwɛ mo afiafi no twaa m afi ho hyiae na ɛrekoto m afi no
na ne nuanom ka kyerɛɛ no sɛ kyerɛ sɛ worebɛdi yɛn so hene anaasɛ worebɛdi yɛn so tumi na ne daeɛ ne ne nsɛm no nti wɔkɔɔ so tanee no bebree
na ɔsoo daeɛ foforɔ bio na ɔka kyerɛɛ ne nuanom sɛ hwɛ maso daeɛ bio na hwɛ owia ne ɔsrane ne nsoromma dubaako akoto me
na ɔka kyerɛɛ n agya ne ne nuanom no n agya kaa n anim sɛ daeɛ bɛn na woaso yi kyerɛ sɛ me ne wo na ne wo nuanom bɛba abɛkoto fam wɔ w anim
na ne nuanom ani beree no na n agya deɛ ɔde nsɛm no siee
na ne nuanom de wɔn agya nnwan kɔɔ adidie wɔ sekem
na israel ka kyerɛɛ yosef sɛ sɛ wonim sɛ wo nuanom rewɛn mmoa wɔ sekem bra na mensoma wo wɔn nkyɛn na ɔse menie
na ɔka kyerɛɛ no sɛ kɔ na kɔhwɛ sɛ wo nuanom ne nnwan no ho yɛ anaa na sane bɛka kyerɛ me na ɔsomaa no firii hebron bonhwa mu na ɔkɔduruu sekem
na ɔbarima bi hunuu no na hwɛ na ɔrewɔ wira no mu ntwɛtwɛdɛ na ɔbarima no bisaa no sɛ worehwehwɛ deɛn
na ɔka kyerɛɛ no sɛ me nuanom na merehwehwɛ wɔn mesrɛ wo kyerɛ me faako a wɔrehwɛ wɔn mmoa no
na ɔbarima no se wɔatu ha na metee sɛ wɔreka sɛ momma yɛnkɔ dotan na yosef tii ne nuanom na ɔkɔhunuu wɔn wɔ dotan
na ne nuanom hunuu no akyirikyiri na ɔnnya nnuruu wɔn nkyɛn no wɔpamm ne tiri so sɛ wɔbɛku no
na wɔsesee wɔn ho wɔn ho sɛ hwɛ ɔdaeɛsofoɔ no na ɔreba no
afei mommra mma yɛnku no mfa no nto mmura yi bi mu na yɛnka sɛ aboa bɔne bi na awe no na yɛahwɛ deɛ ne daeɛ no bɛyɛ
na ruben teeɛ no ɔgyee no firii wɔn nsam kaa sɛ mommma yɛnnku no
na ɔkaa sɛ monnhwie mogya nngu na momfa no nto ɛserɛ so ha abura yi mu na mommfa mo nsa nnka no ɔreyɛ na anka wayi no afiri wɔn nsam de no asane akɔma n agya
na yosef duruu ne nuanom nkyɛn no wɔworɔɔ n atadeɛ ne batakari fɛfɛ a ɔhyɛ no
na wɔde no kɔtoo abura no mu nso na abura no da mpan a nsuo nni mu
na wɔtenaa ase didii na wɔmaa wɔn ani so hwɛe wɔhunuu ismaelfoɔ akwantufoɔkuo bi a wɔfiri gilead rekɔ misraim ne wɔn yoma a wɔsoso hyehwam ne akyenkyennuro ne kurobo sɛ wɔreba
na yuda ka kyerɛɛ ne nuanom sɛ sɛ yɛkum yɛn nua na yɛsi ne mogya so a mfasoɔ bɛn na ɛwɔ mu
mommra mma yɛntɔn no mma ismaelfoɔ mommma yɛmmfa yɛn nsa nnka no ɛfiri sɛ ɔyɛ yɛn nua ne yɛn mogya na ne nuanom no tiee no
na midianfoɔ adwadifoɔ bi rebɛsene na wɔtwetwee yosef yii no firii abura no mu na wɔtɔn no maa ismaelfoɔ no gyee nnwetɛbena aduonu na wɔde yosef kɔɔ misraim
na ruben sane baa abura no so na hwɛ na yosef nni abura no mu na ɔsunsuanee ne ntadeɛ mu
na ɔsane baa ne nuanom nkyɛn bɛkaa sɛ abɔfra no nni hɔ na afei ɛdeɛn na menyɛ
na wɔfaa yosef atadeɛ no na wɔkumm ɔpapo bi na wɔde atadeɛ no bɔɔ mogya no mu
na wɔsoma maa wɔde batakari fɛfɛ no brɛɛ wɔn agya bɛkaa sɛ yei na yɛahunu hwɛ sɛ wo ba no atadeɛ ni anaa
na ɔhwɛeɛ no ɔkaa sɛ ɛyɛ me ba no atadeɛ a aboa bɔne bi na awe no ampa ara wɔatete yosef mu
ɛnna yakob sunsuanee ne ntadeɛ mu na ɔde ayitoma bɔɔ n asene na ɔsuu ne ba no kyɛree
na ne mmammarima nyinaa ne ne mmammaa nyinaa bae sɛ wɔbɛkyekyere ne werɛ nanso wamma wɔankyekyere ne werɛ na ɔkaa sɛ mede awerɛhoɔ yi ara bɛkɔ me ba nkyɛn wɔ asamando na n agya suu no
na midianfoɔ no kɔtɔnee no wɔ misraim maa potifar a ɔyɛ farao piani ne n ankɔbeafoɔ so panin no
na ɛbaa sɛ berɛ no ara mu yuda firii ne nuanom nkyɛn kɔe na ɔkɔtenaa adulamni bi a wɔfrɛ no hira nkyɛn
na yuda hunuu kanaanni bi a wɔfrɛ no sua babaa bi wɔ hɔ ɔwaree no na ɔne no dae
na ɔnyinsɛnee na ɔwoo ɔbabarima na ɔtoo no din er
na ɔnyinsɛnee bio woo ɔbabarima na ɔtoo no din onan
na ɔnyinsɛnee bio woo ɔbabarima na ɔtoo no din sela na ɔwoo no no na ɔwɔ kesib
na yuda waree yerɛ bi a wɔfrɛ no tamar maa n abakan er
na yuda abakan er dii amumuyɛsɛm awurade anim na awurade kumm no
na yuda ka kyerɛɛ onan sɛ kɔ wo nua yere no ho na fa ne kunafoɔ na wo mma ma wo nua no
na onan nim sɛ mma no renyɛ ne dea na ɛbaa sɛ sɛ ɔkɔ ne nua yere no ho a ɔma ne ho gu fam sɛe na wanwo mma amma ne nua
na deɛ ɔyɛeɛ no yɛɛ bɔne wɔ awurade anim enti ɔkumm ɔno nso
na afei yuda ka kyerɛɛ n ase tamar sɛ kɔtena kuna mu wɔ w agya fie kɔsi sɛ me ba sela bɛnyini ɛfiri sɛ ɔse anyɛ saa a ɔno nso bɛwu sɛ ne nuanom na tamar kɔ kɔtenaa n agya fie
na ɛkyɛree kyɛreeɛ no sua babaa yuda yere no wui na yuda werɛ kyekyereeɛ no ɔne n adamfo hira adulamni no kɔɔ ne nnwan ho twitwafoɔ nkyɛn wɔ timnat
na wɔkɔka kyerɛɛ tamar sɛ hwɛ w ase rekɔ timnat akɔtwitwa ne nnwan ho
na ɔyii ne kuna ntadeɛ firii ne ho na ɔde nkatanimu kataa n anim na ɔsakyeraa ne ho kɔtenaa enaim kurotia wɔ timnat kwan ho ɛfiri sɛ wahunu sɛ sela anyini na wɔamfa no amma no awareɛ
na yuda hunuu no no ɛsiane sɛ wakata n anim nti ɔbuu no sɛ odwamamfoɔ
na ɔmane kɔɔ ne nkyɛn ɔkwan no ho kaa sɛ ma mene wo nkɔda ɛ nso na ɔnnim sɛ n ase a na ɔse ɛdeɛn na wobɛma me na wone me ada
na ɔse mɛma wɔde abirekyie ba afiri mmoa mu abrɛ wo na ɔse ɛnneɛ ma me awowadeɛ kɔsi sɛ wode bɛba
na ɔkaa sɛ ɛdeɛn na memfa mensi wo awowa na ɔse wo nsɔanokaa ne wo homa ne wo nsam poma na ɔde maa no na ɔkɔɔ ne ho na ɔne no nyinsɛnee
na ɔsɔree na ɔkɔe na ɔyii ne nkatanimu firii ne ho na ɔhyɛɛ ne kuna ntadeɛ no
na yuda de abirekyie ba no maa n adamfo adulamni no sɛ ɔmfa nkɔgye n awowadeɛ no wɔ ɔbaa no nsam mmrɛ no nanso wanhu no
na ɔbisaa kurom hɔfoɔ sɛ odwamamfoɔ a ɔte enaim kwan ho no wɔ he na wɔse odwamamfoɔ biara nni ha
na ɔsane baa yuda nkyɛn bɛkaa sɛ manhu no nanso kurom hɔfoɔ se odwamamfoɔ biara nni hɔ
na yuda se ma no mfa na yɛn ani anwu hwɛ mama wode abirekyie ba yi akɔma no na woanhu no
na ɛbɛyɛ abosome mmiɛnsa akyiri no wɔbɛka kyerɛɛ yuda sɛ w ase tamar abɔ adwaman ama no anyinsɛn na yuda kaa sɛ monkɔfa no mmra na wɔnhye no
na wɔkɔfaa tamar baeɛ no ɔsoma maa wɔkɔka kyerɛɛ n ase no sɛ ɔbarima a ne nnoɔma nie no ne me na anyinsɛn na ɔse hwehwɛ mu na hwɛ deɛ nsɔanokaa homa ne poma yi yɛ ne dea
na yuda ani hunuiɛ no ɔkaa sɛ ɔtene sene me ɛfiri sɛ mamfa no mamma me ba sela nanso ɔne no anna bio
na ɛduruu n awoɔ soɔ no hwɛ na nta na ɛwɔ ne yam
na ɔrewoɔ no ɔbaako yii ne nsa na awogyefoɔ no sɔɔ mu de asaawa kɔkɔɔ kyekyeree ne nsa no kaa sɛ oyi na ɔfirii adi kane
na ɔtwee ne nsa kɔɔ mu no hwɛ ne nua no firii adi na ɔkaa sɛ hwɛ sɛdeɛ woatete mu wo so na ntemu no wɔ enti wɔtoo no din peres
na akyire yi no ne nua a asaawa kɔkɔɔ bɔ ne nsa soɔ no bae na ɔtoo no din sera sera asekyerɛ ne kɔkɔɔ
na wɔde yosef kɔɔ misraim na farao piani potifar a ɔyɛ ankɔbeafoɔ so panin na ɔyɛ misraimni no tɔɔ no ismaelfoɔ a wɔde no kɔɔ hɔ no nsam
na awurade dii yosef akyi na ɔyɛɛ ɔbarima a ne ho wɔ siadeɛ na ɔtenaa ne wura misraimni no fie
na ne wura hunuu sɛ awurade di n akyi na awurade ma deɛ ɔyɛ nyinaa yɛ yie n abasa soɔ no
yosef nyaa n anim adom na ɔsom no na ɔde no sii ne fie so na ɔde deɛ ɔwɔ nyinaa hyɛɛ ne nsa
na ɛfiri berɛ a ɔde no sii ne fie ne deɛ ɔwɔ nyinaa soɔ no yosef nti awurade hyiraa misraimni no fie na awurade nhyira baa deɛ ɔwɔ nyinaa so efie ne afuom
na ɔde deɛ ɔwɔ nyinaa hyɛɛ yosef nsa na ɔwɔ hɔ nti ɔnhwɛ biribiara gye aduane a ɔno ara die nso na yosef ho ne n anim yɛ fɛ
na ɛbaa sɛ akyire yi no yosef wura yere tuu n ani sii ne so na ɔkaa sɛ wo ne me mmɛda
nanso wampene na ɔka kyerɛɛ ne wura yere no sɛ hwɛ sɛ me wura anya me nti ɔnhwɛ deɛ ɛwɔ ne fie na ɔde deɛ ɔwɔ nyinaa ahyɛ me nsa
obiara nyɛ kɛseɛ nsene me efie ha na ɔnkame me biribiara gye wo ɛnam sɛ ne yere ne woɔ ntira na adɛn na menyɛ amumuyɛ kɛseɛ yi na menyɛ bɔne mentia onyankopɔn
na ɔka kyerɛ yosef saa daa daa nanso yosef antie sɛ ɔne no bɛda na ama ne nsa aka no
na da koro bi a ɔkɔɔ ɛdan no mu sɛ ɔrekɔyɛ n adwuma na efie hɔfoɔ no mu biara nni hɔ no
ne wura yere no sɔɔ n atadeɛ mu kaa sɛ wo ne me mmɛda na yosef gyaa n atadeɛ no wɔ ne nsam dwane firii adi
na ɔbaa no hunuu sɛ wagya n atadeɛ wɔ ne nsam adwane afiri adie no
ɔfrɛfrɛɛ ne fiefoɔ ka kyerɛɛ wɔn sɛ monhwɛ wakɔfa hebrini yi aba rebɛdi yɛn ho fɛw waba me nkyɛn sɛ ɔne me rebɛda na mede nne kɛseɛ meteaa mu
na ɔtee sɛ memaa me nne soɔ meteaa mu no ɔgyaa n atadeɛ wɔ me nsam na ɔdwane firii adi
na ɔde n atadeɛ no guu ne nkyɛn kɔsii sɛ ne wura baa fie
na ɔkaa saa nsɛm yi ara kyerɛɛ no sɛ akoa hebrini a wokɔfaa no brɛɛ yɛn no baa me nkyɛn sɛ ɔrebɛdi me ho fɛw
na memaa me nne so meteaa mu no ɔgyaa n atadeɛ wɔ me nsam na ɔdwane firii adie
na ne wura tee ne yere nsɛm a ɔka kyerɛɛ no sɛ saa adeɛ yi na w akoa no ayɛ me no ne bo fui
na yosef wura no faa no de no kɔtoo afiase deɛ ɔhene nneduafoɔ guo na ɔdaa afiase hɔ
na awurade dii yosef akyi na ɔdom no na ɔmaa n anim baa nyam wɔ afiasehwɛni no anim
na afiasehwɛni no de nneduafoɔ a wɔwɔ afiase hɔ nyinaa hyɛɛ yosef nsa na biribiara a na wɔyɛ no wɔ hɔ no ɔno na na ɔhwɛ soɔ
afiasehwɛni no anha ne ho anhwɛ biribiara a ɛwɔ yosef nsam ɛfiri sɛ awurade dii n akyi na deɛ ɔyɛeɛ nyinaa awurade maa no yɛɛ yie
na ɛbaa sɛ akyire yi misraimhene nsahyɛni ne ne paanootoni fom wɔn wura misraimhene no
na farao bo fuu n apiafoɔ baanu no nsahyɛfoɔ panin ne paanootofoɔ panin no
na ɔde wɔn kɔguu afiase wɔ ankɔbeafoɔ panin no fie faako a yosef da hɔ
na ankɔbeafoɔ panin no maa yosef hwɛɛ wɔn so som wɔn na wɔkyɛree afiase hɔ kakra
na misraimhene nsahyɛni ne ne paanootoni a na wɔgu afiase hɔ no baanu nyinaa sosoo daeɛ anadwo korɔ ɛsono oyi daeɛ ne n asekyerɛ na ɛsono oyi nso daeɛ
na yosef kɔɔ wɔn nkyɛn anɔpa kɔhwɛɛ wɔn na hwɛ na wɔayeyɛ mosomosoo
na ɔbisaa farao apiafoɔ a wɔne no gu afiase wɔ ne wura fie no sɛ adɛn nti na nnɛ mo anim ayɛ bosabosaa sɛɛ
na wɔka kyerɛɛ no sɛ yɛasoso daeɛ nso obiara nni hɔ a ɔbɛkyerɛ aseɛ na yosef ka kyerɛɛ wɔn sɛ nkyerɛaseɛ mfiri onyankopɔn hɔ anaa monka nkyerɛ me ɛ
ɛnna nsahyɛfoɔ panin no kaa ne daeɛ no kyerɛɛ yosef sɛ me daeɛ mu no na hwɛ bobe bi si m anim
na bobe no apae nkorabata mmiɛnsa na ayɛ sɛdeɛ ɛrefefɛ na anyini agu nhyerɛne na abɔ esia ayɛ aba a abereɛ
na farao kuruwa kura me na metetee bobe aba no mekyi guu farao kuruwa no mu na mede kuruwa no hyɛɛ farao nsa
na yosef ka kyerɛɛ no sɛ ne nkyerɛaseɛ nie nkorabata mmiɛnsa no yɛ nnansa
na aka nnansa na farao ayi wo afiri ha de wo asane akɔdi wo dibea bio na wode farao kuruwa ahyɛ ne nsa sɛ kane a na woyɛ ne nsahyɛni no
nanso sɛ ɛyɛ a kae me na sɛ ɛsi wo yie a yɛ me adɔeɛ na bɔ me din kyerɛ farao na bɛyi me ɛdan yi mu
ɛfiri sɛ wia na wɔwiaa me hebrifoɔ asase soɔ na ɛha nso menyɛɛ hwee a anka ɛsɛ sɛ wɔde me bɛto amena yi mu
na paanootofoɔ panin no hunuu sɛ nkyerɛaseɛ no yɛ no ɔka kyerɛɛ yosef sɛ me nso me daeɛ mu no na hwɛ paanoo nkɛntɛn mmiɛnsa a ɛsisi soɔ wɔ m atifi
na kɛntɛn a ɛdi soro no mu na farao anomu atɔduane nyinaa bi wɔ na nnomaa redidi wɔ kɛntɛn no mu wɔ m atifi
na yosef buaa sɛ ne nkyerɛaseɛ nie nkyerɛnkyɛ mmiɛnsa no yɛ nnansa
na aka nnansa na farao ayi wo afiri ha na wakɔsɛne wo dua so ma nnomaa adi wo nam afiri wo ho
na da a ɛtɔ so mmiɛnsa a ɛyɛ farao awoda no ɔtoo ne nkoa nyinaa pono na ɔyii nsahyɛfoɔ panin ne paanootofoɔ mu panin no de wɔn baa ne nkoa anim
na ɔsane de nsahyɛfoɔ mu panin no sii ne nsahyɛ so bio a ɔde kuruwa hyɛ farao nsa
na paanootofoɔ panin no deɛ ɔsɛnee no sɛdeɛ yosef kyerɛɛ wɔn aseɛ no
nanso nsahyɛfoɔ panin no ankae yosef na ne werɛ firii no
na mfeɛ mmienu akyiri no farao soo daeɛ na hwɛ ɔgyina nil asubɔnten no ho
na hwɛ anantwibereɛ nson a wɔn ho yɛ fɛ na wɔn ho tua wɔn ho firi asubɔnten no mu ba bɛdidii ɛserɛ no mu
na hwɛ anantwibereɛ nson foforɔ a wɔn ho yɛ tane na wɔafomfɔn nso firi asubɔnten no mu dii wɔn akyiri bae na wɔbɛgyinaa anantwie nson no nkyɛn wɔ asubɔnten no nsunoa
na anantwie a wɔn ho yɛ tane na wɔafomfɔn no memenee nson a wɔn ho yɛ fɛ na wɔn ho tua wɔn ho no na farao nyanee
na ɔsane soo daeɛ bio na hwɛ ayuo mmɛtem nson a ɛtoatoa soɔ na abɔ ma refifiri wɔ nan korɔ so
na hwɛ mmɛtem nson nkorowankorowa a apueeɛ mframa akusa no fifiri dii akyire bae
na mmɛtem nkorowankorowa no memenee mmɛtem nson a ɛtoatoa soɔ na ayuo wɔ mu no na farao nyanee na hwɛ ɛyɛ daeɛ
na anɔpa no ne ho dwanee no na ɔsoma maa wɔkɔfrɛfrɛɛ misraim atwerɛfoɔ nyinaa ne ɛhɔ anyansafoɔ nyinaa na farao kaa ne daeɛ no kyerɛɛ wɔn nanso obiara antumi ankyerɛ no aseɛ
ɛnna nsahyɛfoɔ mu panin no ka kyerɛɛ farao sɛ makae me mfomsoɔ nnɛ
berɛ a farao bo fuu ne nkoa na ɔde me ne paanootofoɔ panin no kɔtoo afiase wɔ ankɔbeafoɔ panin fie no
yɛsosoo daeɛ anadwo korɔ no ara me ne no na ɛsonsono yɛn daeɛ a yɛsosoeɛ ne ebiara nkyerɛaseɛ
na hebrini aberanteɛ bi a ɔyɛ ankɔbeafoɔ panin no akoa ne yɛn na ɛwɔ hɔ na yɛkekaa yɛn daeɛ kyerɛɛ no no ɔkyerɛɛ yɛn yɛn daeɛ no ase sɛdeɛ ebiara teɛ
na sɛdeɛ ɔkyerɛɛ yɛn aseɛ no saa ara na ɛbaeɛ wɔde me sane kɔdii me dibea na ɔno deɛ wɔsɛnee no
na farao soma maa wɔkɔfrɛɛ yosef na wɔyɛɛ ntɛm yii no firii afiase hɔ na ɔyii ne tirinwi na ɔsakyeraa ne ntadeɛ na ɔbaa farao anim
na farao ka kyerɛɛ yosef sɛ maso daeɛ nso obiara nni hɔ a ɔtumi kyerɛ aseɛ na wo na mate wo nka sɛ wote daeɛ a wotumi kyerɛ aseɛ
na yosef buaa farao sɛ ɛnni me fam na mmom onyankopɔn na ɔmfa mmuaeɛ pa mma farao
na farao ka kyerɛɛ yosef sɛ me daeɛ mu no hwɛ na megyina asubɔntene nil nsunoa
na hwɛ anantwie nson a wɔn ho tua wɔn ho na wɔn ho yɛ fɛ firi nsuo no mu ba bɛdidii wɔ wiram hɔ
na hwɛ anantwie nson foforɔ nso a wɔyɛ kanyaa na wɔn ho yɛ tane yie na wɔafomfɔn a menhunuu wɔn ho tane no so bi wɔ misraim asase nyinaa so da dii wɔn akyiri bae
na anantwie a wɔafomfɔn na wɔn ho yɛ tane no memenee kane anantwie nson a wɔadɔre no
na wɔduruu wɔn yafunu mu no obi anhunu sɛ wɔaduru wɔn yafunu mu na wɔn ho da so yɛ tane sɛ kane no ara ɛnna menyaneeɛ
na mehunuu wɔ me daeɛ mu sɛ ayuo mmɛtem nson a ɛtoatoa soɔ na abɔ ma refifiri nan korɔ so
na hwɛ mmɛtem nson a ahoa na ɛyɛ ntraantraa na apueeɛ mframa ama no akusa dii akyire fifirii
na mmɛtem ntraantraa no memenee mmɛtem nson a ɛyɛ no na maka makyerɛ atwerɛfoɔ no nso obiara antumi ankyerɛ me aseɛ
na yosef ka kyerɛɛ farao sɛ farao daeɛ no yɛ bafua onyankopɔn rekyerɛ farao deɛ ɔrebɛyɛ
anantwie pa nson no yɛ mfeɛ nson na mmɛtem nson pa no nso yɛ mfeɛ nson ɛyɛ daeɛ korɔ
na anantwie nson a wɔafomfɔn a wɔn ho yɛ tane a wɔdii wɔn akyiri baeɛ no ne mmɛtem nson nkorowankorowa a apueeɛ mframa akusa no bɛyɛ mfirinhyia nson kɔm
asɛm no te sɛ deɛ maka makyerɛ farao no ara deɛ onyankopɔn rebɛyɛ no na ɔde akyerɛ farao yi
hwɛ mfirinhyia nson reba a aduane bebree bɛba misraim asase nyinaa soɔ
na ɛno akyiri no ɛkɔm bɛba mfirinhyia nson ama nnipa werɛ afiri aduane bebrebe no nyinaa wɔ misraim asase so na ɛkɔm no bɛhye asase no
na ɛkɔm a ɛbɛdi akyire no nti wɔrenhunu asase no so aduane bebrebe no bio ɛfiri sɛ ɛkɔm no mu bɛyɛ dendeenden
na daeɛ no a ɛyɛɛ mmɔho mmienu maa farao no ase ne sɛ onyankopɔn ahyɛ saa adeɛ no ampa na onyankopɔn rebɛyɛ no ntɛmntɛm
na afei ma farao nhwehwɛ onipa a ɔyɛ ɔbadwemma ne onyansafoɔ mfa no nsi misraim asase so
na farao nyɛ yei na ɔnsisi asase no so ahwɛfoɔ na wɔnnyegye misraim asase so aduane so ntotosoɔ nnum nnum mfeɛ nson a aduane bebree wɔ mu no mu
na ma wɔmmoaboa mfirinhyia pa a ɛrebɛba yi mu aduane nyinaa ano na wɔmfa ayuo ngugu asan so sɛdeɛ farao bɛhyɛ na ɛnyɛ nkuro mu aduane na wɔmfa nsie
na ayɛ aduane a wɔakora ama asase no de asie mfirinhyia nson kɔm a ɛbɛba misraim asase soɔ no na asase no ansɛe wɔ ɛkɔm no mu
na asɛm no sɔɔ farao ne ne nkoa nyinaa ani
na farao ka kyerɛɛ ne nkoa sɛ yɛbɛtumi anya onipa bi a ɔte sɛ oyi a nyankopɔn honhom wɔ ne mu yi anaa
na farao ka kyerɛɛ yosef sɛ ɛnam sɛ onyankopɔn de yei nyinaa akyerɛ woɔ yi obiara nni hɔ a ɔyɛ ɔbadwemma ne onyansafoɔ sɛ woɔ
wobɛdi me fie so na w anomu asɛm so na me man nyinaa bɛdie gye ahennwa nko so na mɛsene woɔ
na farao ka kyerɛɛ yosef sɛ hwɛ mede wo masi misraim asase nyinaa so
na farao yii nsɔanokaa firii ne nsa de hyɛɛ yosef nsa na ɔhyɛɛ no nwera pa atadeɛ na ɔde sika atweaban too ne kɔn mu
na ɔmaa no tenaa ne teaseɛnam a ɛtɔ so mmienu mu na wɔteaa mu dii n anim sɛ monkoto na ɔde no sii misraim asase nyinaa so
na farao ka kyerɛɛ yosef sɛ mene farao na obiara renkwati wo nyɛ biribiara wɔ misraim asase nyinaa so
na farao frɛɛ yosef safnat panea na ɔde on sɔfoɔ potifera babaa asnat maa no awareɛ
na yosef kɔgyinaa misraimhene farao anim no na wadi mfirinhyia aduasa na yosef firii farao anim hɔ kɔkyinii misraim asase nyinaa so
na ahotɔ mfeɛ nson no mu no aduane pii baa asase no so maa no buu so
na ɔboaboaa mfeɛ nson a ɛbaa misraim asase soɔ no mu aduane nyinaa ano na ɔde aduane no siee nkuro no mu nkuraa a atwa ahyia no mu aduane na ɔde siee nkuro no mu
na yosef boaboaa ayuo ano pii pa ara sɛ mpoano anwea de kɔsii sɛ wɔgyaee kan ɛfiri sɛ na ɛnni ano
na wɔwoo mma baanu maa yosef ansa na ɛkɔm mfirinhyia no reduro wɔn na on sɔfoɔ potifera ba asnat wo maa no
na yosef too abakan no din manase ɛfiri sɛ ɔse onyankopɔn ama me werɛ afiri m amaneɛ ne m agya fie nyinaa
na ɔtoo deɛ ɔtɔ so mmienu no din efraim ɛfiri sɛ ɔse onyankopɔn ama madɔ wɔ m amanehunu asase yi so
na ahotɔ a ɛbaa misraim asase so mfeɛ nson no to twae
na ɛkɔm mfeɛ nson no firii aseɛ bae sɛdeɛ yosef kaeɛ no na ɛkɔm baa nsase nyinaa so na misraim asase nyinaa so deɛ na aduane wɔ hɔ
na ɛberɛ a ɛkɔm kaa misraim asase nyinaa no na ɔman no kɔsu kɔm kyerɛ farao na farao ka kyerɛɛ misraim nyinaa sɛ monkɔ yosef nkyɛn deɛ ɔbɛka akyerɛ mo no monyɛ
na ɛkɔm no baa asase no so nyinaa na yosef buebuee aduanekora adan no nyinaa na ɔtɔnee aburoo maa misraimfoɔ no na ɛkɔm no mu yɛɛ den misraim asase so
na aman nyinaa baa misraim bɛtɔɔ aduane wɔ yosef nkyɛn ɛfiri sɛ ɛkɔm no mu yɛɛ den wɔ asase no nyinaa so
na yakob hunuu sɛ aduane wɔ misraim no ɔka kyerɛɛ ne mmammarima no sɛ adɛn na mohwehwɛ mo ho anim yi
na ɔse monhwɛ mate sɛ aduane wɔ misraim monsiane nkɔ hɔ nkɔtɔ bi wɔ hɔ mmrɛ yɛn na yɛntena ase na yɛanwu
ɛnna yosef nuanom mu du siane kɔɔ misraim aduanetɔ
na yosef nua benyamin deɛ yakob ansoma no anka ne nuanom no ho ankɔ na ɔse ebia na mmusuo bi ato no
na israel mma no de wɔn ho fraa wɔn a wɔbaa aduanetɔ no mu ɛfiri sɛ na ɛkɔm no aba kanaan asase so bi
na yosef ne asase no so tumfoɔ ɔne deɛ ɔtɔn aduane ma asase no sofoɔ nyinaa na yosef nuanom ba bɛkotoo no de wɔn anim butubutuu fam
na yosef ani bɔɔ ne nuanom no anim no ɔhunuu wɔn nanso ɔyɛɛ ne ho sɛ ɔnanani wɔ wɔn anim na ɔpoopoo n ani kasa kyerɛɛ wɔn sɛ ɛhe na mofiri baeɛ na wɔse yɛfiri kanaan asase so na yɛbaa aduanetɔ
na yosef hunuu ne nuanom no na wɔn deɛ wɔanhu no
na yosef kaee daeɛ a ɔsosoo no wɔn ho no na ɔka kyerɛɛ wɔn sɛ moyɛ akwansrafoɔ asase yi adagya na morebɛhwehwɛ
na wɔka kyerɛɛ no sɛ dabi me wura na aduanetɔ na wo nkoa baeɛ
yɛn nyinaa yɛ ɔbarima baako mma yɛyɛ anokwafoɔ wo nkoa nyɛ akwansrafoɔ
na ɔka kyerɛɛ wɔn sɛ dabi na asase yi adagya na moreba abɛhwehwɛ
ɛnna wɔse wo nkoa yɛ anuanom dummienu yɛyɛ ɔbarima baako mma wɔ kanaan asase so na hwɛ ɔkaakyire no wɔ yɛn agya nkyɛn nnɛ na ɔbaako deɛ ɔnni hɔ
ɛnna yosef ka kyerɛɛ wɔn sɛ sɛ ɛteɛ ara ne sɛ meka mekyerɛɛ mo sɛ moyɛ akwansrafoɔ
yei ho na mɛsɔ mo ahwɛ sɛ farao te aseɛ yi moremfiri ha nkɔ gye sɛ mo nua kumaa no ba ha ansa
monsoma mo mu baako na ɔnkɔfa mo nua no mmra na mo deɛ mongu afiase na wɔnhwehwɛ mo nsɛm mu sɛ nokorɛ wɔ mu a anyɛ saa deɛ a sɛ farao te aseɛ yi moyɛ akwansrafoɔ
na ɔde wɔn kɔguu afiase mu nnansa
na da a ɛtɔ so mmiɛnsa no yosef ka kyerɛɛ wɔn sɛ monyɛ yei na montena ase na me deɛ mesuro onyankopɔn
sɛ moyɛ anokwafoɔ a momma wɔnkyere mo nuanom yi mu baako ntena mo nnedua fie ha na mo deɛ ɛkɔm a ɛwɔ mo afie mu nti monsoa aduane nkɔ
na momfa mo nua kumaa no mmrɛ me na mo nsɛm ayɛ nokorɛ na moanwu na wɔyɛɛ saa
na wɔsesee wɔn ho wɔn ho sɛ ampa ara yɛdi yɛn nua no ho fɔ sɛ yɛhunuu n ahohiahia na ɔsrɛɛ yɛn mmɔborɔhunu na yɛantie enti na saa ɔhaw yi aba yɛn soɔ
na ruben buaa wɔn sɛ manka ankyerɛ mo sɛ monnyɛ abɔfra no bɔne biara na moantie na hwɛ ne mogya na wɔrehwehwɛ yi
na wɔnnim sɛ yosef te ɛfiri sɛ ɔkyeame na ɔdi wɔn ntam yi wɔn ano
na ɔdanee ne ho firii wɔn nkyɛn kɔsui na ɔsane baa wɔn nkyɛn bio ne wɔn bɛkasae na ɔyii simeon wɔ wɔn mu na ɔkyekyeree no wɔn anim hɔ ara
ɛnna yosef hyɛɛ sɛ wɔmfa aburoo nhyehyɛ wɔn nkotokuo mama na wɔnnane wɔn mu biara dwetɛ nhyɛ ne kotokuo mu na wɔmma wɔn akwan so aduane na wɔyɛɛ wɔn saa
na wɔde wɔn aburoo no soasoaa wɔn mfunumu na wɔfirii hɔ kɔe
na wɔn mu baako buee ne kotokuo ano sɛ ɔrema n afunumu aduane wɔ asoɛeɛ no ɔhunui na hwɛ na ne dwetɛ no hyɛ ne kotokuo ano
na ɔka kyerɛɛ ne nuanom sɛ wɔadane me dwetɛ no ama me na hwɛ ɛhyɛ me kotokuo mu na wɔn akoma tutui na wɔde ahopopoɔ sesee wɔn ho wɔn ho sɛ ɛdeɛn na onyankopɔn ayɛ yɛn yi
na wɔbaa wɔn agya yakob nkyɛn kanaan asase so na wɔkaa deɛ ɛyɛɛ wɔn nyinaa kyerɛɛ no sɛ
ɔbarima a ɔyɛ asase no wura no poopoo n ani kasa kyerɛɛ yɛn na ɔbuu yɛn asase no so akwansrafoɔ
na yɛsee no sɛ yɛyɛ anokwafoɔ yɛnyɛ akwansrafoɔ
yɛyɛ yɛn agya mma anuanom dummienu ɔbaako na ɔnni hɔ na akumaa no wɔ yɛn agya nkyɛn wɔ kanaan asase so seesei
na ɔbarima a ɔyɛ asase no wura no ka kyerɛɛ yɛn sɛ yei na mede bɛhunu sɛ moyɛ anokwafoɔ monnya mo nua baako wɔ me nkyɛn na momfa aduane nkɔ nkɔhwɛ mo afiafi
na momfa mo nua kumaa no mmrɛ me na mahunu sɛ monyɛ akwansrafoɔ na moyɛ anokwafoɔ na mayi mo nua no ama mo na moadi asase yi so dwa
na ɛbaa sɛ wɔreyiyi wɔn nkotokuo mu adeɛ no na hwɛ wɔn mu biara dwetɛ boa hyɛ ne kotokuo mu na wɔne wɔn agya hunuu wɔn dwetɛ mmoa no wɔsuroe
na wɔn agya yakob ka kyerɛɛ wɔn sɛ moagye me nsam mma yosef nni hɔ simeon nni hɔ na morebɛfa benyamin nso akɔ me so na yei nyinaa ba
na ruben ka kyerɛɛ n agya sɛ sɛ mamfa no mansane mammrɛ wo a kum me mmammarima baanu fa no hyɛ me nsa na mede no bɛsane abrɛ wo
na ɔse me ba ne mo renkɔ ɛfiri sɛ ne nua awu na aka ɔno nko na sɛ mmusuo bi kɔto no wɔ kwan a morekorɔ no mu a ɛnneɛ mode me dwono bɛkɔ asamando awerɛhoɔ mu
na ɛkɔm no mu yɛɛ den wɔ asase no so
na wɔwiee aduane a wɔde firi misraim baeɛ no die no wɔn agya ka kyerɛɛ wɔn sɛ monsane nkɔtɔ aduane kakra mmrɛ yɛn
na yuda ka kyerɛɛ no sɛ ɔbarima no hyɛɛ yɛn ketee sɛ sɛ mo nua no nka mo ho a monnsi m anim
na sɛ worema yɛn nua ne yɛn akɔ a ɛnneɛ yɛbɛsiane akɔtɔ aduane abrɛ wo
na sɛ woremma no nkɔ a ɛnneɛ yɛrensiane nkɔ hɔ ɛfiri sɛ ɔbarima no ka kyerɛɛ yɛn sɛ sɛ mo nua no nka mo ho a monsi m anim
na israel kaa sɛ adɛn nti na moyɛ me bɔne seyie sɛ moka kyerɛɛ ɔbarima no sɛ mowɔ nua bie
na wɔse bisa na ɔbarima no bisaa yɛn yɛn ne yɛn abusua ho asɛm sɛ mo agya da so te ase anaa mowɔ nua bi anaa deɛ ɔbisabisaeɛ yi ara na yɛbuaeɛ yɛbɛyɛ dɛn ahunu sɛ ɔbɛbisa yɛn sɛ momfa mo nua mmra
na yuda ka kyerɛɛ n agya israel sɛ ma abɔfra no ne me nkɔ na yɛnsim nkɔ na yɛne wo ne yɛn mma atena ase na yɛanwu
medi ne ho agyinamu me nsam na hwehwɛ no sɛ mamfa no mammrɛ wo ammɛgyina w anim a ɛnneɛ mayɛ wo bɔne daa nyinaa
sɛ yɛantwentwɛn a anka sɛsɛɛ yɛakɔ aba mprenu
na wɔn agya israel ka kyerɛɛ wɔn sɛ sɛ ɛte saa a ɛnneɛ monyɛ yei momfa asase yi so nnepa ngu mo adeɛ mu na momfa ayɛyɛdeɛ nkɔma ɔbarima no akyenkyennuro kakra ɛwoɔ kakra ohwam kurobo nkateɛ ne sorɔno aba nkɔma ɔbarima no
na momfa dwetɛ foforɔ nkura ne dwetɛ a wɔdane maa mo wɔ mo nkotokuo ano no monkura nsane nkɔ ebia ɛyɛ anifasoɔ
na momfa mo nua no na monsim nsane nkɔ ɔbarima no nkyɛn
na onyankopɔn tweaduampɔn mma ɔbarima no nhu mo mmɔbɔ na ɔnnyaa mo nua no ne benyamin mma mo na me deɛ me mma firi me nsa a na wɔafiri me nsa
na mmarima no faa ayɛyɛdeɛ no na wɔfaa dwetɛ mmɔho kurae ne benyamin na wɔsɔre siane kɔɔ misraim kɔgyinaa yosef anim
na yosef hunuu benyamin sɛ ɔka wɔn ho no ɔka kyerɛɛ ne fie panin sɛ fa nnipa yi kɔ fie na kum mmoa siesie yɛ aduane na nnipa yi ne me rebɛdidi awia yi
na ɔbarima no yɛɛ sɛdeɛ yosef kaeɛ no na ɔde nnipa no kɔɔ yosef fie
na nnipa no suroo sɛ wɔde wɔn akɔ yosef fie na wɔkaa sɛ dwetɛ a ɛsane kekaa yɛn nkotokuo mu kane no nti na wɔde yɛn aba ha yi na wabɛtoa yɛn ato ahyɛ yɛn so afa yɛn ne yɛn mfunumu ayɛ nkoa
na wɔtwe pinii yosef fie panin no ne no kasae wɔ efie no pono ano
sɛ owura yɛpa wo kyɛw yɛsiane baa ha kane bɛtɔɔ aduane
na yɛkɔduruu asoɛeɛ na yɛsanesanee yɛn nkotokuo ano no na hwɛ yɛn nyinaa dwetɛ hyehyɛ yɛn nkotokuo ano yɛn dwetɛ sɛdeɛ wɔkariiɛ no pɛ na yɛkura de asane aba
nso yɛkura dwetɛ foforɔ aba de rebɛtɔ aduane yɛnnim onii ko a ɔde yɛn dwetɛ no hyehyɛɛ yɛn nkotokuo no mu
na ɔse asomdwoeɛ nka mo monnsuro mo nyankopɔn ne mo agya nyankopɔn ama mo mo nkotokuo mu ademudeɛ mo dwetɛ no kaa me nsa na ɔyii simeon brɛɛ wɔn
na ɔbarima no de nnipa no hyɛnee yosef fie na ɔmaa wɔn nsuo hohoroo wɔn nan ho na ɔmaa wɔn mfunumu aduane
na wɔsiesiee ayɛyɛdeɛ no twɛn ba a yosef bɛba awigyina no ɛfiri sɛ na wɔate sɛ wɔrebɛdidi hɔ
na yosef baa fie no wɔde ayɛyɛdeɛ a wɔkura no kɔɔ ɛdan mu kɔmaa no na wɔkotoo fam wɔ n anim
na yosef bisaa wɔn sɛ wɔn ho yɛ anaa na ɔse mo agya akɔkoraa a mokaa ne ho asɛm no ho yɛ anaa ɔda so te ase anaa
na wɔse w akoa yɛn agya no ho yɛ ɔda so te ase na wɔbobɔɔ wɔn mu ase kotoo no
na ɔmaa n ani so hunuu ne nua benyamin ne na ba no ɔbisaa sɛ mo nua kumaa a mokaa me ne ho asɛm no ni anaa na ɔse onyankopɔn nnom wo me ba
na yosef yɛɛ no ntɛm ɛfiri sɛ na ɔnhunu deɛ ɔnyɛ wɔ ne nua no ho na na ɔrehwehwɛ baabi akɔsu na ɔhyɛnee ne pia mu kɔsuu wɔ hɔ
na ɔhohoroo n anim na ɔfirii adi na ɔhyɛɛ ne ho so kaa sɛ momfa aduane mmɛsisi hɔ
na wɔde ne deɛ sii fa na wɔde wɔn deɛ sisii fa na wɔde misraimfoɔ a wɔne no redidie no deɛ sisii fa ɛfiri sɛ misraimfoɔ ne hebrifoɔ ntumi nnidi na misraimfoɔ kyi
na wɔbɛtenatenaa n anim ɔpanin sɛdeɛ ne panin teɛ ne akumaa sɛdeɛ n akumaa teɛ na ɛyɛɛ nnipa no nyinaa nwanwa
na wɔgyegyee aduane no firii n anim brɛɛ wɔn na benyamin deɛ boroo wɔn nyinaa deɛ so mprenum na wɔnonnomee na wɔne no ani gyee
na yosef hyɛɛ ne fie panin no sɛ fa aduane dodoɔ a wɔbɛtumi asoa hyehyɛ nnipa no nkotokuo mu amaama fa wɔn mu biara dwetɛ hyɛ ne kotokuo ano
na fa me kuruwa mekyerɛ dwetɛ kuruwa no hyɛ akumaa no kotokuo ano ka n aburoo dwetɛ no ho na ɔyɛɛ sɛdeɛ yosef kaeɛ no
adeɛ kyeeɛ ara pɛ na wɔgyaa mmarima no ne wɔn mfunumu kwan
wɔfirii kuro no mu kɔeɛ na wɔnnya nnuruu akyirikyiri no yosef ka kyerɛɛ ne fie panin no sɛ sɔre ti mmarima no na sɛ woto wɔn a ka kyerɛ wɔn sɛ adɛn nti na mode bɔne tua papa ka
ɛnyɛ yei na me wura nom mu na ɔde yɛ ne nyankomadeɛ anaa deɛ moayɛ yi moayɛ bɔne
na ɔkɔtoo wɔn no ɔkaa nsɛm yi kyerɛɛ wɔn
na wɔka kyerɛɛ no sɛ adɛn nti na me wura ka saa nsɛm yi ɛmpare wo nkoa sɛ wɔbɛyɛ saa adeɛ yi
hwɛ dwetɛ a yɛhunuu no yɛn nkotokuo ano no yɛde asane afiri kanaan asase so abrɛ wo na ɛbɛyɛ dɛn na yɛbɛwia wo wura fie dwetɛ anaa sika
wo nkoa yi mu deɛ wobɛhunu no ne nkyɛn no ma no nwu na yɛn nso yɛbɛyɛ me wura nkoa
na ɔse ɛnyɛ sɛdeɛ moseɛ no na deɛ wɔbɛhunu no ne nkyɛn no nyɛ m akoa na mo deɛ mobɛdi bem
ɛnna wɔn nyinaa yɛɛ ntɛm soɛsoɛɛ wɔn nkotokuo totoo fam na wɔsanesanee wɔn nkotokuo ano
na ɔhwehwɛe ɔfirii aseɛ firi ɔpanin no deɛ so de kɔsii akumaa no deɛ so na wɔhunuu kuruwa no wɔ benyamin kotokuo mu
ɛnna wɔsunsuanee wɔn ntadeɛ mu na wɔde wɔn nnesoa soasoaa wɔn mfunumu sane kɔɔ kuro no mu
na yuda ne ne nuanom baa yosef fie na ɔda so wɔ hɔ na wɔhwehwee n anim ase
na yosef ka kyerɛɛ wɔn sɛ ɛdeɛn adeɛ na moayɛ yi monnim sɛ onipa a ɔte sɛ me nim nkɔmhyɛ anaa
na yuda kaa sɛ ɛdeɛn na yɛnse me wura na ɛdeɛn na yɛnka na yɛnyi yɛn ano sɛn onyankopɔn ahunu wo nkoa amumuyɛ hwɛ yɛyɛ me wura nkoa yɛne deɛ wɔhunuu ne nsam kuruwa no
na ɔse ɛmpare me sɛ meyɛ saa na deɛ wɔhunuu kuruwa no wɔ ne nsa mu no ɔno ara na ɔbɛyɛ m akoa na mo deɛ monsim mfa asomdwoeɛ nkɔ mo agya nkyɛn
ɛnna yuda twe pinii no kaa sɛ me wura mesrɛ wo ma w akoa nkasa me wura aso mu na mma wo bo mmfu w akoa na wote sɛ farao ara
me wura bisaa ne nkoa sɛ mowɔ agya anaa nua bi
na yɛka kyerɛɛ me wura sɛ yɛwɔ agya akɔkoraa ne ne nkɔkoraa ba kumaa bi ne nua awu na ne na ba a aka ara ne no na n agya dɔ no
na woka kyerɛɛ wo nkoa sɛ momfa no mmrɛ me na memfa m ani menhwɛ no
na yɛsee me wura sɛ abɔfra no ntumi nnya n agya hɔ na sɛ ɔgya n agya hɔ a n agya bɛwu
na wosee wo nkoa sɛ sɛ mo nua kumaa no anka mo ho amma a monnsi m anim bio
na yɛkɔɔ w akoa m agya nkyɛn no yɛkaa me wura nsɛm no kyerɛɛ no
na yɛn agya ka kyerɛɛ yɛn sɛ monsane nkɔtɔ aduane kakra mmrɛ yɛn
na yɛse yɛrentumi nsiane nkɔ sɛ yɛn nua kumaa no ka yɛn ho a yɛbɛsiane akɔ yɛrentumi nkɔ ɔbarima no anim gye sɛ yɛn nua kumaa no ka yɛn ho
ɛnna w akoa yɛn agya ka kyerɛɛ yɛn sɛ mo ara monim sɛ mma baanu na me yere wo maa me
na ɔbaako firii me nkyɛn kɔe na mese ampa ara teteɛ na wɔatete no mu na ɛfiri hɔ no menhunuu no
na sɛ mofa oyi nso firi me nkyɛn na mmusuo bi kɔto no a mode me tiri dwono nam awerɛhoɔ mu na ɛbɛkɔ asamando
na afei sɛ mekɔ w akoa m agya nkyɛn na abɔfra yi nka yɛn ho a nso n akoma da abɔfra yi ho
ɛbɛba sɛ sɛ ɔhunu sɛ abɔfra yi nka yɛn ho a ɔbɛwu na wo nkoa de w akoa yɛn agya dwono nam awerɛhoɔ mu na ɛbɛkɔ asamando
na w akoa dii abɔfra yi ho agyinamu wɔ m agya anim sɛ sɛ mamfa no mammrɛ wo a ɛnneɛ na mayɛ m agya bɔne daa nyinaa
na afei mesrɛ wo ma w akoa ntena ha nsi abɔfra no ananmu nyɛ me wura akoa na ma abɔfra no ne ne nuanom nkɔ
na sɛ abɔfra no nka me ho a mɛkɔ m agya anim sɛn ɛnneɛ na merekɔhunu bɔne a ɛbɛto m agya no
afei na yosef ntumi nhyɛ ne ho so wɔ wɔn a wɔgyinagyina ne ho no nyinaa anim na ɔteaa mu sɛ momma nnipa nyinaa mfiri me ho mfiri adi na yosef reyi ne ho adie akyerɛ ne nuanom no na onipa biara nnyina ne nkyɛn
na ɔmaa ne nne so sui na misraimfoɔ no ne farao fiefoɔ tee
na yosef ka kyerɛɛ ne nuanom sɛ mene yosef m agya da so te ase anaa na ne nuanom antumi ammua no na mmom wɔn ho dwirii wɔn wɔ n anim
na yosef ka kyerɛɛ ne nuanom sɛ montwe mpini me na wɔtwe pinii no na ɔse mene mo nua yosef a motɔn no baa misraim no
na afei mommma no nnyɛ mo ya nso mo bo mmfu mo ho mo ho sɛ motɔn me baa ha ɛfiri sɛ nkwagyeɛ nti na onyankopɔn somaa me dii mo anim
na mfeɛ mmienu ni a ɛkɔm aba asase yi soɔ na aka mfeɛ nnum bio a funtum ne otwa nni mu
na onyankopɔn somaa me dii mo anim sɛ memma monnya nkaeɛ wɔ asase so na mennye mo nkwa a ɛbɛma dodoɔ no ara afiri mu afire
na afei ɛnyɛ mo na mosomaa me baa ha na mmom onyankopɔn na ɔde me abɛyɛ sɛ farao n agya ne ne fie nyinaa wura ne misraim asase nyinaa sodifoɔ
monyɛ ntɛm nkɔ m agya nkyɛn nkɔka nkyerɛ no sɛ sɛ wo ba yosef seɛ nie onyankopɔn de me ayɛ misraim nyinaa so wura siane bra me nkyɛn nkyɛ
na bɛtena gosen asase so na woabɛn me wo ne wo mma ne wo nananom ne wo nnwan ne w anantwie ne deɛ wowɔ nyinaa
na mɛhwɛ wo wɔ hɔ ɛfiri sɛ mfeɛ nnum kɔm da so reba na ohia anhia wo ne wo fiefoɔ ne deɛ wowɔ nyinaa
na hwɛ mo ani ahunu na me nua benyamin nso ani ahunu sɛ m ano na mede mekasa mekyerɛ mo yi
na monka m animuonyam a mewɔ wɔ misraim nyinaa nkyerɛ m agya ne deɛ moahunu nyinaa na monyɛ ntɛm mfa m agya nsiane mmra ha
ɛnna ɔsɔɔ ne nua benyamin kɔn mu na ɔsuiɛ na benyamin nso sui wɔ ne kɔn ho
na ɔfefee ne nuanom nyinaa ano na ɔsuu wɔ wɔn so na ɛno akyiri no ne nuanom no ne no kasae
na wɔtee nka wɔ farao fie sɛ yosef nuanom aba na ɛsɔɔ farao ne ne nkoa ani
na farao ka kyerɛɛ yosef sɛ ka kyerɛ wo nuanom sɛ yei na monyɛ momfa nnoɔma nsoasoa mo mmoa no na monkɔ kanaan asase so
nkɔfa mo agya ne mo fiefoɔ mmra me nkyɛn na mɛma mo misraim asase so deɛ ɛyɛ na moadi asase no sradeɛ
ka kyerɛ wɔn sɛ yei na monyɛ momfa nteaseɛnam mfiri misraim asase so nkɔma mo mma ne mo yerenom na monkɔfa mo agya mmra
na mo nso monnwennwene mo nnoɔma ho na misraim asase nyinaa so deɛ ɛyɛ yɛ mo dea
na israel mma no yɛɛ saa na yosef maa wɔn nteaseɛnam sɛdeɛ farao anomu asɛm seɛ na ɔmaa wɔn akwansoduane
ɔmaa wɔn nyinaa ntadeɛ nsakyeraho mmaako mmaako na benyamin deɛ ɔmaa no nnwetɛbena ahasa ne ntadeɛ nsakyeraho nnum
na deɛ ɔde kɔmaa n agya nso nie mfunumu du a wɔsoso misraim nnepa no bie ne mfunumubereɛ du a wɔsoso aburoo ne paanoo ne akwansoduane a ɛbɛyɛ n agya dea
na ɔgyaa ne nuanom kwan maa wɔkɔe na ɔka kyerɛɛ wɔn sɛ mo bo nnkɔfu mo ho mo ho wɔ ɔkwan so oo
ɛnna wɔfirii misraim foro kɔɔ kanaan asase so wɔn agya yakob nkyɛn
na wɔka kyerɛɛ no sɛ yosef da so te ase na ɔdi misraim asase nyinaa so na ne tirim yɛɛ no naa ɛfiri sɛ na ɔnnye wɔn nni
na wɔkaa nsɛm a yosef aka akyerɛ wɔn no nyinaa kyerɛɛ no na ɔhunuu nteaseɛnam a yosef asoma de rebɛfa no no wɔn agya yakob ho sanee no
na israel kaa sɛ ɛdɔɔso me ba yosef da so te ase mɛkɔ makɔhu no ansa na mawu
na israel ne deɛ ɔwɔ nyinaa sii mu na ɔduruu beer seba na ɔbɔɔ afɔdeɛ maa n agya isak nyankopɔn
na onyankopɔn nam anadwo anisoadehunu mu ka kyerɛɛ israel sɛ yakob yakob na ɔse menie
na ɔse mene onyankopɔn w agya nyankopɔn no nsuro sɛ wobɛsiane akɔ misraim na mɛyɛ wo ɔman kɛseɛ wɔ hɔ
me ne wo bɛsiane akɔ misraim na mede wo asane aba nso na yosef deɛ ne nsa so na wo bɛwuo
na yakob sii mu firii beer seba na israel mma de wɔn agya yakob ne wɔn mma ne wɔn yerenom tenatenaa nteaseɛnam a farao soma maa wɔde kɔfaa no no mu
na wɔfaa wɔn mmoa ne wɔn ahodeɛ a wɔanya wɔ kanaan asase soɔ no kɔɔ misraim yakob ne n asefoɔ nyinaa
ne mmammarima ne ne mmammarima mma ne ne mmammaa ne ne mmammarima mmammaa ne n asefoɔ nyinaa na ɔne wɔn kɔɔ misraim
na yeinom ne israel mma a wɔkɔɔ misraim no din yakob ne ne mma yakob abakan ruben
na ruben mmammarima ne hanok palu hesron ne karmi
na simeon mmammarima ne yemuel yamin ohad yakin sohar ne kanaanni baa ba saulo
na lewi mmammarima ne gerson kohat ne merari
na yuda mmammarima ne er onan sela peres ne sera na er ne onan wuu kanaan asase so na peres mmammarima ne hesron ne hamul
na isakar mmammarima ne tola puwa hiob ne simron
na sebulon mmammarima ne sered elon ne yakleel
yeinom ne lea mmammarima a ɔwo maa yakob wɔ mesopotamia ne ne babaa dina ne mmammarima ne ne mmammaa nyinaa yɛ akra aduasa mmiɛnsa
na gad mmammarima ne sifion hagi suni esbon eri arodi ne areli
aser mmammarima ne yimna isua isui beria ne wɔn nuabaa sera na beria mmammarima ne heber ne malkiel
yeinom ne silpa a laban de no maa ne babaa lea no mma a ɔwo maa yakob wɔyɛ akra dunsia
yakob yere rahel mmammarima ne yosef ne benyamin
na yosef mma a on sɔfoɔ potifera babaa asnat wo maa no misraim asase soɔ ne manase ne efraim
na benyamin mmammarima ne bela beker asbel gera naaman ehi ros mupim hupim ne ard
yeinom ne rahel mma a wɔwo maa yakob akra no nyinaa yɛ dunan
na dan babarima ne husim
na naftali mmammarima ne yahseel guni yeser ne silem
yeinom ne bilha a laban de no maa ne ba rahel no mma a ɔwo maa yakob akra no nyinaa yɛ baason
akra a wɔne yakob kɔɔ misraim a wɔfiri n asene mu yakob mma yerenom mfram akra no nyinaa yɛ aduosia nsia
na yosef mma a wɔwoo wɔn misraim no yɛ akra baanu yakob fie akra a wɔbaa misraim no nyinaa yɛ aduɔson
na ɔsomaa yuda dii n anim kɔɔ yosef nkyɛn sɛ ɔmmɛdi n anim nkyerɛ no gosen kwan na wɔduruu gosen asase so
na yosef siesiee ne nteaseɛnam kɔhyiaa n agya israel wɔ gosen na ɔde ne ho kɔkyerɛɛ no no ɔsɔɔ ne kɔn mu na ɔsui ara kyɛree wɔ ne kɔn ho
na israel ka kyerɛɛ yosef sɛ afei a manya mahunu w anim sɛ woda so te aseɛ yi wɔmma menti nananom wɔ asamando
na yosef ka kyerɛɛ ne nuanom ne n agya fiefoɔ sɛ merekɔ makɔka akyerɛ farao sɛ me nuanom ne m agya fiefoɔ a wɔwɔ kanaan asase soɔ no aba me nkyɛn
na nnipa no yɛ nnwanhwɛfoɔ na mmoa na wɔyɛne na wɔde wɔn nnwan ne wɔn anantwie ne deɛ wɔwɔ nyinaa aba
na sɛ farao bɛfrɛ mo na ɔbisa mo sɛ mo adwuma ne sɛn a
monse no sɛ wo nkoa yɛ mmoahwɛfoɔ firi yɛn mmɔfraase de bɛsi nnɛ yɛn ne yɛn nananom na moatena gosen asase so ɛfiri sɛ misraimfoɔ kyiri mmoahwɛfoɔ nyinaa
na yosef kɔka kyerɛɛ farao sɛ m agya ne me nuanom ne wɔn nnwan ne wɔn anantwie ne deɛ wɔwɔ nyinaa firi kanaan asase so aba na hwɛ wɔwɔ gosen asase so
na ɔde ne nuanom mu baanum kɔgyinaa farao anim
na farao bisaa ne nuanom no sɛ mo adwuma ne sɛn na wɔka kyerɛɛ no sɛ wo nkoa yɛ mmoahwɛfoɔ yɛn ne yɛn nananom nso
na wɔka kyerɛɛ farao bio sɛ yɛaba sɛ yɛrebɛtena asase yi so ɛfiri sɛ wo nkoa nnya adidibea mma wɔn nnwan ɛfiri sɛ ɛkɔm no mu yɛ den wɔ kanaan asase so enti afei yɛsrɛ wo ma wo nkoa ntena gosen asase so
na farao ka kyerɛɛ yosef sɛ w agya ne wo nuanom aba wo nkyɛn
misraim asase na ɛda w anim yi asase no mu deɛ ɛyɛ no ma w agya ne wo nuanom ntena hɔ ma wɔntena gosen asase so na sɛ wonim sɛ wɔn mu bi yɛ nsiyɛfoɔ a fa wɔn si me mmoa a mewɔ so
na yosef de n agya yakob kɔgyinaa farao anim na yakob hyiraa farao
na farao bisaa yakob sɛ wo nkwa mu mfirinhyia yɛ ahe
na yakob ka kyerɛɛ farao sɛ me hɔhobea asetena mfirinhyia mu nna yɛ mfeɛ ɔha aduasa me nkwa mfirinhyia mu nna yɛ kakraa bi ne amaneɛ nko ɛnnuru me nananom nkwa mfirinhyia mu nna wɔ wɔn hɔhobea asetena nna mu
na yakob hyiraa farao na ɔfirii farao anim kɔe
na yosef maa n agya ne ne nuanom tenaberɛ na ɔmaa wɔn asase wɔ misraim wɔ deɛ asase no yɛ wɔ rameses asase so sɛdeɛ farao hyɛeɛ no
na yosef bɔɔ n agya ne ne nuanom ne n agya fiefoɔ nyinaa akɔnhoma sɛdeɛ abusua biara dodoɔ teɛ
na aduane nni asase biara so na ɛkɔm no mu yɛɛ den yie maa misraim asase ne kanaan asase tɔɔ ɛkɔm no anim piti
na yosef prapraa sika a ɛwɔ misraim asase ne kanaan asase soɔ nyinaa wɔ aburoo a wɔbɛtɔeɛ no mu na yosef de sika no kɔɔ farao fie
na sika saa misraimfoɔ ne kanaanfoɔ ho no misraimfoɔ nyinaa baa yosef nkyɛn sɛ ma yɛn aduane ɛ adɛn na sɛ sika asa nti yɛnwuwu w anim
na yosef se momfa mo mmoa mmra na sɛ mo sika asa a mɛma mo bi magye mo mmoa
na wɔde wɔn mmoa bae na yosef maa wɔn aduane gyegyee apɔnkɔ nnwan anantwie ne mfunumu na ɔmaa wɔn aduane de gyee wɔn mmoa nyinaa afirinhyia no
na afe no twaa mu no afe a ɛdi soɔ no wɔbaa ne nkyɛn bɛka kyerɛɛ no sɛ yɛremfa nhunta me wura sɛ yɛn sika asa na mmoa akuakuo no yɛ me wura dea na biribiara nkae wɔ me wura anim sɛ yɛn honam ne yɛn asase nko
adɛn nti na yɛn ne yɛn asase nwu w anim tɔ yɛn ne yɛn asase na ma yɛn aduane na yɛde yɛn ho ne yɛn asase bɛsom farao ma yɛn aduaba na yɛntena ase na yɛanwu amma asase yi anna mpan
na yosef tɔɔ misraim asase nyinaa maa farao na misraimfoɔ nyinaa tontɔnee wɔn mfuo ɛfiri sɛ ɛkɔm no denee wɔn na asase no danee farao dea
na nkurɔfoɔ no deɛ ɔdanee wɔn nkoa hebri no ka sɛ ɔtuu wɔn firii nkuropɔn mu ɛfiri misraim hyeɛ so kɔsi hyeɛ so
gye asɔfoɔ nsase nko na wantɔ ɛfiri sɛ na farao ahyɛ kyɛfa bi ama asɔfoɔ no na wɔdi wɔn kyɛfa a farao de ma wɔn no nti wɔantɔn wɔn asase
na yosef ka kyerɛɛ nkurɔfoɔ no sɛ monhwɛ ɛnnɛ matɔ mo ne mo asase mama farao na hwɛ mo aduaba a momfa nkɔdua asase no soɔ nie
na deɛ ɛbɛsoɔ no momfa nkyekyɛmu nnum mu baako mma farao na emu abupɛn nnan no nyɛ mo dea na mode bi adua mfuo mu na mode bi ayɛ mo ne mo fiefoɔ ne mo mma aduane
na wɔse woagye yɛn nkwa ma yɛnnya me wura anim adom ara na yɛbɛyɛ farao nkoa
na yosef hyɛɛ yei ho mmara wɔ misraim a ɛwɔ hɔ de bɛsi nnɛ sɛ wɔmfa misraim asase so adeɛ biara nkyekyɛmu nnum mu baako mma farao gye asɔfoɔ asase nko na anyɛ farao dea
na israel tenaa misraim asase so wɔ gosen na wɔnyaa mu adeɛ na wɔdɔree na wɔn ase trɛɛ pa ara
na yakob tenaa misraim asase so mfeɛ dunson na yakob nna ne nkwa mfirinhyia yɛ mfeɛ ɔha aduanan nson
na israel nna duruu sɛ ɔbɛwuo no ɔfrɛɛ ne ba yosef ka kyerɛɛ no sɛ sɛ manya w anim adom a fa wo nsa ka m asene mu na yɛ me adɔeɛ di me nokorɛ na nsie me misraim
ɛda a mɛtoa nananom no soa me firi misraim kɔsie me wɔ me nananom amusieeɛ na ɔbuaa sɛ mɛyɛ sɛdeɛ woaka yi
na ɔse ka me ntam na ɔkaa no ntam na israel bɔɔ ne mu ase kyerɛɛ mpa no atifi
na nsɛm yi akyiri no wɔka kyerɛɛ yosef sɛ hwɛ w agya yare na ɔfaa ne mmabarima baanu manase ne efraim kaa ne ho
na wɔkɔka kyerɛɛ yakob sɛ hwɛ wo ba yosef reba wo nkyɛn na israel miaa n ani tenaa ne mpa so
na yakob ka kyerɛɛ yosef sɛ onyankopɔn tweaduampɔn yii ne ho kyerɛɛ me wɔ lus a ɛwɔ kanaan asase soɔ na ɔhyiraa me
ka kyerɛɛ me sɛ hwɛ mɛma woadɔ na mama woadɔɔso mɛyɛ wo aman asafo na mede asase yi bɛma w asefoɔ a wɔbɛdi w akyire no sɛ daa agyapadeɛ
na afei wo mma baanu a wowoo wɔn wɔ misraim asase soɔ ansa na mereba wo nkyɛn wɔ misraim no wɔnyɛ me dea efraim ne manase nyɛ me dea te sɛ ruben ne simeon
na wo mma a wobɛnya wɔn wɔ wɔn akyiri no na ɛnyɛ wo dea na wɔde wɔn nuanom din bɛfrɛ wɔn wɔ wɔn agyapadeɛ mu
na me deɛ mefiri padan baeɛ no rahel wui m anim wɔ kanaan asase so wɔ kwan mu na aka kwantiaa bi na wɔaduru efrat na mesiee no hɔ wɔ efrat a ɛne betlehem no kwan nkyɛn
na israel hunuu yosef mma no ɔkaa sɛ hwannom nie
na yosef ka kyerɛɛ n agya sɛ ɛyɛ me mma a onyankopɔn de ama me wɔ ha yi ɛnna ɔse fa wɔn brɛ me ɛ ma menhyira wɔn
na enyini nti na israel ani so ayɛ no kusukusu a ɔnhunu adeɛ yie na ɔde wɔn pinii ne nkyɛn na ɔfee wɔn ano yɛɛ wɔn atuu
na israel ka kyerɛɛ yosef sɛ mansusu sɛ mɛhunu w anim na hwɛ onyankopɔn ama mahunu wo mma nso
na yosef yii wɔn firii yakob nantam na ɔponoo ne mu de n anim butuu fam
na yosef faa wɔn baanu nyinaa de ne nifa sɔɔ efraim mu de no kyerɛɛ israel benkum de ne benkum sɔɔ manase mu de no kyerɛɛ israel nifa na ɔde wɔn pinii ne nkyɛn
na israel tenee ne nifa too efraim a ɔyɛ akumaa no atifi ne ne benkum too manase atifi ɔboapa na ɔyɛɛ ne nsa saa ɛfiri sɛ manase ne abakan
na ɔhyiraa yosef sɛ onyankopɔn a me nananom abraham ne isak nantee n anim no onyankopɔn a wayɛne me me nkwa nna nyinaa de abɛsi nnɛ
ɔbɔfoɔ a ɔyii me bɔne nyinaa mu no nhyira mmɔfra yi na wɔmfa me din ne me nananom abraham ne isak din mfrɛ wɔn na wɔnnɔɔso nyɛ pii wɔ asase so
na yosef hunuu sɛ n agya de ne nsa nifa ato efraim atifi no anyɛ no dɛ na ɔsɔɔ n agya nsa sɛ ɔnyi mfiri efraim atifi nkɔto manase atifi
na yosef ka kyerɛɛ n agya sɛ m agya ɛnyɛ sɛ ɛteɛ ne no na oyi ne abakan fa wo nifa to n atifi
na n agya ampene na ɔse menim me ba menim ɔno nso bɛyɛ ɔman na ɔno nso ayɛ kɛse nanso ne nua kumaa no bɛso asene no na n asefoɔ bɛyɛ aman pii
na ɛda no ɔhyiraa wɔn sɛ wo na israel de wo bɛhyira sɛ onyankopɔn nyɛ wo sɛ efraim ne manase na ɔde efraim dii manase kan
na israel ka kyerɛɛ yosef sɛ hwɛ merewu na onyankopɔn bɛdi mo akyi na ɔde mo asane akɔ mo nananom asase so
na me deɛ mama wo asase kɛseɛ bi a ɛboro wo nuanom deɛ soɔ a mede me nkrantɛ ne me tadua megyee no amorifoɔ nsam
na yakob frɛɛ ne mma sɛ mommoaboa mo ano na menka mo deɛ ɛbɛyɛ mo nna a ɛdi akyire no mu
yakob mma monhyia na montie montie mo agya israel
ruben m abakan ne wo m ahoɔden ne me mmaninyɛ asefire woboro so anidie mu woboro so tumi mu
wohinhim sɛ nsuo enti wo kandie bɛfiri wo nsa ɛfiri sɛ woforoo w agya nnaeɛ ɛno mu na woguu ɛho fi me mpa na woforoeɛ
simeon ne lewi yɛ anuanom wɔn nkrantɛ yɛ aniɛden akodeɛ
me kra nnkɔ wɔn agyina mu na m animuonyam nkɔfra wɔn asafo mu ɛfiri sɛ wɔn abufuo mu na wɔkum nnipa na wɔn ahokyerɛ mu na wɔsɛee anantwie
wɔadome wɔn abufuo sɛ ɛso ne wɔn anibereɛ sɛ emu yɛ den mɛkyekyɛ wɔn mu wɔ yakob mu na mabɔ wɔn ahwete israel mu
yuda wo na wo nuanom bɛyi wo ayɛ wo nsa bɛtia w atamfo kɔn so w agya mma bɛkoto w anim
gyata ba ne yuda hanam so na wode anyini me ba ɔkotoe ɔbutuu sɛ gyata ne gyatabereɛ hwan na ɔbɛhwanyan no
ahempoma remfiri yuda nsa na mmarahyɛ poma remfiri ne nan ntam de kɔsi sɛ ɛsodifoɔ a aman bɛyɛ setie ama no no bɛba
ɔsa n afunumu ba wɔ bobe mu ne n afunumu bereɛ ba wɔ bobe pa mu ɔsi n atadeɛ wɔ nsa mu ne ne ntoma wɔ bobe aba mogya mu
bobesa bɛma n ani ayɛ kɔɔ na nufosuo ama ne se ayɛ fitaa
sebulon tenabea bɛkyerɛ mpoano na wahwɛ deɛ ahyɛn gyinagyina na ɔne sidon abɔ hyeɛ
isakar yɛ afunumu hoɔdenfoɔ ɔbutu mmoaban ntam
na ɔhunu sɛ homebea no yɛ ne asase no sɛ ɛyɛ fɛ na ɔbrɛ ne mmatiri ase de gye adesoa na ɔde ɛsom adwuma ayi toɔ
dan bɛbu ne nkurɔfoɔ atɛn sɛ israel mmusuakuo mu biara
dan bɛyɛ ɔkwan so ɔwɔ tempɔn so ahuritia ɔka ɔpɔnkɔ nantin na ne so tenafoɔ ahwe n akyi
awurade wo nkwagyeɛ na mehwɛ no kwan
gad asafo bi retoa no na ɔno nso atoa wɔn aka wɔn nantin
aser aduane bɛyɛ sradeduane na ɔbɛma ahennuane a ɛyɛ akɔnnɔ
naftali yɛ ɔforoteɛ a wɔato no sraha ɔka nsɛm dɛdɛ
yosef yɛ dua a ɛso aba mman dua a ɛso aba wɔ nsuo aniwa soɔ mman ne mman tratra ɔfasuo
mmɛmmatofoɔ hyɛɛ no yea wɔtotoo no na wɔtaa no
nanso na ne tadua kura no pintinn na ne basa mu yɛɛ den ɛfiri yakob tumfoɔ no nsam ɛfiri ɔhwɛfoɔ a ɔyɛ israel botan no mu
ɛfiri w agya nyankopɔn ɔmmoa wo na ɛfiri tweaduampɔn hɔ ɔnhyira wo ɔmfa ɔsorosoro nhyira ne ebunu a ɛtrɛtrɛ aseɛ mu nhyira ne nufoɔ ne yafunu mu nhyira nhyira wo
w agya nhyira a ɛyɛ kɛseɛ boro daa daa mmepɔ no nhyira a ɛkɔduru tete nteredee nkokoɔ no ahyeɛso nohoa ɛmmra yosef atifi deɛ wɔyii no firii ne nuanom mu no mpampam
benyamin yɛ pataku a ɔtete mmoa mu ɔdi hanam anɔpa na anwummerɛ nso ɔkyɛ asadeɛ mu
yeinom nyinaa ne israel mmusuakuo dummienu no na yei ne deɛ wɔn agya ka kyerɛɛ wɔn de hyiraa wɔn sɛdeɛ wɔn nhyira teɛ mmaako mmaako na ɔhyiraa wɔn
na ɔhyɛɛ wɔn ka kyerɛɛ wɔn sɛ aka kumaa bi na maka m ani agu so monkɔsie me me nananom nkyɛn wɔ ɔbodan a ɛwɔ hetini efron afuo mu no mu
ɔbodan a ɛwɔ makpela afuo soɔ mamre ntentensoɔ wɔ kanaan asase so asase a abraham tɔeɛ wɔ hetini efron nkyɛn de yɛɛ amusieeɛ no mu
ɛhɔ na wɔsiee abraham ne ne yere sara ɛhɔ na wɔsiee isak ne ne yere rebeka na ɛhɔ na mesiee lea
afuo no ne ɔbodan a ɛwɔ mu no wɔtɔɔ no het mma nsam
na yakob hyɛɛ ne mma nsamanseɛ wieeɛ no ɔboaa ne nan ano guu mpa no so na ɔguu n ahome a ɛdi akyire na ɔtii ne nananom wɔ asamando
na yosef de n anim kɔbutuu n agya anim na ɔsu guu ne so na ɔfee n ano
na yosef hyɛɛ ne nkoa a wɔhyɛ amu aduro sɛ wɔnhyɛ n agya mu aduro na wɔhyɛɛ israel mu aduro
na wɔdii ho adaduanan nna a wɔde wie adurohyɛ no ne no na misraimfoɔ suu no adaduɔson
na nna a wɔde suu no no twaa mu no yosef ka kyerɛɛ farao fiefoɔ sɛ sɛ manya adom wɔ mo anim a monkɔyi farao asotire sɛ
m agya maa mekaa no ntam sɛ hwɛ merewu na ɛda a mabɔ no kanaan asase so mafa no mu ɛhɔ na kɔsie me enti afei ma menkɔ menkɔsie m agya na mensane memmra
na farao kaa sɛ kɔ na kɔsie w agya sɛdeɛ ɔmaa wokaa ntam no
na yosef kɔɔ sɛ ɔrekɔsie n agya na farao nkoa nyinaa ne fie mpanimfoɔ ne misraim asase so mpanimfoɔ nyinaa
ne yosef fiefoɔ nyinaa ne ne nuanom ne n agya fiefoɔ kaa ne ho kɔe gye wɔn mma ne wɔn nnwan ne wɔn anantwie na wɔgyaa wɔn gosen asase no soɔ
na nteaseɛnam ne apɔnkɔsotefoɔ ne no kɔe na ɛyɛ dɔm kɛseɛ
na wɔduruu atad ayuporebea a ɛwɔ yordan agya nohoa no wɔtwaa kwadwom kɛseɛ a emu yɛ den wɔ hɔ na ɔgyam n agya nnanson
na ɛhɔfoɔ kanaanfoɔ no hunuu esu a wɔsuu no atad ayuporebea hɔ no wɔkaa sɛ yei deɛ misraimfoɔ ayie a emu yɛ den nie enti wɔfrɛ hɔ sɛ abel misraim abel misraim asekyerɛ ne misraimfoɔ ayiyɛ ɛwɔ yordan agya nohoa
na ne mma yɛɛ no sɛdeɛ ɔhyɛɛ wɔn no
na ne mma soaa no kɔɔ kanaan asase so kɔsiee no wɔ makpela afuo so ɔbodan a ɛwɔ mamre ntentensoɔ a abraham tɔɔ ɛne afuo no wɔ hetini efron nkyɛn de yɛɛ asieeɛ no mu
na yosef siee n agya wieeɛ no ɔne ne nuanom ne wɔn a wɔne no kɔsiee n agya no nyinaa sane baa misraim
na yosef nuanom hunuu sɛ wɔn agya awuo no wɔkaa sɛ ebia yosef bɛtane yɛn na watua yɛn bɔne a yɛyɛɛ no nyinaa so ka
na wɔmaa wɔkɔka kyerɛɛ yosef sɛ w agya hyɛe ansa na ɔrewuo sɛ
monka nkyerɛ yosef sɛ mesrɛ wo fa wo nuanom amumuyɛ ne wɔn bɔne kyɛ wɔn ɛfiri sɛ wɔayɛ wo bɔne na afei yɛsrɛ wo fa w agya nyankopɔn nkoa amumuyɛ no kyɛ wɔn na wɔkaa saa kyerɛɛ yosef no ɔsui
na ne nuanom nso ba bɛtwa hwee n anim kaa sɛ hwɛ yɛyɛ wo nkoa
na yosef ka kyerɛɛ wɔn sɛ monnsuro na megyina nyankopɔn ananmu anaa
na mo deɛ modwenee me ho bɔne nanso onyankopɔn deɛ na ɔde rebɛyɛ papa sɛ ɔbɛyɛ deɛ ada adi nnɛ yi na ɔbɛgye nnipa pii nkwa
na afei monnsuro na mɛhwɛ mo ne mo mma na ɔkyekyeree wɔn werɛ kaa wɔn akoma too wɔn yam
na yosef ne n agya fiefoɔ tenaa misraim na yosef dii mfirinhyia ɔha ne du
na yosef hunuu efraim mmanana manase ba makir mma nso wɔwoo wɔn guu yosef srɛ so
na yosef ka kyerɛɛ ne nuanom sɛ merebɛti nananom wɔ asamando na onyankopɔn bɛba abɛhwɛ mo ampa na wabɛyi mo afiri asase yi so akɔ asase a ɔkaa ho ntam kyerɛɛ abraham ne isak ne yakob no so
na yosef maa israel mma kaa ntam na ɔkaa sɛ ampa ara onyankopɔn bɛba abɛhwɛ mo na monsoa me nnompe mfiri ha nkɔ
na yosef wui berɛ a na wadi mfirinhyia ɔha ne du na wɔhyɛɛ ne mu aduro na wɔde no too adaka mu wɔ misraim
﻿ na yeinom ne israel mma a wɔne yakob baa misraim no din wɔn mu biara ne ne fiefoɔ na ɛbaeɛ
ruben simeon lewi yuda
isakar sebulon benyamin
dan naftali gad ne aser
na nnipa a wɔfiri yakob asene mu nyinaa yɛ aduɔson na yosef wɔ misraim dada
na yosef ne ne nuanom nyinaa ne wɔn berɛ sofoɔ no nyinaa wuwui
na israel mma no wowoe na wɔdɔree bebree na wɔn ase kyenee na wɔn ho yɛɛ den papaapa na wɔyɛɛ asase no so ma
na ɔhene foforɔ bi sɔree misraim a na ɔnnim yosef
na ɔka kyerɛɛ ne man sɛ hwɛ israelfoɔ no dɔɔso na wɔn ho yɛ den sene yɛn
momma yɛmfa nyansa kwan bi so ne wɔn nni na wɔannɔɔso na sɛ ɛsa bi ba a wɔankɔka yɛn atamfoɔ ho ne yɛn ammɛko na wɔansɔre asase yi so ankɔ
na wɔsisii wɔn so adwumayɛfoɔ so mpanimfoɔ sɛ wɔmfa nnesoadeɛ a emu yɛ duro nhyɛ wɔn so na wɔkyekyeree adekora nkuro pitom ne raamses maa farao
nanso dodoɔ a wɔhyɛɛ wɔn soɔ no dodoɔ no ara na wɔdɔreeɛ na wɔtrɛe na misraimfoɔ suroo israelfoɔ no
na wɔde nyadie yaya dii israelfoɔ
wɔmaa wɔn asetena fonoo wɔn wɔ dɔteɛ ne ntaayaa ho adwuma a ɛyɛ den ne afuom adwumayɛ ahodoɔ ne nnwuma ahodoɔ nyinaa mu nyadie yaya a wɔde dii wɔn mu
na misraimhene ka kyerɛɛ hebrifoɔ awogyefoɔ a wɔn mu baako din de sifra na ɔbaako din de pua no sɛ
sɛ mokɔgye hebrifoɔ mmaa awoɔ na awoeɛ hɔ mohunu sɛ ɔyɛ ɔbarima a monku no na sɛ ɔyɛ ɔbaa deɛ a momma no ntena ase
na awogyefoɔ no suro onyankopɔn enti wɔanyɛ sɛdeɛ misraimhene ka kyerɛɛ wɔn no na mmom wɔgyee mmabanin no nkwa
na misraimhene frɛɛ awogyefoɔ no bisaa wɔn sɛ adɛn nti na moyɛ saa na momma mmarima no tena aseɛ
na awogyefoɔ no buaa farao sɛ hebrifoɔ mmaa nte sɛ misraimfoɔ mmaa ɛfiri sɛ wɔn deɛ wɔyɛ pirimpirim awogyefoɔ no nnya nnuruu wɔn nkyɛn no na wɔawo dada
enti onyankopɔn ne awogyefoɔ no dii no yie na nkurɔfoɔ no dɔɔso ara na wɔyɛɛ den yie
na ɛsiane sɛ awogyefoɔ no suro onyankopɔn nti ɔmaa wɔn afie mu yɛɛ yie
ɛnna farao hyɛɛ ne man nyinaa sɛ ɔbabanin biara a wɔbɛwo no no monkɔto no ntwene asubɔnten no mu na mmammaa nyinaa deɛ momma wɔntena ase
na ɔbarima bi a ɔfiri lewi fie kɔwaree lewi babaa bi
na ɔbaa no nyinsɛnee na ɔwoo ɔbabanin na ɔhunuu sɛ ne ho yɛ fɛ no ɔde no siee abosome mmiɛnsa
na ɔntumi nkora no bio no ɔfaa mmɛwa adaka bi de ama ne ɛhyɛ sraa ho na ɔde abɔfra no too mu na ɔde kɔsii wira mu wɔ asuo no ano
na ne nuabaa kɔgyinaa akyirikyiri sɛ ɔrehwɛ deɛ ɛbɛyɛ no
na farao babaa siane baa asuo no ano adwareɛ na ne mmaawa repasa asuo no nsunoa berɛ a farao babaa hunuu adaka no wɔ wira no mu no ɔsomaa n abaawa sɛ ɔnkɔfa mmra
na ɔbuee soɔ no ɔhunuu akɔkoaa no na hwɛ na ɔyɛ abarimaa a ɔresu na ɔyɛɛ no mmɔbɔ na ɔse hebrifoɔ mma no bi nie
ɛnna ne nuabaa no ka kyerɛɛ farao babaa no sɛ menkɔ menkɔfrɛ hebrifoɔ mmaa no mu nufomafoɔ bi memmrɛ wo na ɔmmɛma akɔkoaa no nufoɔ mma wo anaa
na farao babaa no ka kyerɛɛ no sɛ kɔ na ababaa no kɔ kɔfrɛɛ abɔfra no na bae
na farao babaa no ka kyerɛɛ no sɛ fa abɔfra yi kɔ kɔma no nufoɔ ma me na mɛtua wo ka na ɔbaa no faa abɔfra no kɔmaa no nufoɔ
na abɔfra no nyinii na ɔde no kɔmaa farao babaa no na ɔdanee ne ba na ɔtoo no din mose ɛfiri sɛ ɔse nsuo mu na meyii no firiiɛ
na mose nyiniiɛ no da bi ɔfirii adi kɔɔ ne nuanom nkyɛn sɛ ɔrekɔhwɛ wɔn adwumayɛ no na ɔhunuu sɛ misraimni bi reboro ne nuanom mu bi a ɔyɛ hebrini
na ɔhwɛɛ ha ne ha na ɔhunuu sɛ obiara nni hɔ no ɔbɔɔ misraimni no kumm no na ɔde no siee anwea mu
na adeɛ kyeeɛ no ɔfirii adi na hwɛ na hebrifoɔ baanu reko na ɔbisaa deɛ ɔdi fɔ no sɛ adɛn nti na woboro wo yɔnko
na ɔbuaa sɛ hwan na ɔde wo sii yɛn so otitire ne osennifoɔ wopɛ sɛ woku me sɛdeɛ wokum misraimni no anaa na mose suroe na ɔse ampa ara asɛm no apue
na farao tee asɛm yi no anka ɔrehwehwɛ mose aku no nanso mose dwane firii n anim kɔtenaa midian asase so wɔ subura bi ho
nso na midian sɔfoɔ wɔ mmammaa baason na wɔba bɛtoo nsuo de hyehyɛɛ adaaseɛ no amaama sɛ wɔrema wɔn agya nnwan anom
na nnwanhwɛfoɔ bi ba bɛpamm wɔn na mose sɔre boaa wɔn na ɔmaa wɔn nnwan no nomee
na wɔbaa wɔn agya reuel nkyɛn no ɔbisaa wɔn sɛ ɛyɛɛ dɛn na ɛnnɛ deɛ moaba ntɛm seyie
na wɔbuaa sɛ misraimni bi na ɔgyee yɛn firii nnwanhwɛfoɔ no nsam na ɔtoo nsuo mpo maa yɛn na ɔmaa nnwan no nomee
na ɔbisaa ne mmammaa no sɛ na ɔwɔ he adɛn nti na mogyaa ɔbarima no hɔ monkɔfrɛ no na ɔmmɛdidi
na mose penee sɛ ɔne midian sɔfoɔ no bɛtena na ɔde ne babaa sipora maa mose awareɛ
na ɔwoo ɔbabanin na mose too no din gersom gersom asekyerɛ ne baabi hɔhoɔ ɛfiri sɛ ɔse mayɛ hɔhoɔ wɔ ananafoɔ asase so
na nna dodoɔ yi akyiri no ɛbaa sɛ misraimhene wui na nkoasom no nti israelfoɔ no sii apini na wɔsu frɛe na wɔn sufrɛ no kɔduruu nyankopɔn anim
na onyankopɔn tee wɔn apinisie no ɔkaee n apam a ɔne abraham ne isak ne yakob pameeɛ no
na onyankopɔn hwɛɛ israelfoɔ no ɔhunuu wɔn tebea a wɔwɔ mu no
berɛ bi a mose rehwɛ n ase yetro midian sɔfoɔ nnwan no ɔkaa wɔn de wɔn kɔɔ ɛserɛ no akyiri nohoa kɔduruu nyankopɔn bepɔ horeb ho
na awurade bɔfoɔ bɛyii ne ho adi kyerɛɛ no wɔ nkyɛkyerɛ bi mfimfini gyaframa mu na mose hwɛe na hwɛ na nkyɛkyerɛ no redɛre nanso na nhye
na mose kaa sɛ yei deɛ mɛmane makɔhwɛ ahwɛdeɛ kɛseɛ yi adekodeɛ a enti nkyɛkyerɛ no nhyeɛ
na awurade hunuu sɛ wamane rehwɛ no ɔfiri nkyɛkyerɛ no mu frɛɛ sɛ mose mose na ɔbuaa sɛ menie
ɛnna awurade kaa sɛ ntwe mpini ha yi wo nan ase mpaboa na faako a wogyina hɔ yɛ asase kronkron
na ɔkaa sɛ mene w agya nyankopɔn no abraham nyankopɔn isak nyankopɔn ne yakob nyankopɔn no ɛnna mose kataa n anim ɛfiri sɛ na ɔsuro sɛ ɔbɛhwɛ onyankopɔn
na awurade kaa sɛ ampa ara mahunu me man a ɛwɔ misraim no amanehunu na wɔn su a wɔn so ahwɛfoɔ nti wɔsu frɛ no mate
na masiane sɛ merebɛyi wɔn misraimfoɔ nsam na matu wɔn afiri asase no so akɔ asase pa a ɛtrɛ so asase a nufosuo ne ɛwoɔ sene wɔ soɔ kanaanfoɔ hetifoɔ amorifoɔ perisifoɔ hewifoɔ ne yebusifoɔ tenabea hɔ
na afei hwɛ israelfoɔ no sufrɛ no aduru m anim na mahunu ɔhaw a misraimfoɔ de ha wɔn no nso
na afei bra na mensoma wo farao nkyɛn na kɔyi me man israelfoɔ no firi misraim
na mose bisaa onyankopɔn sɛ hwan ne me a merekɔ farao nkyɛn makɔyi israelfoɔ afiri misraim
na awurade ka kyerɛɛ no sɛ mɛdi w akyi na yei bɛyɛ wo nsɛnkyerɛnneɛ sɛ me na mesomaa woɔ wonya yi ɔman no firi misraim ba a mobɛsom onyankopɔn wɔ bepɔ yi so
na mose bisaa onyankopɔn sɛ na sɛ meduru israelfoɔ nkyɛn na meka kyerɛ wɔn sɛ mo nananom nyankopɔn asoma me mo nkyɛn na wɔbisa me sɛ ne din de sɛn a sɛn na mense wɔn
na onyankopɔn ka kyerɛɛ mose sɛ me ara ne me ara na ɔse sɛdeɛ ka kyerɛ israelfoɔ no nie me ara na asoma me mo nkyɛn
na onyankopɔn ka kyerɛɛ mose bio sɛ sɛdeɛ ka kyerɛ israelfoɔ no nie awurade mo nananom nyankopɔn abraham nyankopɔn isak nyankopɔn ne yakob nyankopɔn na wasoma me mo nkyɛn na yei ne me din de kɔsi daa na yei na wɔmfa nkae me awoɔ ntoatoasoɔ nyinaa mu
kɔ na kɔboaboa israel mpanimfoɔ ano na ka kyerɛ wɔn sɛ awurade mo nananom nyankopɔn abraham isak ne yakob nyankopɔn no ayi ne ho akyerɛ me sɛ hwɛ na mabɛhwɛ mo ne deɛ wɔreyɛ mo wɔ misraim no
na mese mɛyi mo afiri misraim amanehunu no mu akɔ kanaanfoɔ hetifoɔ amorifoɔ perisifoɔ hewifoɔ ne yebusifoɔ asase so asase a nufosuo ne ɛwoɔ sene wɔ soɔ no
na wɔbɛtie wo nne na wo ne israel mpanimfoɔ nkɔ misraimhene nkyɛn nkɔka nkyerɛ no sɛ awurade hebrifoɔ nyankopɔn abɛhyia yɛn enti yɛsrɛ wo ma yɛnkɔ ɛserɛ so nnansa kwan nkɔbɔ awurade yɛn nyankopɔn afɔdeɛ
na me deɛ menim sɛ wɔde nsa a ɛyɛ den hyɛ misraimhene mpo a ɔremma mo kwan mma mo nkɔ
enti mɛtene me nsa de m anwanwadeɛ a mɛyɛ wɔ hɔ no nyinaa mabɔ misraim na ɛno akyiri na ɔbɛma moakɔ
na mɛma ɔman yi anim aba nyam wɔ misraimfoɔ anim na ɛbɛba sɛ morekɔ a morenkɔ no nsapan
na mmaa mmisabisa wɔn afipamfoɔ ne wɔn afitenafoɔ nkyɛn dwetɛ nnwinneɛ ne sika nnwinneɛ ne ntoma na momfa nhyehyɛ mo mmammarima ne mo mmammaa na misraimfoɔ nnoɔma no nyɛ mo asadeɛ
na mose buaa awurade sɛ na sɛ wɔannye me anni na wɔantie me nne na wɔka sɛ awurade nyii ne ho adi nkyerɛɛ wo ɛ
na awurade ka kyerɛɛ no sɛ ɛdeɛn na ɛwɔ wo nsam yi
na ɔse poma na ɔse to twene fam na ɔto twenee fam na ɛdanee ɔwɔ na mose dwane firii ho
na awurade ka kyerɛɛ mose sɛ tene wo nsa sɔ ne dua mu na ɔtenee ne nsa kyeree no na ɛdanee poma wɔ ne nsam
deɛ ɛbɛyɛ na wɔagye adi sɛ awurade wɔn nananom nyankopɔn abraham nyankopɔn isak nyankopɔn ne yakob nyankopɔn na ayi ne ho akyerɛ wo ne no
na awurade ka kyerɛɛ no bio sɛ fa wo nsa hyɛ wo kokom na ɔde ne nsa hyɛɛ ne kokom na ɔyii na hwɛ na ɛho agu kwata fitaa sɛ sukyerɛmma
na ɔse fa wo nsa sane hyɛ wo kokom na ɔsane de ne nsa hyɛɛ ne kokom na ɔyi firii ne kokom no na adane sɛ ne honam ara
na sɛ wɔannye wo anni na wɔammu kane nsɛnkyerɛnneɛ no a wɔbɛgye deɛ ɛtɔ so mmienu no adi
na sɛ wɔannye nsɛnkyerɛnneɛ mmienu yi anni na wɔantie wo nne a ɛnneɛ kɔsa asubɔntene nil mu nsuo kɔhwie gu asase pɛsɛɛ so na nsuo a wosaa no asuo no mu no bɛdane mogya wɔ asase pɛsɛɛ no so
na mose ka kyerɛɛ awurade sɛ mesrɛ wo awurade me deɛ ɛde bɛsi nnɛ anaa ɛfiri berɛ a wo ne w akoa kasaeɛ yi m ano nte me kasa yɛ nyaa na me tɛkyerɛma yɛ duru
na awurade ka kyerɛɛ no sɛ hwan na ɔyɛɛ onipa ano anaasɛ hwan na ɔyɛ emum anaa ɔsotifoɔ ɔdehunufoɔ anaa onifirani ɛnyɛ me awurade ara
na afei kɔ na me ara mɛdi w ano akyi na makyerɛ wo deɛ ka
na mose kaa sɛ mesrɛ wo awurade soma obi foforɔ biara a wopɛ
ɛnna awurade bo fuu mose na ɔse adɛn mennim sɛ aaron wo nua lewini no nim kasa na hwɛ wafiri adi rebɛhyia wo na sɛ ɔhu wo a n akoma bɛtɔ ne yam
na kasa kyerɛ no na fa nsɛm no hyɛ n anomu na me deɛ mɛdi w ano ne n ano akyi na makyerɛ mo deɛ monyɛ
na ɔbɛyɛ wo kyeame ama ɔman no na ɔbɛdane w ano na woayɛ sɛ onyankopɔn ama no
na poma yi a wode bɛyɛ nsɛnkyerɛnneɛ no fa kura
na mose sane kɔɔ n ase yetro nkyɛn na ɔkɔka kyerɛɛ no sɛ ma mensane menkɔ me nuanom a wɔwɔ misraim no nkyɛn menkɔhwɛ sɛ wɔda so tete ase anaa na yetro ka kyerɛɛ mose sɛ fa asomdwoeɛ kɔ
na awurade ka kyerɛɛ mose wɔ midian sɛ sane kɔ misraim ɛfiri sɛ nnipa a na wɔrehwehwɛ wo aku woɔ no nyinaa awuwu
na mose faa ne yere ne ne mma de wɔn tenatenaa mfunumu so na ɔsane baa misraim asase so na mose faa nyankopɔn poma no kurae
na awurade ka kyerɛɛ mose sɛ sɛ wosane kɔ misraim a hwɛ na yɛ anwanwadeɛ a mede mahyɛ wo nsa no nyinaa farao anim na me deɛ mɛpirim n akoma na ɔremma ɔman no nkɔ
na ka kyerɛ farao sɛ sɛdeɛ awurade seɛ nie m abakan ne israel
na mese wo sɛ ma me ba nkɔ nkɔsom me na sɛ woampene amma no ankɔ a hwɛ me deɛ mɛkum w abakan
na awurade bɛtoaa no ɔkwan so asoɛeɛ bi pɛɛ sɛ ɔku no
ɛnna sipora faa twerɛboɔ de twaa ne ba no twetia na ɔto twenee ne nan ase kaa sɛ woyɛ mogya ayeforɔkunu ma me
ɛnna ɔgyaa no ɛno na twetiatwa no nti sipora kaa sɛ mogya ayeforɔkunu ne wo
na awurade ka kyerɛɛ aaron sɛ kɔ ɛserɛ so kɔhyia mose na ɔkɔ kɔtoo no wɔ nyankopɔn bepɔ no ho na ɔfee n ano
na mose kaa awurade nsɛm a ɔde asoma no no nyinaa ne nsɛnkyerɛnneɛ a ɔde ahyɛ ne nsa no nyinaa kyerɛɛ aaron
na mose ne aaron kɔ kɔboaboaa israelfoɔ mpanimfoɔ no nyinaa ano
na aaron kaa nsɛm a awurade ka kyerɛɛ mose no nyinaa kyerɛɛ wɔn na ɔyɛɛ nsɛnkyerɛnneɛ no wɔ ɔman no anim
na ɔman no gye dii na wɔtee sɛ awurade abɛhwɛ israelfoɔ na wahunu wɔn amanehunu no wɔbɔɔ wɔn mu ase sɔree
na yei akyi no mose ne aaron kɔɔ farao nkyɛn kɔka kyerɛɛ no sɛ sɛ awurade israel nyankopɔn seɛ nie ma me man nkɔ na wɔnkɔhyɛ fa mma me wɔ ɛserɛ so
na farao se hwan ne awurade a mɛtie ne nne na mama israel akorɔ mennim awurade no na israel nso meremma wɔnkɔ
na wɔse hebrifoɔ nyankopɔn abɛhyia yɛn enti ma yɛnkɔ ɛserɛ so nnansa kwan na yɛnkɔbɔ awurade yɛn nyankopɔn afɔdeɛ na wamfa owuyadeɛ anaa nkrantɛ ammɛtua yɛn
na misraimhene ka kyerɛɛ wɔn sɛ adɛn nti na mo mose ne aaron moyi ɔman no firi wɔn nnwuma ho monkɔ mo adwumaden no so
na farao kaa sɛ monhwɛ afei a nnipa no adɔɔso wɔ asase no so na morepɔn wɔn afiri wɔn adwumayɛ mu yi
na da no ara farao hyɛɛ ɔman no adwumayɛ so ahwɛfoɔ ne wɔn aboafoɔ no sɛ
mommma ɔman no ɛserɛ a wɔde bɛyɛ ntaayaa no bio sɛ akane no wɔn ara wɔnkɔboaboa ɛserɛ ano mfa
na ntaayaa dodoɔ a na wɔyɛ daa no monnye wɔn monnyi so bi ɛfiri sɛ wɔyɛ anihafoɔ enti na wɔsu sɛ ma yɛnkɔ nkɔbɔ yɛn nyankopɔn afɔdeɛ no
momma wɔn adwuma a emu yɛ den na wɔnyɛ na wɔantie nsenhunu
na ɔman no adwumayɛ so ahwɛfoɔ ne wɔn aboafoɔ no firii adi bɛka kyerɛɛ ɔman no sɛ sɛ farao seɛ nie meremma mo ɛserɛ bio
mo ara monkɔ nkɔpɛ ɛserɛ wɔ deɛ mobɛnya bie na mo adwuma no nso wɔrente so hwee
ɛnna ɔman no bɔ petee misraim asase nyinaa so kɔboaboaa ayuo ntwakaeɛ ano de yɛɛ ɛserɛ mehemehe no
na akafoɔ no piapiaa wɔn kaa sɛ monwie mo da koro adwuma wɔ ne berɛ mu sɛ berɛ a na ɛserɛ wɔ hɔ no
na wɔhwee israelfoɔ ahwɛfoɔ a farao adwumayɛ so ahwɛfoɔ de asisi wɔn soɔ no kaa sɛ ɛdeɛn nti na moanwie ntaayaa a wɔahyɛ mo nnɛ ne nnora no nyinaa sɛ akane no
ɛnna israelfoɔ ahwɛfoɔ no ba bɛsu kyerɛɛ farao sɛ ɛdeɛn nti na wo ne wo nkoa redi no saa
wɔmmaa wo nkoa ɛserɛ biara nso wɔse yɛnyɛ ntaayaa na hwɛ wɔahwe wo nkoa nso ɛyɛ wo ara wo nkurɔfoɔ no mfomsoɔ
na farao buaa sɛ anihafoɔ anihafoɔ na moyɛ enti na mose ma yɛnkɔ nkɔbɔ awurade afɔdeɛ
enti monkɔ nkɔyɛ adwuma na ɛserɛ deɛ wɔremma mo nso ntaayaa no dodoɔ deɛ mobɛma ara
na wɔkaa sɛ monnyi mo da koro adwuma mu ntaayaa no so ara da na israelfoɔ adwumayɛ so ahwɛfoɔ no hunuu sɛ amaneɛ na ato wɔn
na wɔfiri farao nkyɛn reba no wɔbɛtoo mose ne aaron a wɔgyina hɔ rebɛhyia wɔn
na wɔka kyerɛɛ wɔn sɛ awurade nhwɛ mo mmu atɛn sɛ moama yɛn ho abɔn wɔ farao ne ne nkoa anim na mode nkrantɛ ahyɛ wɔn nsa sɛ wɔmfa nku yɛn
na mose sane baa awurade nkyɛn bɛkaa sɛ awurade adɛn na woayɛ ɔman yi bɔne sei adɛn na wosomaa me yi
na ɛfiri berɛ a mebaa farao nkyɛn na mede wo din ne no kasaeɛ no farao ayɛ ɔman yi bɔne na wo nso wonnyee wo man
na awurade ka kyerɛɛ mose sɛ afei ansa na worebɛhunu deɛ mɛyɛ farao ɛfiri sɛ mede nsa a ɛyɛ den bɛma wama wɔakɔ na mede nsa a ɛyɛ den bɛma wapamo wɔn afiri n asase so mpo
na onyankopɔn ne mose kasae na ɔka kyerɛɛ no sɛ mene awurade
a meyii me ho mekyerɛɛ abraham ne isak ne yakob sɛ onyankopɔn tweaduampɔn na me din yhwh awurade no deɛ mamma wɔamfa anhu me
nanso mama m apam a me ne wɔn pameeɛ no agyina sɛ mede kanaan asase a ɛyɛ wɔn ahɔhobea asase a wɔyɛɛ so ahɔhoɔ no bɛma wɔn
nanso mate israelfoɔ a misraimfoɔ di wɔn nya no apinisie na makae m apam no
ɛno nti ka kyerɛ israelfoɔ sɛ mene awurade na mɛgye mo afiri misraim nkoasom mu na mayi mo afiri wɔn nyadie no mu na mede basa a atene ne atemmuo akɛseɛ magye mo
na mɛfa mo mayɛ me man na mayɛ onyankopɔn ama mo na moahunu sɛ mene awurade mo nyankopɔn a ɔgyee mo firii misraim nkoasom mu
na mede mo bɛkɔ asase a mekaa ntam sɛ mede bɛma abraham isak yakob no so na mede bɛma mo sɛ agyapadeɛ mene awurade
na mose kaa saa kyerɛɛ israelfoɔ no nanso ahometeɛ ne nkoasom denden no nti wɔantie no
na awurade ka kyerɛɛ mose sɛ
kɔ kɔka kyerɛ misraimhene farao sɛ ɔmma israelfoɔ mfiri n asase so nkɔ
na mose kasae wɔ awurade anim sɛ hwɛ israelfoɔ ntie me na ɛbɛyɛ dɛn na farao bɛtie me a meyɛ ano mu momonoto yi
na awurade ne mose ne aaron kasae na ɔhyɛɛ wɔn sɛ wɔnkɔ israelfoɔ ne misraimhene farao nkyɛn nkɔyi israelfoɔ no mfiri misraim asase so
yeinom ne wɔn nananom afie mu atitire israel abakan ruben mma ne hanok palu hesron ne karmi yeinom ne ruben mmusua
na simeon mma ne yemuel yamin ohad yakin sohar ne saulo a ɔyɛ kanaanni baa bi ba yeinom ne simeon mmusua
na yeinom ne lewi mma din wɔn awoɔ ntoatoasoɔ mu gerson kohat ne merari na lewi mfeɛ a ɔdiiɛ yɛ mfeɛ ɔha aduasa nson
na gerson mma ne libni ne simei wɔ wɔn mmusua ahodoɔ mu
na kohat mma ne amram ne ishar hebron ne usiel na kohat mfeɛ a ɔdiiɛ yɛ mfeɛ ɔha aduasa mmiɛnsa
na merari mma ne mahli ne musi yeinom ne lewi mmusua sɛdeɛ wɔn awoɔ ntoatoasoɔ teɛ
na amram faa n agya nua yokebed waree na ɔwoo aaron ne mose maa no na amram mfeɛ a ɔdiiɛ yɛ mfeɛ ɔha aduasa nson
na ishar mma ne kora nefeg ne sikri
na usiel mma ne misael elsafan ne sitri
na aaron faa aminadab babaa elisaba a ɔyɛ nahson nua waree na ɔwoo nadab abihu eleasa ne itamar maa no
na kora mma ne asir elkana ne abiasaf yeinom ne kora mma mmusua
na aaron ba eleasa faa putiel mma mu bi waree na ɔwoo pinehas maa no yeinom ne lewifoɔ nananom atitire sɛdeɛ wɔn mmusua teɛ
yeinom ne aaron ne mose a awurade ka kyerɛɛ wɔn sɛ monyi israelfoɔ mfiri misraim asase so sɛdeɛ wɔn dɔm teɛ no
wɔne wɔn a wɔne misraimhene farao kasaa sɛ wɔbɛyi israelfoɔ afiri misraim akorɔ no mose ne aaron korɔ no ara nie
na da a awurade ne mose kasaa misraim asase soɔ no
ɔka kyerɛɛ no sɛ mene awurade ka deɛ mɛka makyerɛ woɔ nyinaa kyerɛ misraimhene farao
na mose kaa no awurade anim sɛ hwɛ ano mu momonoto ne me na ɛbɛyɛ dɛn na farao bɛtie me
na awurade ka kyerɛɛ mose sɛ hwɛ madane wo onyankopɔn ama farao na wo nua aaron bɛyɛ wo diyifoɔ
wo deɛ wobɛka deɛ mehyɛ woɔ nyinaa na wo nua aaron bɛka akyerɛ farao sɛ ɔmma israelfoɔ mfiri n asase so nkɔ
na me deɛ mɛpirim farao akoma na mama me nsɛnkyerɛnneɛ ne m anwanwadeɛ adɔɔso misraim asase so
nanso farao rentie mo na mede me nsa bɛto misraim so na mayi m asafo me man israelfoɔ no afiri misraim asase so wɔ atemmuo akɛseɛ mu
na sɛ metene me nsa wɔ misraim so na meyi israelfoɔ firi wɔn mu a na misraimfoɔ bɛhunu sɛ mene awurade
na mose ne aaron yɛɛ sɛdeɛ awurade hyɛɛ wɔn no saa ara na wɔyɛeɛ
berɛ a wɔne farao kɔkasaeɛ no na mose adi mfirinhyia aduɔwɔtwe na aaron nso adi mfirinhyia aduɔwɔtwe mmiɛnsa
na awurade ka kyerɛɛ mose ne aaron sɛ
sɛ farao ka kyerɛ mo sɛ monyɛ anwanwadeɛ bi a ɛnneɛ ka kyerɛ aaron sɛ fa wo poma no to fam wɔ farao anim na ɛbɛdane ɔwɔ
na mose ne aaron kɔɔ farao nkyɛn kɔyɛɛ sɛdeɛ awurade hyɛɛ wɔn no na aaron de ne poma no too fam wɔ farao ne ne nkoa anim na ɛdanee ɔwɔ
na farao nso frɛfrɛɛ anyansafoɔ ne ntafowayifoɔ bae na misraim akɔmfoɔ no nso de wɔn asumansɛm yɛɛ saa ara
na wɔn nyinaa de wɔn mpoma totoo fam na ɛdanedanee awɔ nanso aaron poma no memenee wɔn mpoma no
na farao akoma pirimii ara na wantie wɔn sɛdeɛ awurade kaeɛ no
na awurade ka kyerɛɛ mose sɛ farao akoma yɛ den ɔmpene sɛ ɔman no bɛkorɔ
kɔ farao nkyɛn anɔpa berɛ a ɔrefiri adi akɔ asuo nil ano na kɔgyina asubɔnten no ano hyia no na fa wo poma a ɛdanee ɔwɔ no kura
ka kyerɛ no sɛ awurade hebrifoɔ nyankopɔn na wasoma me wo nkyɛn sɛ ma me man nkɔ nkɔsom me ɛserɛ so na hwɛ wontiee de abɛduru sɛsɛɛ
sɛ awurade seɛ nie yei na wode bɛhunu sɛ mene awurade hwɛ mede poma a mekura yi merebɔ nsuo a ɛwɔ nil mu na ɛbɛdane mogya
na mpataa a ɛwɔ asuo no mu bɛwuwu na nsuo no bɛbɔn na misraimfoɔ bɛkyiri sɛ wɔbɛnom asuo no mu nsuo
na awurade ka kyerɛɛ mose sɛ ka kyerɛ aaron sɛ fa wo poma na tene wo nsa wɔ misraim nsuo so wɔn nsubɔntene wɔn asuasu ne wɔn ntareɛ ne wɔn nsuo a ɛtaataa hɔ nyinaa so na ɛnnanedane mogya na mogya bɛba misraim asase nyinaa so nnua ne aboɔ nsuhina mu
na mose ne aaron yɛɛ sɛdeɛ awurade hyɛɛ wɔn no na aaron maa poma no so na ɔde bɔɔ nsuo a ɛwɔ asubɔntene no mu wɔ farao ne ne nkoa anim na nsuo a ɛwɔ asuo no mu nyinaa danee mogya
na mpataa a ɛwɔ asuo no mu wuwui na asuo no bɔnee na misraimfoɔ antumi annom asuo no mu nsuo na mogya kataa misraim asase nyinaa so
na misraim akɔmfoɔ de wɔn asumansɛm yɛɛ saa ara na farao akoma pirimii ara na wantie wɔn sɛdeɛ awurade kaeɛ no
na farao danee ne ho kɔɔ ne fie na wamfa yei nso anto n akomam
na misraimfoɔ nyinaa tutuu asuo no ho mmura sɛ wɔrepɛ nsuo anom ɛfiri sɛ na wɔntumi nnom asubɔntene no mu nsuo
na nnanson a awurade danee asuo no bɛtwaa mu
na awurade ka kyerɛɛ mose sɛ kɔ farao nkyɛn kɔka kyerɛ no sɛ sɛ awurade seɛ nie ma me man no nkɔ nkɔsom me
na sɛ woampene amma wɔankɔ a hwɛ mede mponkyerɛne bɛha w asase nyinaa
na asuo no bɛdɔre mponkyerɛne pii na wɔafoforo aba wo fie ne wo dabekyire wo mpa so wo nkoa afie wo nkurɔfoɔ mu w afononoo mu ne wo mmɔre nkodoɔ mu
na wo ne wo manfoɔ ne wo nkoa nyinaa so na mponkyerɛne no bɛforo aba
na awurade ka kyerɛɛ mose sɛ ka kyerɛ aaron sɛ fa wo poma no na tene wo nsa wɔ nsubɔntene asuasu ne ntareɛ so na ma mponkyerɛne mmra misraim asase nyinaa so
na aaron tenee ne nsa wɔ misraim nsuo so na mponkyerɛne ba bɛkataa misraim asase nyinaa so
na akɔmfoɔ no de wɔn asumansɛm no yɛɛ saa ara maa mponkyerɛne foro baa misraim asase so
ɛnna farao frɛɛ mose ne aaron kaa sɛ mompa awurade kyɛw na ɔnyi mponkyerɛne no mfiri me ne me man so na mɛma ɔman no akɔ akɔbɔ afɔdeɛ ama awurade
na mose ka kyerɛɛ farao sɛ wo ara kyerɛ me da ko a ɛnkɔsie na mempa kyɛw memma wo ne wo nkoa ne wo man na wɔnyi mponkyerɛne no mfiri wo ne wo fie so na wɔnka asuo no nko ara mu
na ɔbuaa sɛ ɔkyena na mose kaa sɛ ɛnyɛ sɛ deɛ woaka no na woahunu sɛ obiara biara nni hɔ a ɔte sɛ awurade yɛn nyankopɔn
na mponkyerɛne no bɛfiri wo ne wo fie ne wo nkoa ne wo man so asuo no mu nko ara na wɔbɛka
na mose ne aaron firii farao anim kɔe na mose teaa mu frɛɛ awurade wɔ mponkyerɛne a ɔde aba farao soɔ no ho
na awurade yɛɛ sɛdeɛ mose kaeɛ no na mponkyerɛne no wuwui afie mu ne adihɔ ne wiram
na wɔboaboaa wɔn ano akuakuo na asase no so bɔnee
na farao hunuu sɛ wanya ahotɔ no ɔpirim n akoma na wantie wɔn sɛdeɛ awurade kaeɛ no
na awurade ka kyerɛɛ mose sɛ ka kyerɛ aaron sɛ tene wo poma no bɔ asase so mfuturo na ɛnnane edwie wɔ misraim asase nyinaa so
na wɔyɛɛ saa na aaron tenee ne nsa de poma no bɔɔ asase so mfuturo na ɛdanee edwie wɔ nnipa ne mmoa so na asase so mfuturo nyinaa danee edwie misraim asase nyinaa so
na akɔmfoɔ no de wɔn asumansɛm yɛɛ saa ara sɛ wɔrema edwie aba nanso wɔantumi na edwie no baa nnipa ne mmoa so
ɛnna akɔmfoɔ no ka kyerɛɛ farao sɛ nyankopɔn nsateaa nie na farao akoma pirimii ara na wantie wɔn sɛdeɛ awurade kaeɛ no
na awurade ka kyerɛɛ mose sɛ tua anɔpahema kɔgyina farao anim berɛ a ɔrefiri adi aba nsuo no ano na ka kyerɛ no sɛ sɛ awurade seɛ nie ma me man no nkɔ na wɔnkɔsom me
na sɛ woremma me man no nkɔ a hwɛ mɛma nwansena ahodoɔ aba wo ne wo nkoa ne wo man ne w afie so na nwansena no bɛyɛ misraimfoɔ afie mu ne asase a wɔte soɔ no so amaama
na mɛhyɛ gosen asase a me man te soɔ no nso da no na nwansena no amma hɔ na wode ahunu sɛ mene awurade wɔ asase nyinaa so
na mede ɔhyeɛ bɛto me man ne wo man ntam ɔkyena na nsɛnkyerɛnneɛ yi bɛba
na awurade yɛɛ saa na nwansena a wɔdɔɔso pii baa farao fie ne ne nkoa afie ne misraim asase nyinaa so na nwansena no nti asase no so sɛee
na farao frɛɛ mose ne aaron kaa sɛ monkɔ nkɔbɔ afɔdeɛ mma mo nyankopɔn wɔ asase yi so
na mose kaa sɛ ɛmfata sɛ wɔyɛ no saa ɛfiri sɛ misraim akyiwadeɛ na yɛde bɛbɔ afɔdeɛ ama awurade yɛn nyankopɔn hwɛ sɛ yɛde misraim akyiwadeɛ bɔ afɔdeɛ wɔ wɔn anim a wɔrensi yɛn aboɔ anaa
yɛbɛnante nnansa kwan akɔ ɛserɛ so na yɛakɔbɔ afɔdeɛ ama awurade yɛn nyankopɔn sɛdeɛ waka akyerɛ yɛn no
na farao kaa sɛ me deɛ mɛma mo kwan na moakɔbɔ afɔdeɛ ama awurade mo nyankopɔn wɔ ɛserɛ so na akyirikyiri nko na monnkorɔ mompa kyɛw mma me
na mose kaa sɛ hwɛ merebɛfiri wo nkyɛn makɔ makɔpa awurade kyɛw na nwansena no afiri farao ne ne nkoa ne ne man so ɔkyena na nkontompo nko ara na farao nntwa bio sɛ ɔremma ɔman no nkɔ nkɔbɔ afɔdeɛ mma awurade
ɛnna mose firii farao anim kɔ kɔpaa awurade kyɛw
na awurade yɛɛ deɛ mose kaeɛ no na ɔyii nwansena no firii farao ne ne nkoa ne ne man so anka baako mpo
na farao pirim n akoma saa berɛ yi nso na wamma ɔman no ankɔ
na awurade ka kyerɛɛ mose sɛ kɔ farao nkyɛn kɔka kyerɛ no sɛ sɛ awurade hebrifoɔ nyankopɔn no seɛ nie ma me man no nkɔ nkɔsom me
na sɛ woampene amma wɔankɔ na wokɔ so tintim wɔn so a
hwɛ awurade nsa bɛda wo mmoa a wɔwɔ wiram so na ɔde owuo a ano yɛ den kɛse bɛba apɔnkɔ mfunumu yoma anantwie ne nnwan so
na awurade de nsonsonoeɛ bɛto israel mmoa ne misraim mmoa ntam na deɛ ɛyɛ israelfoɔ dea no mu biara renwu
na awurade hyɛɛ da sɛ ɔkyena na awurade bɛyɛ yei wɔ asase soɔ
na adeɛ kyeeɛ no awurade yɛɛ saa adeɛ no na misraim mmoa nyinaa wuwui na israel mmoa no mu baako mpo anwu
na farao soma maa wɔkɔhwɛe na hwɛ na israelfoɔ mmoa no mu baako mpo nwui nanso farao akoma yɛɛ den ara na wamma ɔman no ankɔ
ɛnna awurade ka kyerɛɛ mose ne aaron sɛ momfa fononoo mu nso nsa ma na mose nto mpete ahunum wɔ farao anim
na ɛnnane misraim asase nyinaa so tutuo na ɛnyɛ nnipa ne mmoa ho mpɔmpɔ a ɛpaepae tutu akuro misraim asase nyinaa so
na wɔsesaa fononoo mu nso na wɔkɔgyinaa farao anim na mose de petee ahunum na ɛdanee nnipa ne mmoa ho mpɔmpɔ a ɛpaepae tutu akuro
na mpɔmpɔ no nti akɔmfoɔ no antumi annyina mose anim ɛfiri sɛ na mpɔmpɔ no asisi akɔmfoɔ ne misraimfoɔ nyinaa
na awurade pirim farao akoma na wantie wɔn sɛdeɛ awurade ka kyerɛɛ mose no
na awurade ka kyerɛɛ mose sɛ tua anɔpahema kɔgyina farao anim na ka kyerɛ no sɛ sɛ awurade hebrifoɔ nyankopɔn no seɛ nie ma me man nkɔ nkɔsom me
na afei deɛ merema me haw nyinaa aba w akoma so ne wo nkoa ne wo man mu na woahunu sɛ obiara nni hɔ a ɔte sɛ me wɔ asase nyinaa so
na afei sɛ matene me nsa na mede owuyadeɛ mabɔ wo ne wo man a anka wɔatwa wo afiri asase so
nanso yei nti na mema wogyina hɔ sɛ mɛyi me tumi adi makyerɛ wo na wɔaka me din ho asɛm asase nyinaa so
woda so ma wo ho so na wosi me man kwan sɛ woremma wɔnkɔ
hwɛ ɔkyena sɛsɛɛ mɛma ɔsoro aboɔ a emu yɛ duro pa a ɛso bi mmaa misraim da firi da a wɔhyɛɛ aseɛ de abɛduru nnɛ yi atɔ
na afei soma ma wɔnkɔfa wo mmoa ne wo biribiara a ɛwɔ wiram mmra ntɛm onipa biara afieboa biara a wɔbɛhu no wiram na wɔamfa no amma fie no sɛ ɔsoro aboɔ no gu wɔn so a wɔbɛwuwu
farao nkoa mu deɛ ɔsuro awurade asɛm no de ne nkoa ne ne mmoa dwane baa fie
na deɛ wammu awurade asɛm no deɛ ɔgyaa ne nkoa ne ne mmoa wɔ wiram
ɛnna awurade ka kyerɛɛ mose sɛ tene wo nsa kɔ ahunum na ɔsoro aboɔ ntɔ misraim asase nyinaa so nnipa ne mmoa ne wiram nhahan nyinaa so wɔ misraim asase so
na mose tenee ne poma no kɔɔ ahunum na awurade maa aprannaa ne ɔsoro aboɔ bae na ogya pore guu asase so na awurade maa ɔsoro aboɔ tɔɔ misraim asase so
na ɔsoro aboɔ ne ogya a ɛdɛre framfram toatoam a ɛfra ɔsoro aboɔ no mu a ano yɛ den pii pa a ɛso bi mmaa misraim asase nyinaa so da firi da a ɛyɛɛ ɔman no bae
na ɔsoro aboɔ no guu misraim asase nyinaa so deɛ ɛwɔ wiram nyinaa ɛfiri nnipa so kɔsi mmoa so na ɔsoro aboɔ no guu wiram nhahan nyinaa so na ɛbubuu wiram nnua nyinaa
gye gosen asase a israelfoɔ wɔ soɔ no so nko na ɔsoro aboɔ no bi antɔ
ɛnna farao soma maa wɔbɛfrɛɛ mose ne aaron ka kyerɛɛ wɔn sɛ yei deɛ mayɛ bɔne awurade ne ɔteneneeni na me ne me man ne abɔnefoɔ
mompa awurade kyɛw na nyankopɔn aprannaa ne ɔsoro aboɔ no nnyae na adɔɔso na mɛma moakɔ na morentena ha bio
ɛnna mose ka kyerɛɛ no sɛ mefiri adi mefiri kuro no mu ara pɛ a mɛtrɛ me nsam makyerɛ awurade na aprannaa no to bɛtwa na ɔsoro aboɔ no antɔ bio na woahunu sɛ awurade na asase wɔ no
na wo ne wo nkoa deɛ menim sɛ monnya nsuroo awurade nyankopɔn
na ɛguu asaawa ne atokoɔ so nso na atokoɔ no ayɛ mmɛtem na asaawa no nso reyɛ agu nhyerɛne
na ayuo ne kɔkɔte deɛ angu so bi ɛfiri sɛ ɛno ka akyi
na mose firii farao nkyɛn na ɔfirii kuro no mu kɔtrɛɛ ne nsam kyerɛɛ awurade na aprannaa ne ɔsoro aboɔ no to twae na osuo no gyaee asase no so guo
na farao hunuu sɛ osutɔ ne ɔsoro aboɔ ne aprannaa no to atwa no ɔsane yɛɛ bɔne bio na ɔpirimm n akoma ɔno ne ne nkoa
na farao akoma pirimii ara na wamma israelfoɔ no ankɔ sɛdeɛ awurade nam mose so kaeɛ no
na awurade ka kyerɛɛ mose sɛ kɔ farao nkyɛn na mapirim ɔne ne nkoa akoma na mayi me nsɛnkyerɛnneɛ yi adi wɔ wɔn mu
na woaka deɛ meyɛeɛ wɔ misraim ne me nsɛnkyerɛnneɛ a meyii no adie wɔ wɔn mu no wɔ wo ba ne wo ba ba aso mu na moahunu sɛ mene awurade
na mose ne aaron kɔɔ farao nkyɛn kɔka kyerɛɛ no sɛ sɛ awurade hebrifoɔ nyankopɔn no seɛ nie wobɛma wo ho so wɔ m anim akɔsi da bɛn ma me man nkɔ nkɔsom me
na sɛ woampene amma me man ankɔ a hwɛ ɔkyena mɛma ntutummɛ aba w asase so
na wɔabɛkata ani a obi renhunu asase ani na wɔabɛdi nnikaeɛ a ɔsoro aboɔ no gya maa no ka maa mo no na wɔabɛdi nnua a ɛrefefɛ ama mo wɔ mfuo mu no nyinaa
na wɔabɛyeyɛ w afie mu ne wo nkoa nyinaa afie mu ne misraimfoɔ nyinaa afie mu amaama sɛdeɛ wo nananom ne wɔn nananom nhunuu bi pɛn firi da a wɔbaa asase soɔ bɛduru nnɛ na ɔdanee ne ho firii farao nkyɛn
ɛnna farao nkoa ka kyerɛɛ no sɛ da bɛn ara na oyi nteetee yɛn ara nkɔsie ma nnipa no nkɔ nkɔsom awurade wɔn nyankopɔn wonnya nhunuu sɛ misraim resɛe anaa
na wɔde mose ne aaron sane baa farao anim bio na ɔka kyerɛɛ wɔn sɛ monkɔ nkɔsom awurade mo nyankopɔn ɛhefoɔ ne wɔn a wɔbɛkɔ no
na mose se yɛde yɛn mmɔfra ne yɛn mpanin na ɛrekorɔ yɛde yɛn mmabanin ne yɛn mmammaa yɛn nnwan ne yɛn anantwie na ɛrekorɔ ɛfiri sɛ yɛwɔ fa bi hyɛ ma awurade
na ɔka kyerɛɛ wɔn sɛ a ɛnneɛ awurade nni mo akyi ɛ sɛ merema mo ne mo mma akorɔ yi mahunu sɛ bɔne na mopɛ sɛ moyɛ yi
dabi da mo mmarima na monkɔ nkɔsom awurade na ɛno ara na mohwehwɛ na wɔpamm wɔn firii farao anim
na awurade ka kyerɛɛ mose sɛ ntutummɛ no nti tene wo nsa wɔ misraim asase so na wɔmmra misraim asase so na wɔmmɛwe asase no so nhahan nyinaa deɛ ɔsoro aboɔ no gyaeɛ no nyinaa
na mose tenee ne poma no wɔ misraim asase so na awurade maa apueeɛ mframa bɔ faa asase no so da no nyinaa ne anadwo no nyinaa na adeɛ kyeeɛ no apueeɛ mframa no de ntutummɛ no bae
na ntutummɛ no baa misraim asase no so nyinaa na wɔbɛguu misraim nyinaa na wɔdɔɔso pii ebi nnii wɔn anim mmaa pɛn a ɛte sɛ wɔn na wɔn akyiri nso ebi remma saa bio
na wɔkataa asase no nyinaa ani maa esum duruu asase no so na wɔdii asase no so nhahan nyinaa ne nnua a ɔsoro aboɔ no gyaeɛ no so aba nyinaa na biribiara anka a ɛyɛ mono wɔ nnua mu ne mfuo mu nhahan mu wɔ misraim asase no so nyinaa
ɛnna farao yɛɛ ntɛm soma maa wɔkɔfrɛɛ mose ne aaron kaa sɛ mayɛ awurade mo nyankopɔn ne mo bɔne
na afei fa me bɔne kyɛ me prɛko yi nko ara na mompa awurade mo nyankopɔn kyɛw na ɔnyi owuo yi nko mfiri me so
na ɔfirii farao nkyɛn kɔ kɔpaa awurade kyɛw
na awurade maa atɔeɛ mframa a ano yɛ den pii bae na ɛbɛfaa ntutummɛ no kɔe na ɛde wɔn kɔguu mmɛwa po deɛ kane no na yɛtaa frɛ no ɛpo kɔkɔɔ no mu ntutummɛ no baako mpo anka misraim asase nyinaa so
na awurade pirim farao akoma na wamma israelfoɔ no ankɔ
ɛnna awurade ka kyerɛɛ mose sɛ tene wo nsa kɔ ahunum na esum nnuru misraim asase so na ɛnyɛ esum a wosɔ mu a ɛbɛyɛ yie
na mose tenee ne nsa kɔɔ ahunum na esum kabii duruu misraim asase no nyinaa so nnansa
obiara anhunu ne yɔnko na obiara ansɔre ne tenabea nnansa na israelfoɔ nyinaa deɛ wɔnyaa hann wɔ deɛ na wɔteɛ hɔ
ɛnna farao frɛɛ mose sɛ monkɔ nkɔsom awurade mo nnwan ne mo anantwie nko ara na wɔmfa nsie ha mo mma nso ne mo nkɔ
na mose kaa sɛ ɛsɛ sɛ wode afɔrebɔdeɛ a wɔkum na wɔhyeɛ nso hyɛ yɛn nsa na yɛde akɔbɔ ama awurade yɛn nyankopɔn
na yɛn mmoa nso ne yɛn bɛkɔ ɛrenka tɔte mpo na ɛnonom bi na yɛde rekɔsom awurade yɛn nyankopɔn na yɛn deɛ yɛnnim deɛ yɛde bɛsom awurade gye sɛ yɛaduru ansa
na awurade pirim farao akoma na wampɛ sɛ ɔma wɔkɔ
na farao ka kyerɛɛ no sɛ firi me so kɔ hwɛ wo ho yie na mma m anim bio na da a wobɛba m anim no wobɛwu
na mose buaa sɛ aane mate meremma w anim bio
na awurade ka kyerɛɛ mose sɛ mɛma ɔhaw baako aba farao ne misraim so bio na ɛno akyiri no ɔbɛma moafiri ha akɔ koraa pamo mpo na ɔbɛpamo mo afiri ha
afei kasa ma ɔman no nte sɛ mmarima ne mmaa mmisabisa wɔn nnamfonom hɔ dwetɛ nnwinneɛ ne sika nnwinneɛ
na awurade maa ɔman no anim baa nyam wɔ misraimfoɔ anim nso ɔbarima mose no yɛ kɛseɛ pa wɔ misraim asase no so wɔ farao nkoa ne ɔman no anim
na mose kaa sɛ sɛ awurade seɛ nie anadwo dasuo mu no mɛfiri adi mafa misraim
na misraim asase so mmakan nyinaa bɛwuwu ɛfiri farao abakan a ɔtena n adwa soɔ so de kɔsi afenaa a ɔwɔ oyuyammoɔ akyire abakan ne mmoa mmakan nyinaa so
na osu kɛseɛ a ɛso bi mmaa da na ɛso bi nso remma bio bɛba misraim asase nyinaa so
na israel mma nyinaa deɛ ɔkraman mpo rentwe ne tɛkyerɛma ntia wɔn ɛfiri nnipa so kɔsi mmoa so na moahunu sɛ awurade apae misraim ne israel ntam
na wo nkoa yi nyinaa bɛsiane aba me nkyɛn abɛkoto me aka sɛ firi adi kɔ wo ne ɔman a ɛdi w akyire no nyinaa na ɛno akyiri no mɛfiri makɔ na ɔde abufuhyeɛ firii farao nkyɛn kɔe
na awurade ka kyerɛɛ mose sɛ farao rentie mo na ama m anwanwadeɛ adɔɔso wɔ misraim asase so
na mose ne aaron yɛɛ anwanwadeɛ yi nyinaa wɔ farao anim na awurade pirim farao akoma na wamma israelfoɔ no amfiri n asase so ankɔ
na awurade ka kyerɛɛ mose ne aaron wɔ misraim asase so sɛ
momfa bosome yi nyɛ abosome ti na ɛnyɛ mo afe mu bosome a ɛdi kan
monka nkyerɛ israel asafo no nyinaa sɛ bosome yi da a ɛtɔ so du no wɔmfa nnwammaa mmaako mmaako sɛdeɛ wɔn mpanimfie teteɛ efie baako adwammaa baako
na sɛ efie no mufoɔ nnɔɔso sɛ wɔbɛdi adwammaa a ma no ne deɛ ɔne no bɔ fipam mfa bi sɛdeɛ akra no dodoɔ teɛ monkan adwammaa so nnipa sɛdeɛ ɛbɛso wɔn die
adwammaa a ɔnni dɛm na momfa onini a wadi afe wɔ nnwanten anaa mmirekyie mu
na momfa no nsie nkɔduru bosome yi da a ɛtɔ so dunan na israel asafo mu no nyinaa nkɔku wɔn anwummerɛ
na wɔmfa mogya no bi nsra adan a wɔbɛdi wɔ mu no aponnwa mmienu ne aponnwatifi no ho
na wɔnni nam no anadwo no ara wɔmfa ogya ntoto na wɔmfa apiti ne fan nwononwono nni
monnni no amono na mommfa nsuo nnnoa na mmom momfa ogya ntoto no mua a ne ti ne n asrɛ ne n ayamdeɛ nyinaa ka ho
na monnnya bi nnsie na adeɛ nnkye so na sɛ ebi ka na adeɛ kye so a momfa ogya nhye
na sɛdeɛ monni no nie monkyekyere mo asene na mo mpaboa nhyehyɛ mo nan na mo mpoma nkurakura mo nsam na monni no herɛ so ɛyɛ awurade twam
na merebɛtwam misraim asase so anadwo yi na makum misraim asase so mmakan nyinaa ɛfiri nnipa so kɔsi mmoa so na mɛbu misraim anyame nyinaa atɛn mene awurade
na mogya no nyɛ nsɛnkyerɛnneɛ mma mo afie a mowowɔ mu no mu na sɛ mehunu mogya no a masiane mo ho na merebɔ misraim asase a ɔyaredɔm biara amma mo so ammɛsɛe mo
na ɛda yi nyɛ mo nkaeɛ na monhyɛ ho fa mma awurade mo awoɔ ntoatoasoɔ mu monyɛ no afahyɛ daa atorɔmudeɛ
nnanson na monni apiti da a ɛdi kan no ara na monyi mmɔreka nyinaa mfiri mo afie mu ɛfiri sɛ obiara a ɔbɛdi mmɔreka paanoo firi da a ɛdi kan no de akɔsi da a ɛtɔ so nson no wɔbɛtwa saa ɔkra no afiri israel mu
na da a ɛdi kan no monhyia nhyia kronkron na da a ɛtɔ so nson no nso monhyia nhyia kronkron wɔnnyɛ adwuma biara wɔ mu gye deɛ obiara bɛdie nko ho adwuma na monyɛ
na monhyɛ apiti fa no ɛfiri sɛ saa da yi ara na meyii mo dɔm no firii misraim asase soɔ ɛno nti monni da yi mo awoɔ ntoatoasoɔ mu nyɛ no daa atorɔmudeɛ
bosome a ɛdi kan no da a ɛtɔ so dunan no anwummerɛ no momfiri apiti die ase nkɔsi bosome no da a ɛtɔ so aduonu baako anwummerɛ
nnanson na mommma wɔnnhunu mmɔreka wɔ mo afie mu ɛfiri sɛ obiara a ɔbɛdi paanoo a emu aka no ɔhɔhoɔ oo deɛ wɔwoo no asase no soɔ oo wɔbɛtwa saa ɔkra no afiri israel asafo mu
monnni biribiara a emu aka monni apiti mo tenabea nyinaa
ɛnna mose frɛɛ israel mpanimfoɔ nyinaa ka kyerɛɛ wɔn sɛ monyiyi nnwan mfa sɛdeɛ mo mmusua teɛ na monkum twam aboa no
na momfa adwera esia mmɔ mogya a ɛwɔ yaawa mu no mu na momfa yaawa no mu mogya no bi nsra aponnwatifi ne aponnwa mmienu no ho na mo mu biara mmfiri adi mmfiri ne fie pono ano kɔsi anɔpa
ɛfiri sɛ awurade bɛtwam abobɔ misraimfoɔ na sɛ ɔhunu mogya no wɔ aponnwatifi ne aponnwa mmienu no ho a awurade bɛsiane pono no ho na ɔremma ɔsɛefoɔ no kwan mma ɔmma mo afie mmɛbobɔ mo
na monni asɛm yi so na ɛnyɛ ahyɛdeɛ mma wo ne wo mma nkɔsi daa
na sɛ moduru asase a awurade de bɛma mo sɛdeɛ ɔkaeɛ no so a monni ɛsom yi so
na sɛ mo mma bisa mo sɛ mo som yi aseɛ ne sɛn a
monka sɛ ɛyɛ twam afɔdeɛ a yɛbɔ ma awurade a ɔsianee israelfoɔ afie ho wɔ misraim ɛda a ɔbobɔɔ misraimfoɔ na ɔyii yɛn afie firii mu
na ɔman no nyinaa bobɔɔ wɔn mu ase sɔree na israelfoɔ sii mu kɔ kɔyɛɛ sɛdeɛ awurade hyɛɛ mose ne aaron no
na anadwo dasuo mu no awurade bobɔɔ misraim asase so mmakan nyinaa ɛfiri farao abakan a ɔtena n adwa soɔ so de kɔsi dommum a ɔwɔ deduadan mu abakan so ne afieboa mmakan nyinaa
ɛnna farao sɔree anadwo no ara ɔne ne nkoa nyinaa ne misraimfoɔ nyinaa na esu kɛseɛ baa misraim ɛfiri sɛ na efie biara nni hɔ a efunu nni mu
na farao frɛɛ mose ne aaron anadwo no kaa sɛ monsɔre mfiri me man mu mo ne israelfoɔ no na monkɔ nkɔsom awurade sɛdeɛ mokaeɛ no
mo nnwan ne mo anantwie nso momfa wɔn sɛdeɛ mokaeɛ no na monkɔ na monhyira me nso
na misraimfoɔ piapiaa ɔman no sɛ wɔnyɛ ntɛm mfiri asase no so ɛfiri sɛ wɔse yɛn nyinaa rewuwu
na ɔman no soasoaa wɔn mmɔre ansa na ɛreka kyekyeree wɔn mmɔre nkodoɔ wɔ wɔn ntoma mu de sisii wɔn kɔn ho
na israelfoɔ no yeyɛɛ sɛdeɛ mose ka kyerɛɛ wɔn no na wɔbisabisaa misraimfoɔ hɔ dwetɛ nnwinneɛ sika nnwinneɛ ne ntoma
na awurade maa ɔman no anim baa nyam misraimfoɔ anim na wɔde deɛ wɔbisaeɛ maa wɔn na wɔfaa misraimfoɔ agyapadeɛ no kɔe
na israelfoɔ no sii mu firii rameses kɔɔ sukot wɔbɛyɛ mmarima a wɔnam fam mpem ahansia wɔankan mmaa ne mmɔfra anka ho
na afrafrafoɔ pii nso ne wɔn kɔe ne nnwan ne anantwie mmoa pii pa ara
na wɔde mmɔre a wɔde firi misraim baeɛ no totoo apiti ɔfam na na ɛnkae ɛfiri sɛ misraimfoɔ no pamm wɔn a wɔantwentwɛn wɔn nan ase na wɔannya kwan nso ansiesie akwansoduane
na israelfoɔ tena a wɔtenaa misraim no yɛ mfirinhyia ahanan aduasa
na mfeɛ ahanan aduasa no awieeɛ no ɛda no ara na awurade asafo no nyinaa firii misraim asase soɔ
ɛyɛ anadwo a awurade ankasa dii israelfoɔ no afoofi na ɔyii wɔn firii misraim asase so wɔhyɛ ho fa de ma awurade wɔ israelfoɔ nyinaa mu wɔn awoɔ ntoatoasoɔ mu
na awurade ka kyerɛɛ mose ne aaron sɛ yei ne twam no ho ahyɛdeɛ ɔnanani biara nnni bi
na obiara akoa a ɔde sika atɔ no no twa no twetia ansa na wadi bi
mo nkyɛn tenafoɔ ne ɔpaani nnni bi
efie baako mu na wɔnnie wɔmmfa nam no bi mmfiri fie hɔ mmfiri adi na mommmu ne dompe bi
israel asafo nyinaa nyɛ saa
na sɛ obi abɛyɛ wo nkyɛn hɔhoɔ na ɔpɛ sɛ ɔdi twam ma awurade a ma wɔntwa ne mmarima nyinaa twetia na ɛno ansa na ɔmpinkyɛ mmɛdie na ɔnyɛ sɛ deɛ wɔwoo no asase no soɔ na momonoto biara deɛ ɔnnni bi
mmara koro nna hɔ mma okuromani ne ɔhɔhoɔ a ɔbɛsoɛ mo mu
na israelfoɔ nyinaa yɛɛ sɛdeɛ awurade hyɛɛ mose ne aaron no saa ara na wɔyɛeɛ
na da no ara awurade yii israelfoɔ no firii misraim asase so sɛdeɛ wɔn asafo teɛ
na awurade ka kyerɛɛ mose sɛ
yɛ mmakan nyinaa israelfoɔ mu adeɛ biara a ɛbue yafunu ano wɔ nnipa ne afieboa mu kronkron ma me na me dea
na mose ka kyerɛɛ ɔman no sɛ monkae da yi a mofirii misraim firii nkoa fie mu no ɛfiri sɛ nsa a ɛyɛ den na awurade de yii mo firii hɔ na monnni mmɔreka paanoo
ɛnnɛ da yi bosome abib mu na morefiri misraim
na sɛ awurade nya de wo duru kanaanfoɔ hetifoɔ amorifoɔ hewifoɔ ne yebusifoɔ asase a ɔkaa wo nananom ntam sɛ ɔde bɛma woɔ asase a nufosuo ne ɛwoɔ sene soɔ no so a ɛno deɛ fa ɛsom yi som no bosome yi mu
nnanson na di apiti na da a ɛtɔ so nson no hyɛ fa ma awurade
wɔnni apiti nnanson no na mma wɔnnhunu wo nkyɛn mmɔreka paanoo anaa mmɔreka w asase baabiara
na ɛda no bɔ din kyerɛ wo ba sɛ deɛ awurade yɛɛ me berɛ a mefirii misraim no ntira
na ɛnyɛ wo nsa so nsɛnkyerɛnneɛ ne w aniwa ntam nkaeɛ adeɛ na awurade mmara no atena w anomu ɛfiri sɛ nsa a ɛyɛ den na awurade de yii wo firii misraim
enti di atorɔmudeɛ yi so wɔ ne berɛ mu afe daa
na sɛ awurade de wo duru kanaanfoɔ asase so sɛ deɛ ɔkaa wo ne wo nananom ntam na ɔde ma wo a
yi adeɛ biara a ɛbue yafunu ano ma awurade na w afieboa a wowɔ no mma nyinaa a wɔbue yafunu ano a wɔyɛ anini fa ma awurade
na mfunumu mmakan nyinaa deɛ fa odwan sesa na sɛ woansesa a bu ne kɔn mu na nnipa mmakan a wɔwɔ wo mmammarima mu nyinaa deɛ sesa gye wɔn
na sɛ ɔkyena bi wo ba bisa wo sɛ yei aseɛ ne sɛn a ka kyerɛ no sɛ nsa a ɛyɛ den na awurade de yii yɛn firii misraim nkoasom mu
na farao pirim n akoma na ɔmpene sɛ ɔbɛma yɛakorɔ no awurade kumm misraim asase so mmakan nyinaa ɛfiri nnipa mmakan so kɔsi afieboa mmakan so ɛno nti na me nso mede anini a ɛbue yafunu ano no nyinaa mebɔ awurade afɔdeɛ nanso me mma mu mmakan nyinaa deɛ mesesa agye wɔn
na ɛnyɛ wo nsa so nsɛnkyerɛnneɛ ne w aniwa ntam nkaeɛ adeɛ sɛ nsa a ɛyɛ den na awurade de yii yɛn firii misraim
na farao maa ɔman no kwan no onyankopɔn amfa wɔn ankɔfa filistifoɔ asase so kwan a ɛnwareɛ no ɛfiri sɛ onyankopɔn se na ɔman no ankɔhyia ɔsa annu wɔn ho na wɔansane ankɔ misraim
enti onyankopɔn de ɔman no konton faa ɛserɛ so kwan a ɛda mmɛwa po ho no so na israelfoɔ no kaa ntoa firii misraim asase so kɔe
na mose faa yosef nnompe no ɛfiri sɛ yosef aka israelfoɔ ntam sɛ hwɛ na onyankopɔn bɛba abɛhwɛ mo na momfa me nnompe mfiri ha nkɔ
na wɔsii mu firii sukot kɔkyeree nsraban wɔ etam wɔ ɛserɛ no ano
na awurade dii wɔn anim awia mununkum dum mu sɛ ɔrekyerɛ wɔn kwan na anadwo ogya dum mu sɛ ɔrema wɔn hann na wɔnante awia ne anadwo
na mununkum dum no antwe ne ho na ogya dum no antwe ne ho anadwo amfiri ɔman no anim
na awurade ka kyerɛɛ mose sɛ
ka kyerɛ israelfoɔ no ma wɔnnane nkɔkyere nsraban wɔ pihahirot anim wɔ migdol ne po ntam wɔ baalsefon anim ne ntentensoɔ na monkyere nsraban no wɔ po no ano
na farao bɛka no israelfoɔ ho sɛ wɔrewɔ asase no so ntwɛtwɛdɛ ɛserɛ aka wɔn atom
na mɛpirim farao akoma ama no ati wɔn na mɛhyɛ m anim nyam farao ne ne dɔm nyinaa so na misraimfoɔ ahunu sɛ mene awurade na israelfoɔ yɛɛ saa
na wɔka kyerɛɛ misraimhene sɛ ɔman no adwane kɔ na farao ne ne nkoa akoma sakyerae wɔ ɔman no ho na wɔse ɛdeɛn na yɛayɛ yi sɛ yɛama israel agyae yɛn som korɔ yi
na ɔsiesiee ne teaseɛnam na ɔfaa ne man kaa ne ho
na ɔfaa nteaseɛnam a wɔayie ahansia ne misraim nteaseɛnam nyinaa ne nteaseɛnam no nyinaa so asahene
na awurade pirim misraimhene farao akoma maa no tii israelfoɔ no ɛfiri sɛ israelfoɔ no de ahosɛpɛ kɛseɛ na ɛfiri kɔeɛ
na misraimfoɔ tii wɔn farao nteaseɛnam apɔnkɔ nyinaa ne n apɔnkɔfoɔ ne ne dɔm no na wɔbɛtoo wɔn sɛ wɔakyere nsraban wɔ po no ano a ɛkyerɛ pihahirot wɔ baalsefon anim
na farao bɛneeɛ no israelfoɔ no memaa wɔn ani so na hwɛ na misraimfoɔ di wɔn akyiri reba na israelfoɔ no suroo pii na wɔsu frɛɛ awurade
na wɔka kyerɛɛ mose sɛ adamena a ɛnni misraim nti na woafa yɛn aba ha sɛ yɛmmɛwuwu ɛserɛ soɔ yi ɛdeɛn nti na woayɛ yɛn sɛɛ yi sɛ woyii yɛn firii misraim baeɛ yi
ɛnyɛ asɛm a yɛkaa wo wɔ misraim sɛ gyae ma yɛnsom misraim no nie ɛfiri sɛ ɛyɛ ma yɛn mmom sɛ anka yɛsom misraim sene sɛ yɛbɛwuwu ɛserɛ so
na mose ka kyerɛɛ ɔman no sɛ monnsuro monnyina pintinn na monhwɛ awurade nkwagyeɛ a ɔde rebɛkyerɛ mo nnɛ na misraimfoɔ a mohu wɔn nnɛ yi morenhu wɔn da biara da bio
awurade bɛko ama mo na mo deɛ monyɛ komm
na awurade ka kyerɛɛ mose sɛ adɛn na wosu frɛ me ka kyerɛ israelfoɔ ma wɔnkɔ wɔn anim
na wo deɛ ma wo poma no so na tene wo nsa ɛpo no so na bae mu na israelfoɔ no nnante asase pɛsɛɛ so mfa po no mfimfini
na me deɛ hwɛ mɛpirim misraimfoɔ akoma na wɔabɛdi wɔn akyi na mɛhyɛ m anim nyam wɔ farao ne ne dɔm nyinaa ne nteaseɛnam ne n apɔnkɔfoɔ no so
na misraimfoɔ no ahunu sɛ mene awurade sɛ mahyɛ m anim nyam wɔ farao ne ne nteaseɛnam ne n apɔnkɔfoɔ no so
ɛnna nyankopɔn bɔfoɔ a ɔdi israel dɔm anim no twee ne ho bɛdii wɔn akyire na mununkum dum no firii wɔn anim bɛgyinaa wɔn akyi
na ɛbɛfirii misraim dɔm ne israel dɔm ntam na ɛyɛ mununkum ne esum nanso ɛma hann anadwo na amma yeinom antumi ammɛn yeinom anadwo no nyinaa
na mose tenee ne nsa ɛpo no so na awurade de apueeɛ mframa denden maa ɛpo no kɔe anadwo no nyinaa na ɔdanee po no maa no yɛɛ asase pɛsɛɛ na nsuo no mu baee
na israelfoɔ no nam asase pɛsɛɛ so faa ɛpo no mfimfini na nsuo no yɛɛ wɔn ɔfasuo wɔn nifa ne wɔn benkum
na misraimfoɔ tii wɔn na wɔdii wɔn akyiri kɔɔ ɛpo no mfimfini farao apɔnkɔ ne ne nteaseɛnam ne n apɔnkɔfoɔ nyinaa
na anɔpa nsraberɛ mu no awurade faa ogya ne mununkum dum no hwɛɛ misraim dɔm no na ɔmaa misraim dɔm no ho yeraa wɔn
na ɔhwinhwan wɔn nteaseɛnam nan maa ne nanteɛ mu yɛɛ du na misraimfoɔ no se momma yɛnnwane wɔ israel anim ɛfiri sɛ awurade reko tia misraim ama wɔn
na awurade ka kyerɛɛ mose sɛ tene wo nsa ɛpo no so na nsuo no nsane mmra misraimfoɔ ne wɔn nteaseɛnam ne wɔn apɔnkɔfoɔ no so
ɛnna mose tenee ne nsa ɛpo no soɔ na adeɛ rekye anɔpa no ɛpo no sanee n akyi bɛsenee sɛdeɛ na ɛteɛ na misraimfoɔ no dwane bɛhyiae na awurade kaa wɔn guu po no mfimfini
na nsuo no sanee akyire bɛkataa farao dɔm nteaseɛnam ne apɔnkɔfoɔ a wɔtii wɔn baa ɛpo no mu no nyinaa so wɔn mu baako mpo anka
na israelfoɔ no nam asase pɛsɛɛ so faa ɛpo no mfimfini na nsuo no yɛɛ wɔn ɔfasuo wɔn nifa ne wɔn benkum
na awurade gyee israel nkwa da no firii misraim nsam na israel hunuu misraimfoɔ no sɛ wɔawuwu gu ɛpo no ano
na israel hunuu nsa kɛseɛ a awurade de kyerɛɛ misraim soɔ no na ɔman no suroo awurade na wɔgyee awurade ne n akoa mose diiɛ
ɛnna mose ne israelfoɔ too dwom yi maa awurade kaa sɛ mɛto awurade dwom na ma na wama ne ho soɔ ɔpɔnkɔ ne ne sotefoɔ no wato wɔn agu ɛpo mu
m ahoɔden ne me dwontoɔ ne awurade na wayɛ me nkwagyeɛ ɔno ne me nyankopɔn na mɛkamfo no ɔyɛ m agya nyankopɔn na mɛma no so
awurade yɛ dɔmmarima awurade ne ne din
farao nteaseɛnam ne ne dɔm no wato wɔn agu ɛpo mu na n akofoɔ a wɔayi wɔn no wɔamemmem mmɛwa po mu
ebunu akata wɔn so wɔamem kɔ aseɛ tɔnn sɛ ɔboɔ
awurade wode tumi ahyɛ wo nsa nifa animuonyam awurade wo nsa nifa no dwɛre atamfoɔ no
na wo tumi a ɛso no ara na wode butu wɔn a wɔsɔre tia woɔ no wosoma w abufuhyeɛ ba ɛhye wɔn sɛ nkyɛnkyɛmma
na wo hwene mu ahome mu na nsuo no ano boaeɛ asorɔkyeɛ gyinaa sɛ ekuo abunu kyekyeree ɛpo yam
ɔtamfoɔ no kaa sɛ mɛti wɔn mɛto wɔn mɛkyɛ asase no mu wɔbɛmee me kra mɛtwe me nkrantɛ me nsa bɛsɛe wɔn
wode wo mframa hui ɛpo no kataa wɔn so wɔmemee sɛ sumpii wɔ nsu kɛseɛ no mu
hwan na ɔte sɛ woɔ awurade wɔ anyame mu hwan na ɔte sɛ woɔ kronkronyɛ mu onimuonyamfoɔ deɛ ne ho yɛ hu ayeyie mu anwanwadeɛyɛfoɔ
wotenee wo nifa asase menee wɔn
wode w adɔeɛ gyaa ɔman a woagye wɔn yi wode w ahoɔden kyerɛɛ wɔn kwan kɔɔ wo kronkronyɛ tenabea
aman tee na wɔn ho wosoe ahopopoɔ kaa wɔn a wɔte filistia
ɛno na edom asafohempanin ho dwirii wɔn moab ahoɔdenfoɔ no nketenkete kutaa wɔn kanaanfoɔ nyinaa hodwoe
ehu ne suro gu wɔn so wo basa kɛseyɛ nti wɔayeyɛ komm sɛ ɔboɔ kɔsi sɛ wo man bɛtwam o awurade kɔsi sɛ ɔman a wogyee wɔn no bɛtwam
wode wɔn bɛba na woabɛtɛ wɔn w agyapadeɛ bepɔ no so awurade faako a wode hɔ ayɛ wo tenabea kronkronbea a awurade wo nsa asiesie no
awurade bɛdi hene de bɛkɔ akɔsi daa daa
na farao apɔnkɔ ne ne nteaseɛnam ne n apɔnkɔfoɔ baa ɛpo no mu na awurade maa ɛpo no sane bɛkataa wɔn so na israelfoɔ no nam asase pɛsɛɛ so faa ɛpo no mfimfini
na odiyifoɔ baa miriam a ɔyɛ aaron nua no faa akasae kurae na mmaa no nyinaa de akasae ne asa firi dii n akyi
na miriam gyee wɔn so sɛ monto awurade dwom na wadi nkonim animuonyam mu ɔpɔnkɔ ne ne sotefoɔ no wato wɔn agu ɛpo mu
ɛnna mose maa israel tu firii mmɛwa po ho na wɔfiri hɔ kɔɔ sur serɛ so na wɔnantee ɛserɛ no so nnansa na wɔnnya nsuo
na wɔduruu mara no na wɔntumi nnom mara nsuo ɛfiri sɛ ɛyɛ nwono enti wɔtoo hɔ din mara mara asekyerɛ ne nwononwono
na ɔman no kasaa huhuhuhu tiaa mose sɛ ɛdeɛn na yɛnnom
na ɔsu frɛɛ awurade na awurade kyerɛɛ no dua bi na ɔde too nsuo no mu na nsuo no yɛɛ dɛ ɛhɔ na ɔhyɛɛ ahyɛdeɛ ne atemmuo maa wɔn na ɛhɔ nso na ɔsɔɔ wɔn hwɛeɛ
na mose kaa sɛ sɛ wobɛtie awurade wo nyankopɔn nne na woayɛ deɛ ɛtene wɔ n anim na woatie ne mmara nsɛm na woadi n ahyɛdeɛ nyinaa so a ɛnneɛ meremfa yadeɛ a mede meguu misraim soɔ no biara mengu wo so na mene awurade wo yaresafoɔ no
na wɔduruu elim a nsubura dummienu ne akyiresua aduɔson wɔ no na wɔkyeree nsraban wɔ nsuo no ho hɔ
na wɔtu firii elim na israelfoɔ asafo no nyinaa baa sin serɛ a ɛda elim ne sinai ntam no so wɔfirii misraim asase soɔ no bosome a ɛtɔ so mmienu no da a ɛtɔ so dadu nnanum ne no
na israelfoɔ asafo mu no nyinaa nwiinwii tiaa mose ne aaron ɛserɛ so hɔ
na israelfoɔ no ka kyerɛɛ wɔn sɛ anka awurade mma yɛnwuwu ne nsa ano misraim asase a na yɛtete nam nkukuo ho na yɛdidi meeɛ no so na moayi yɛn aba ɛserɛ yi so sɛ mode ɛkɔm rebɛkunkum asafo mu yi nyinaa
na awurade ka kyerɛɛ mose sɛ hwɛ merebɛma aduane afiri soro atɔ ama mo na ɔman no mfiri adi da biara nkɔtase deɛ ɛbɛso wɔn ano da koro na mensɔ wɔn menhwɛ sɛ wɔbɛdi me mmara so anaasɛ wɔrenni so
na da a ɛtɔ so nsia no wɔresiesie deɛ wɔfa no a nyɛ deɛ wɔtase daa no mmɔho
na mose ne aaron ka kyerɛɛ israelfoɔ no nyinaa sɛ anwummerɛ na mobɛhunu sɛ awurade na ɔyii mo misraim asase soɔ
na anɔpa na mobɛhunu awurade animuonyam ɛfiri sɛ wate mo anwiinwii a monwiinwii tia awurade no na yɛn deɛ yɛne hwannom a monwiinwii tia yɛn
na mose se awurade bɛma mo nam adi anwummerɛ ne aduane adi amee anɔpa ɛfiri sɛ awurade ate mo anwiinwii a monwiinwii tia no no na yɛn ne hwannom koraa ɛnyɛ yɛn na monwiinwii tia na mmom awurade
na mose ka kyerɛɛ aaron sɛ ka kyerɛ israelfoɔ asafo no nyinaa sɛ montwe mpini awurade anim ɛfiri sɛ wate mo anwiinwii no
na aaron rekasa akyerɛ israelfoɔ asafo nyinaa no wɔdanedanee wɔn ani kyerɛɛ ɛserɛ so na hwɛ awurade animuonyam yii adi mununkum no mu
na awurade ka kyerɛɛ mose sɛ mate israelfoɔ anwiinwii no
ka kyerɛ wɔn sɛ anwummerɛ mobɛdi nam na anɔpa moadi aduane amee na moahunu sɛ mene awurade mo nyankopɔn
na anwummerɛ no mmoko maa wɔn ho so ba bɛkataa nsraban no so na anɔpa no obosuo guu nsraban no ho hyiae
na obosuo a ɛguiɛ no gyaeɛ no na hwɛ na biribi nkorowankorowa nketenkete gugu ɛserɛ no ani nketenkete te sɛ fam bosuo nkyenkyeneeɛ
na israelfoɔ no hunuiɛ no wɔsesee wɔn ho wɔn ho sɛ ɛdeɛn nie hebri no ka sɛ man hu ɛfiri sɛ na wɔnnim adekodeɛ na mose ka kyerɛɛ wɔn sɛ yei ne aduane a awurade de ama mo sɛ monnie no
asɛm a awurade ahyɛ nie montase bi sɛdeɛ obiara bɛdie bɛyɛ olonka mmaako mmaako sɛdeɛ mo nnipa dodoɔ teɛ na montase obiara ntase mma wɔn a wɔwɔ ne ntomadan mu no
na israelfoɔ no yɛɛ saa na wɔtasee ebinom deɛ pii ebinom deɛ kakraa bi
na wɔde olonka susui na deɛ ɔtasee pii no annya akyire bi na deɛ ɔtasee kakraa bi no anka no bi wɔn nyinaa tasee sɛdeɛ wɔbɛdie
na mose ka kyerɛɛ wɔn sɛ obiara nnnya bi mmma adeɛ nnkye so
nanso wɔantie mose na ebinom gyaa bi ma adeɛ kyee so na ɛdɔree mmoaa na ɛbɔnee na mose bo fuu wɔn
na wɔtasee anɔpa anɔpa obiara sɛdeɛ ɔbɛdie na owia mu yɛ den a na anane
na da a ɛtɔ so nsia no wɔtasee aduane no mmɔho ɔbaako deɛ olonka dummienu na asafo no mu mpanimfoɔ nyinaa ba bɛka kyerɛɛ mose
na ɔka kyerɛɛ wɔn sɛ deɛ awurade aka nie ɔkyena yɛ ɔhome homeda kronkron a wɔdi ma awurade monto deɛ mowɔ to na monnoa deɛ mowɔ noa na deɛ ɛbɛka no momfa nsie nkɔsi anɔpa
na wɔde sie kɔsii anɔpa sɛdeɛ mose hyɛeɛ no na ammɔn nso na mmoaa biara nni mu
na mose kaa sɛ monni no nnɛ na ɛnnɛ yɛ homeda a wɔdi ma awurade ɛnnɛ morenhunu bi wiram
nnansia na montase na ɛda a ɛtɔ so nson no yɛ homeda ɛda no deɛ ebi rentɔ
na da a ɛtɔ so nson no nkurɔfoɔ no mu bi firii adi sɛ wɔrekɔtase nanso wɔannya bi
na awurade ka kyerɛɛ mose sɛ mobɛpo m ahyɛdeɛ ne me mmara so die akɔsi da bɛn
monhwɛ sɛ awurade ama mo homeda nti na da a ɛtɔ so nsia no ɔma mo nnanu aduane montenatena mo afie mu mma obiara mmfiri adi mmfiri ne tenabea da a ɛtɔ so nson no
ɛnna ɔman no homee da a ɛtɔ so nson no
na israelfoɔ frɛɛ aduane no mana nso ɛte sɛ wisa aba fitaa na ne dɛ te sɛ taterɛ a ɛwoɔ wɔ mu
na mose kaa sɛ asɛm a awurade ahyɛ nie momfa ebi nhyɛ olonka ma mfa nsie awoɔ ntoatoasoɔ a ɛbɛba mo akyire no na wɔahunu aduane a mede memaa mo diiɛ wɔ ɛserɛ soɔ berɛ a meyii mo misraim asase soɔ no
na mose ka kyerɛɛ aaron sɛ fa kuruwa bi na fa mana olonka ma gu mu fa si awurade anim na wɔmfa nsie mo awoɔ ntoatoasoɔ nyinaa mu
sɛdeɛ awurade hyɛɛ mose no aaron de sii adanseɛ no anim sɛ wɔde resie
na israelfoɔ dii mana mfirinhyia aduanan de kɔsii sɛ wɔduruu asase bi a nkurɔfoɔ bi te soɔ so wɔdii mana de kɔsii sɛ wɔduruu kanaan asase no hyeɛ soɔ
nso olonka yɛ efa du mu baako
na israelfoɔ asafo no nyinaa tu firii sin serɛ no so wɔn atutena a wɔdii no awurade anomu asɛm soɔ no mu na wɔbɛkyeree nsraban wɔ refidim nso na nsuo a ɔman no bɛnom nni hɔ
enti ɔman no ne mose hamee na wɔse ma yɛn nsuo nnom na mose ka kyerɛɛ wɔn sɛ adɛn nti na mo ne me ham adɛn nti na mosɔ awurade hwɛ
nanso sukɔm dee ɔman no wɔ hɔ na ɔman no nwiinwii tiaa mose kaa sɛ adɛn nti na woyii yɛn firii misraim sɛ wode sukɔm rebɛkum yɛn yɛn mma ne yɛn mmoa yi
na mose su frɛɛ awurade sɛ ɛdeɛn na mennyɛ memma ɔman yi aka kumaa na wɔasi me aboɔ
na awurade ka kyerɛɛ mose sɛ sene di ɔman no anim na fa israel mpanin mu bi ka wo ho na fa wo poma a wode bɔɔ asuo nil mu no kura wo nsam kɔ
hwɛ mɛgyina w anim wɔ horeb botan no so hɔ na bɔ ɔbotan no na nsuo bɛfiri mu aba na ɔman no anom na mose yɛɛ saa wɔ israel mpanin no anim
na israelfoɔ no ham ne sɔ a wɔsɔɔ awurade hwɛɛ sɛ awurade wɔ yɛn mu anaasɛ ɔnni yɛn mu no nti ɔfrɛɛ hɔ masa masa asekyerɛ ne sɔhwɛ ne meriba meriba asekyerɛ ne ɔham
na amalek bae ne israel bɛkoe wɔ refidim
na mose ka kyerɛɛ yosua sɛ yi mmarima ma yɛn na firi adi kɔ na wo ne amalek nkɔko ɔkyena me deɛ mɛgyina kokoɔ no atifi na makura nyankopɔn poma no wɔ me nsam
na yosua yɛɛ sɛdeɛ mose ka kyerɛɛ no no ne amalek kɔkoe na mose aaron ne hur foroo kokoɔ no kɔɔ atifi
na sɛ mose ma ne nsa so a israel di nim na sɛ ɔgyaa ne nsam a amalek di nim
na mose nsa yɛɛ duru enti wɔfaa ɔboɔ de too n ase na ɔtenaa so na aaron ne hur sosɔɔ ne nsa no mu ɔbaako wɔ ha na ɔbaako nso wɔ ha na ne nsa no yɛɛ pintinn kɔsii sɛ owia tɔeɛ
na yosua dwɛree amalek ne ne man nkrantɛ ano
na awurade ka kyerɛɛ mose sɛ twerɛ yei hyɛ nwoma bi mu fa yɛ nkaeɛ na ka hyɛ yosua aso mu sɛ pepa na mɛpepa amalek nkaeɛ afiri asase so
na mose sii afɔrebukyia na ɔtoo din yahwe nissi aseɛ ne awurade ne me frankaa
na ɔkaa sɛ awurade aka ntam awurade ne amalek bɛdi ako firi awoɔ ntoatoasoɔ so de akɔsi awoɔ ntoatoasoɔ so
na yetro midian sɔfoɔ a ɔyɛ mose ase no tee nnoɔma a onyankopɔn ayɛ ama mose ne ne man israel no nyinaa sɛdeɛ awurade ayi israel afiri misraim no
na yetro mose ase no faa mose yere sipora a wama no asane korɔ no
ne ne mmabanin baanu no ɔbaako din de gersom ɛfiri sɛ ɔkaa sɛ mayɛ amannɔne hɔhoɔ
na ɔbaako no nso din de eliesa ɛfiri sɛ ɔkaa sɛ m agya nyankopɔn ne me boafoɔ na wayi me afiri farao nkrantɛ ano
na yetro mose ase no ne ne mma no ne ne yere baa mose nkyɛn wɔ ɛserɛ no so faako a wabɛkyere nsraban hɔ nyankopɔn bepɔ no ho
na obi ka kyerɛɛ mose sɛ hwɛ w ase yetro ne wo yere ne ne mma baanu reba wo nkyɛn
na mose firii adi kɔhyiaa n ase na ɔkotoo no fee n ano na wɔkyeakyeaa wɔn ho wɔn ho na wɔbaa ntomadan mu
na mose kaa nnoɔma a israel nti awurade ayɛ farao ne misraim nyinaa ne amaneɛ a ɛtoo wɔn kwan no soɔ nyinaa ne sɛdeɛ awurade yii wɔn no kyerɛɛ n ase
na yetro ani gyee papa a awurade ayɛ ama israel sɛ ɔyii wɔn firii misraimfoɔ nsam no nyinaa ho
na yetro kaa sɛ nhyira nka awurade a ɔyii mo firii misraimfoɔ ne farao nsam no
afei na mahunu sɛ awurade yɛ kɛseɛ sene anyame nyinaa ɛfiri sɛ ɔyii ɔman no firii misraim nsam berɛ a wɔredi wɔn so ahantansɛm
na yetro mose ase no de ɔhyeɛ afɔdeɛ ne okum afɔdeɛ brɛɛ onyankopɔn na aaron ne israel mpanin nyinaa baa sɛ wɔne mose ase rebɛdidi wɔ nyankopɔn anim
na adeɛ kyeeɛ no mose tenaa ase sɛ ɔresiesie ɔmanfoɔ no ntam asɛm na ɔman no gyinaa mose ho firi anɔpa kɔsii anwummerɛ
na mose ase no hunuu deɛ ɔreyɛ ɔman no nyinaa no ɔkaa sɛ ɛdeɛn ne deɛ woreyɛ ɔman no yi adɛn nti na wo nko ara wote hɔ na ɔman no nyinaa gyinagyina wo ho firi anɔpa abɛduru anwummerɛ yi
na mose ka kyerɛɛ n ase sɛ ɔman no ba me nkyɛn bɛhwehwɛ onyankopɔn hɔ akwankyerɛ
sɛ wɔnya asɛm bi a wɔba me nkyɛn na mesiesie onipa ne ne yɔnko ntam na mekyerɛ wɔn nyankopɔn ahyɛdeɛ ne ne mmara
na mose ase no ka kyerɛɛ no sɛ deɛ woyɛ yi nyɛ
brɛ na wo ne ɔman a wɔka wo ho yi bɛbrɛ ɛfiri sɛ adwuma yi yɛ den dodo ma wo na wo nko ara rentumi nyɛ
afei tie me nne mɛtu wo fo na onyankopɔn nni w akyi wo deɛ gyina nyankopɔn anim ma ɔman no na fa nsɛm no brɛ onyankopɔn
na kyerɛkyerɛ wɔn ahyɛdeɛ ne mmara ahodoɔ no mu na ma wɔnhunu kwan ko a wɔmfa soɔ ne deɛ wɔnyɛ
na wo nso yiyi ɔman no nyinaa mu mmarima a wɔfata wɔsuro onyankopɔn wɔyɛ anokwafoɔ na wɔnyɛ sikanibereɛ na fa wɔn sisi wɔn so apem apem so mpanin ɔha ɔha so mpanin aduonum aduonum so mpanin ne du du so mpanin
na wɔnsiesie ɔman no mu nsɛm berɛ nyinaa mu na asɛnkɛseɛ biara deɛ wɔmfa mmrɛ wo na nsɛm nketewa nyinaa deɛ wɔn ara wɔnni na ama no ayɛ wo so hare na wɔne wo asɔ mu
sɛ woyɛ yei sɛdeɛ onyankopɔn hyɛ wo yi a ɛno na wobɛtumi agyina na ɔman yi nyinaa nso bɛkɔ wɔn tenabea dwoodwoo
ɛnna mose tiee n ase asɛm no na ɔyɛɛ deɛ ɔka kyerɛɛ no no nyinaa
na mose yiyii israel nyinaa mu nnipa a wɔfata na ɔde wɔn sisii ɔman no so atitire apem apem so ɔha ɔha so aduonum aduonum so ne du du so mpanin
na wɔsiesie ɔman no mu nsɛm nyinaa na nsɛm a ɛyɛ den no wɔde brɛɛ mose na nsɛm nketewa deɛ wɔn ara dii
na mose kɔgyaa n ase kwan na ɔkɔɔ ɔno ara n asase so
da a israelfoɔ sii mu firii misraim asase soɔ no ne bosome a ɛtɔ so mmiɛnsa so pɛpɛɛpɛ na wɔduruu sinai serɛ so
na wɔtu firii refidim no wɔbaa sinai serɛ so bɛkyeree nsraban na israel kyeree nsraban sinai bepɔ no anim hɔ
na mose foro kɔɔ nyankopɔn nkyɛn na awurade firi bepɔ no so frɛɛ no sɛ sɛdeɛ ka kyerɛ yakob fie na ka kyerɛ israelfoɔ no nie
mo ara moahunu deɛ meyɛɛ misraim no ne sɛdeɛ mesoaa mo akɔdeɛ ntaban soɔ na mede mo aba me nkyɛn yi
na afei sɛ mobɛtie me nne na moadi m apam so a ɛnneɛ mobɛyɛ m agyapadeɛ a ɛsom boɔ afiri aman nyinaa mu na me na asase nyinaa wɔ me
na mo deɛ mobɛyɛ me asɔfoɔ ahemman ne ɔman kronkron yeinom ne nsɛm a ka kyerɛ israelfoɔ no
na mose ba bɛfrɛɛ ɔman no mpanimfoɔ na ɔde nsɛm a awurade de hyɛɛ no yi nyinaa too wɔn anim
na ɔman mu no nyinaa buaa prɛko sɛ deɛ awurade aka nyinaa yɛbɛyɛ na mose sane kɔkaa ɔman no nsɛm no kyerɛɛ awurade
na awurade ka kyerɛɛ mose sɛ hwɛ me deɛ mereba wo nkyɛn mununkum tumm mu na sɛ me ne wo kasa a ɔman no ate na wo nso wɔagye wo adi akɔsi daa na mose kaa ɔman no nsɛm no kyerɛɛ awurade
na awurade ka kyerɛɛ mose sɛ kɔ ɔman no nkyɛn na dwira wɔn ho nnɛ ne ɔkyena na ma wɔnsi wɔn ntadeɛ
na wɔnsiesie wɔn ho nsie da a ɛtɔ so mmiɛnsa no na saa da no awurade bɛsiane ɔman no nyinaa anim aba bepɔ sinai so
na bɔ ɔman no ho hyeban na ka sɛ monhwɛ yie na moamforo bepɔ no anaasɛ moanka ne hyeɛ obiara a ɔbɛka bepɔ no no wuo na ɔbɛwuo
nsa biara nnka no aboɔ na wɔnsi no anaasɛ agyan na wɔntoto no aboa oo onipa oo ɔrennya nkwa sɛ wɔhyɛne totorobɛnto no twe mu a wɔmforo bepɔ no
na mose siane firii bepɔ no so baa ɔman no nkyɛn na ɔdwiraa ɔman no ho na wɔsii wɔn ntadeɛ
na ɔka kyerɛɛ ɔman no sɛ monsiesie mo ho nsie da a ɛtɔ so mmiɛnsa no monnkɔ mo yerenom ho
na da a ɛtɔ so mmiɛnsa no anɔpa no aprannaa ne anyinam ne mununkum duruduro ne totorobɛnto nne a ɛyɛ den yie baa bepɔ no so na ɔman a wɔwɔ nsraban no mu nyinaa ho popoe
na mose de ɔman no firii adi firii nsraban no mu kɔhyiaa onyankopɔn na wɔkɔgyinagyinaa bepɔ no ase
na wisie kataa sinai bepɔ no so nyinaa ɛfiri sɛ na awurade nam ogya mu asiane aba so na ne wisie no tu kɔɔ soro sɛ fononoo mu wisie na bepɔ no nyinaa wosoo biribiri
na totorobɛnto no nne kɔɔ so na ano yɛɛ den ara no mose kasae na onyankopɔn de nne kɛseɛ gyee so
na awurade siane baa sinai bepɔ so wɔ n atifi na awurade frɛɛ mose kɔɔ bepɔ no atifi na mose foro kɔe
na awurade ka kyerɛɛ mose sɛ siane kɔbɔ ɔman no kɔkɔ na wɔantra hyeban no amma awurade nkyɛn ammɛhwɛ na wɔn mu pii antotɔ
na asɔfoɔ nso a wɔbɛn awurade no nnwira wɔn ho na awurade anto anhyɛ wɔn so
na mose ka kyerɛɛ awurade sɛ ɔman no rentumi mforo mma sinai bepɔ so ɛfiri sɛ wo ara woabɔ yɛn kɔkɔ aka sɛ bɔ bepɔ no ho hyeban na yɛ no kronkron
na awurade ka kyerɛɛ no sɛ siane kɔ na wo ne aaron mforo mmra na mma asɔfoɔ no ne ɔman no ntra hyeban no mmforo mmma awurade nkyɛn na wanto anhyɛ wɔn so
na mose siane baa ɔman no nkyɛn bɛka kyerɛɛ wɔn
na onyankopɔn kaa nsɛm yi nyinaa sɛ
mene awurade wo nyankopɔn a meyii wo misraim asase so nkoafie mu no
nnya anyame foforɔ nka me ho
nyɛ ohoni biara anaa adeɛ a ɛwɔ wiem wɔ soro anaa deɛ ɛwɔ asase soɔ wɔ fam anaa deɛ ɛwɔ nsuo mu wɔ asase ase nsɛsoɔ biara mfa nkoto wɔn na nsom wɔn
na me awurade wo nyankopɔn meyɛ onyankopɔn ninkufoɔ a metua nananom amumuyɛ so ka mefa mma so kɔsi awoɔ ntoatoasoɔ mmiɛnsa ne nnan a wɔtane me soɔ
na meyɛ mpempem a wɔdɔ me na wɔdi me mmara nsɛm soɔ adɔeɛ
mmɔ awurade wo nyankopɔn din kwa na awurade remma deɛ ɔbɔ ne din kwa no mfa ne ho tɔtorɔtɔɔ
kae homeda na yɛ no kronkron
nnansia na yɛ adwuma na yɛ w adeɛ nyinaa
na ɛda a ɛtɔ so nson no yɛ homeda ma awurade wo nyankopɔn nyɛ adwuma biara wo ne wo babanin ne wo babaa w akoa ne w afenaa ne wo mmoa ne wo hɔhoɔ a ɔwɔ wo fie apono mu
na nnansia na awurade de yɛɛ ɔsoro ne asase ɛpo ne deɛ ɛwɔ mu nyinaa na ɔhomee da a ɛtɔ so nson no enti na awurade hyiraa homeda na ɔyɛɛ no kronkron
di wo na ne w agya ni na wo nna aware asase a awurade wo nyankopɔn de rema woɔ no so
nni awu
nsɛe awadeɛ
mmɔ korɔno
nni wo yɔnko ho adansekurumu
mma w ani mmmere wo yɔnko fie mma w ani mmmere wo yɔnko yere anaa n akoa anaa n afenaa anaa ne nantwie anaa n afunumu anaa biribiara a ɛyɛ wo yɔnko dea
na ɔman no nyinaa hunuu aprannaa ne anyinam a ɛpapaeɛ ne totorobɛnto nne ne bepɔ a ɛfiri wisie no na ɔman no hunuiɛ no wɔn ho popoe na wɔkɔgyinaa akyirikyiri
na wɔka kyerɛɛ mose sɛ wo na wo ne yɛn nkasa na yɛbɛtie na mma onyankopɔn ne yɛn nnkasa na yɛanwuwu
na mose ka kyerɛɛ ɔman no sɛ monnsuro na onyankopɔn rebɛsɔ mo ahwɛ na ne ho hu atena mo ani so na moanyɛ bɔne
na ɔman no gyinaa akyirikyiri na mose twe pinii esum kabii a onyankopɔn wɔ mu no
na awurade ka kyerɛɛ mose sɛ sɛ ka kyerɛ israelfoɔ nie mo ara moahunu sɛ mefiri ɔsoro na me ne mo akasa
monnyɛ me so dwetɛ anyame anaa sika anyame biara mmfa
dɔteɛ afɔrebukyia na yɛ ma me na ɛso na fa wo nnwan ne w anantwie bɔ ɔhyeɛ ne asomdwoeɛ afɔdeɛ na baabiara a mɛma wɔakae me din no mɛba wɔn nkyɛn mabɛhyira wɔn
na sɛ worebɛyɛ aboɔ afɔrebukyia ama me a mfa aboɔ a wɔatwa nsi na sɛ woma w adwinneɛ so bɔ so a woagu ho fi
na mforo atwedeɛ nkɔ m afɔrebukyia so na w adagya anna adi wɔ so
na yeinom ne atemmusɛm a fa to wɔn anim
sɛ wotɔ akoa a ɔyɛ hebrini a ɔnsom mfeɛ nsia na afe a ɛtɔ so nson no ɔmfa ne ho nkɔdi kwa
sɛ ɔno nko na ɔbaeɛ a ɔno nko na ɔnkorɔ sɛ ɔyɛ ɔwarefoɔ a ne yere no ne no nkɔ
sɛ ne wura ama no ɔyerɛ na wawo mmabanin anaa mma mmaa ama no a ɔbaa no ne ne mma no nyɛ ne wura dea na ɔno nko nkɔ
na sɛ akoa no ka sɛ medɔ me wura ne me yere ne me mma mempɛ sɛ mefa me ho mekɔdie a
ɛnneɛ ne wura no mfa no mmra nyankopɔn anim na ɔmfa no mmra ɛpono ho anaa aponnwa ho na ne wura no mfa fitiiɛ mfiti n aso mu na ɔnsom no daa
na sɛ ɔbarima bi tɔn ne babaa kɔyɛ afenaa a ɛnneɛ ɔmmfa ne ho nnkɔdi sɛ nkoa no
sɛ ɔnsɔ ne wura a ɔtɔɔ no sɛ ɔreware no ani a ɔmma wɔmmɛgye no na ɔnni ho kwan sɛ ɔbɛtɔn no ama ɔnanani bi ɛfiri sɛ wadaadaa no
na sɛ ɔgye no awareɛ ma ne ba a ɔnyɛ no sɛ ɔbabaa
sɛ agya no ware ɔbaa foforɔ ka ne ho a ɔmmma n anoduane ne nkataho ne n awadeɛ asɛdeɛ so nnhwan
na sɛ wanyɛ adeɛ mmiɛnsa yi amma no a ɛnneɛ ɔmfiri nkɔ kwa sika biara nni mu
deɛ ɔbɔ onipa ma no wuo no kum na wɔnku no
na sɛ wantɛ no na onyankopɔn na ama ne nsa apa a ɛnneɛ mɛyi baabi mama wo na wadwane akɔ hɔ
sɛ obi hyɛ da kɔtoa ne yɔnko ku no aniteɛ mu a yi no m afɔrebukyia ho na ɔnwu
deɛ ɔbɔ n agya anaa ne na no kum na wɔnku no
deɛ ɔwia onipa tɔn no anaasɛ wɔhu no ne nsam no kum na wɔnku no
deɛ ɔdome n agya anaa ne na no kum na wɔnku no
sɛ mmarima reko na obi bɔ ne yɔnko boɔ anaasɛ kuturuku na wanwu na ɛka no to mpa so a
sɛ ɔsɔre bio sɔ ne poma mu nante firi adi a ɛnneɛ deɛ ɔbɔɔ no no mfa ne ho tɔtorɔtɔɔ ne mmerɛ a wasɛe no nko ho ka na ɔntua na sa na ɔmma wɔnsa no yadeɛ
na sɛ obi bɔ n akoa anaa n afenaa abaa na ɔtɔ ne nsa ano a wɔntɔ no so were
nanso sɛ ɔtena hɔ da koro anaa nnanu a wɔnntɔ no so were ɛfiri sɛ ɔyɛ ne sika
na sɛ mmarima reko na wɔkɔpem onyinsɛnfoɔ na ɔba no firi na bɔne bi amma akyire a gyeɛ na wɔnnye no deɛ ɔbaa no kunu de bɛto no soɔ no na ɔmma sɛdeɛ atemmufoɔ no bɛkyerɛ
na sɛ bɔne bi ba akyire a ɛnneɛ ma ɔkra nsi ɔkra ananmu
aniwa nsi aniwa ananmu ɛse nsi ɛse ananmu nsa nsi nsa ananmu ɛnan nsi ɛnan ananmu
ɔhyeɛ nsi ɔhyeɛ ananmu apirakuro nsi apirakuro ananmu ntampeɛ nsi ntampeɛ ananmu
na sɛ obi bɔ n akoa ani anaa n afenaa ani na ɛsɛe a n ani no nti akoa anaa afena no mfa ne ho nkɔdi
na sɛ ɔtu n akoa se anaa n afenaa se a ne se no nti ɔmma akoa anaa afena no mfa ne ho nkɔdi
sɛ nantwie pem ɔbarima anaa ɔbaa ma no wu a ɛnneɛ wɔnsi nantwie no aboɔ na wɔnnni ne nam na nantwie no wura no mfa ne ho tɔtorɔtɔɔ
na sɛ nantwie no yɛ apempem dada na wɔama ne wura no ate na wanhwɛ no so na wakɔkum ɔbarima anaa ɔbaa a wɔnsi nantwie no aboɔ na ne wura no nso wɔnku no
sɛ wɔbɛgye no mpata a ɔmma adeɛ biara a wɔbɛgye no mfa nnye ne kra
ɔbabanin na ɔpem no oo ɔbabaa na ɔpem no oo atɛn yi ara na wɔmfa mmu no
sɛ nantwie no pem akoa anaa afenaa a ɔmma akoa anaa afena wura dwetɛ nnwetɛbena aduasa na wɔnsi nantwie no aboɔ
na sɛ obi kɔbue abura ano anaasɛ obi kɔtu amena na wankata so na nantwie anaa afunumu kɔhwe mu a
amena no wura no nhyɛ ananmu na ɔmma wɔn wura no sika na efunu no nyɛ ne dea
na sɛ obi nantwie pem ne yɔnko nantwie na ɔwu a wɔntɔn nantwie nikanfoɔ no na wɔnkyɛ ne tiriadeɛ no mu na efunu no nso wɔnkyɛ
anaasɛ sɛ wɔnim sɛ nantwie no yɛ apempem dada na ne wura no anhwɛ no so a ɔmfa nantwie nikanfoɔ nsi nantwie no ananmu na efunu no nyɛ ne dea
sɛ obi kɔwia nantwie anaa odwan kum anaa ɔtɔn no a ɔmfa anantwie nnum nsi nantwie baako no ananmu ne nnwan nnan nsi odwan baako no ananmu
sɛ wɔhunu owifoɔ sɛ ɔrebubu aba mu na wɔbɔ no na ɔwu a wɔnni ne mogya ho fɔ
na sɛ owia pue ne so deɛ a wɔbɛdi ne mogya ho so ananmu na ɔnsie sɛ ɔnni biribi a ne korɔno no nti wɔntɔn no
sɛ wɔhunu akorɔnneɛ wɔ ne nsam sɛ nantwie oo afunumu oo odwan oo na ɔyɛ anikan a owifoɔ no mmu mmɔ ho nsi ananmu
sɛ obi ma n aboa di afuo anaa bobe turo bi mu adeɛ anaa ɔgyaa no ma no kɔdi obi afuo mu adeɛ a ɔmfa ɔno ara n afuo mu nnepa ne ne bobe turo mu nnepa bi na ɛnsi ananmu
sɛ ogya dɛre na ɛkɔsɔ nkasɛɛ mu na ɛhye ayuo afiafi kuo anaa ayuo a ɛgyina hɔ anaa afuo a hyɛ na deɛ ɔsɔɔ gya no nhyɛ ananmu
sɛ obi de sika anaa nnoɔma ma ne yɔnko asie na wɔwia wɔ onipa no fie na wɔhunu owifoɔ no a owifoɔ no mmu mmɔ ho nhyɛ ananmu
sɛ wɔanhunu owifoɔ no a wɔmfa efiewura no mmra nyankopɔn anim mmɛhwɛ sɛ ɔmfaa ne nsa nkaa ne yɔnko no adeɛ no anaa
mmarato ho asɛm biara nantwie deɛ oo afunumu deɛ oo odwan deɛ oo atadeɛ deɛ oo adeɛ a ayera biara a nnipa baanu bɛpere ho sɛ ɛyɛ wɔn dea no obi bɛka sɛ ɛne no deɛ oo nyankopɔn anim ara na wɔmfa wɔn baanu asɛm no mmra deɛ onyankopɔn bɛbu no fɔ no mmɔ ho mmienu nhyɛ ne yɔnko no ananmu
sɛ obi de afunumu sɛ nantwie sɛ odwan sɛ aboa bi ma ne yɔnko asie na aboa no wu anaa ɔpira anaasɛ wɔka no to wiram na obi anhunu a
awurade ntam mmra wɔn baanu ntam sɛ ɔmfaa ne nsa nkaa ne yɔnko aboa no na ɔdenadeɛ no mpene na ɔbaako no nsi no ananmu
na sɛ wia na ɔwiaa no ne nkyɛn a ɔnsi ɔdenadeɛ no ananmu
sɛ teteɛ na aboa bi tetee no a ɔmfa mmra mmɛdi adanseɛ na ɔnnsi deɛ wɔatete no no ananmu
sɛ obi kɔfɛm biribi ne yɔnko nkyɛn na aboa no pira anaasɛ ɔwu na ɔdenadeɛ no ho nnim ho bi a ɔnii ko no nhyɛ ananmu
sɛ ɔdenadeɛ no nim ho bi a ɔnnsi ananmu sɛ wɔbɔɔ no paa a na ne paadie na ɛmaa no baeɛ
sɛ obi kɔdaadaa ababaa a wɔnnyee no awadeɛ ne no da a ma no mma tiriadeɛ na ɔnware no
sɛ n agya mpene sɛ ɔde no ma no a ɔnkari sika mma sɛdeɛ wɔma mmaa bunu tiriadeɛ no
mma ɔbaa ntafowayifoɔ nntena ase
obiara a ɔne aboa bɛda no kum na wɔnku saa onipa no
deɛ ɔbɛbɔ afɔdeɛ ama onyame biara na ɛnyɛ awurade nko no wɔnseɛ no korakora
na ɔhɔhoɔ deɛ mmɔ no atirimuɔden nso nhyɛ no so ɛfiri sɛ mo nso moakɔyɛ ahɔhoɔ misraim asase so pɛn
monnhyɛ ɔbaakunafoɔ anaa awisiaa biara so
sɛ wohyɛ wɔn so na wɔsu frɛ me pɛ a tie na mɛtie wɔn sufrɛ no
na m abufuo ano ayɛ den na mede nkrantɛ maku mo na mo yerenom adanedane akunafoɔ na mo mma ayeyɛ nwisiaa
sɛ wofɛm me man mu mmɔborɔni bi a ɔne wo wɔ hɔ sika a ɛnyɛ no sɛ ɔpempensifoɔ monnnye no nsiho
sɛ wogye wo yɔnko ntoma awowa a sane fa ma no ansa na owia akɔtɔ
ɛfiri sɛ ɛno nko ara ne ne nkataho ne honam ntoma ɛdeɛn na ɔmfa nna na sɛ ɔsu frɛ me a mɛtie ɛfiri sɛ mmɔborɔhunufoɔ ne me
nka abususɛm ntia onyankopɔn na wo man mu panin nso nnome no
wo nnɔbaeɛ ne wo nnuaba mu nsuo a ɛdi kan no ntwentwɛn sɛ wode bɛma wo mmabanin mu mmakan no fa ma me
saa ara na yɛ w anantwie ne wo nnwan nnanson na ɔne ne na ntena da a ɛtɔ so nwɔtwe no fa no brɛ me
na monyɛ nnipa kronkron mma me na monnni nam bi a wɔatete mu wɔ wiram monto ntwene mma akraman
ntie atesɛm hunu ɛne ɔbɔnefoɔ nnni nsawɔsoɔ sɛ wobɛdi nkontompo adanseɛ
nni nnipa dodoɔ akyi nkɔyɛ bɔne nanso nkasa asɛm bi mu nkom nkɔdi nnipa dodoɔ akyi nnane asɛm ani
na mmɔborɔni nso nhwɛ n anim wɔ n asɛm mu
sɛ wokɔto wo tamfo nantwie anaa n afunumu sɛ wafom kwan a fa no sane brɛ no
sɛ wohunu deɛ ɔkyiri woɔ afunumu sɛ ɔhyɛ n adesoa ase a hwɛ yie na woannya no amma no sane na wo ne no nsane no
nnane wo mmɔborɔni asɛm ani wɔ atemmuo mu
twe wo ho firi atorosɛm mu kɔ akyirikyiri na nkum deɛ ɔnyɛɛ bɔne biara ne ɔteneneeni ɛfiri sɛ meremmu ɔbɔnefoɔ bem
nso nnye kɛtɛasehyɛdeɛ na ɛfira aniwa na ɛkyea ateneneefoɔ nsɛm
na nhyɛ ɔhɔhoɔ so na mo ara monim ɔhɔhoɔ kra ɛfiri sɛ mo nso moayɛ ahɔhoɔ misraim asase so pɛn
mfeɛ nsia na dua w asase so aduane na boaboa nnɔbaeɛ no ano sie
na deɛ ɛtɔ so nson no so deɛ ma asase no nhome na ɛnna hɔ kwa na wo man mu ahiafoɔ nni na deɛ wɔbɛgya no wiram mmoadoma mmɛdi saa ara na yɛ wo bobe turo ne wo ngodua turo
nnansia na fa yɛ w adwuma na ɛda a ɛtɔ so nson no fa home na wo nantwie ne w afunumu nhome na w afenaa ba ne wo hɔhoɔ nya ahomegyeɛ
deɛ maka no nyinaa monni so na anyame foforɔ din nso mommmɔ mommma wɔnnte wɔ mo anomu
mprɛnsa na hyɛ fa ma me afirinhyia mu
di apiti nnapa no nnanson na di apiti sɛdeɛ mehyɛɛ woɔ no bosome abib mu berɛ a wɔahyɛ no ɛfiri sɛ ɛno mu na wofirii misraim baeɛ nso obiara mmfa nsapan mmmɛpue m anim
di otwa afahyɛ no na fa w adeɛ a woduaa no w afuo mu no aba a ɛdi kan no brɛ me afei nso di anoboaboa afahyɛ no afe awieeɛ a woaboaboa w adwumadeɛ ano afiri mfuo mu no
wo mmarima nyinaa mmɛpue awurade nyankopɔn anim mprɛnsa afirinhyia
mfa m afɔdeɛ mogya mmɔ afɔdeɛ ngu mmɔreka so na mma adeɛ nnkye m afahyɛ mu sradeɛ so
w asase so aba a ɛdi kan no fa bra awurade wo nyankopɔn fie nnoa odwan ba wɔ ne na nufosuo mu
hwɛ meresoma ɔbɔfoɔ adi w anim akɔhwɛ wo ɛkwan mu na ɔde wo akɔduru deɛ masiesie hɔ no
hwɛ yie wɔ n anim na tie ne nne nnwene ntia no na ɔremfa mo mmarato nkyɛ mo ɛfiri sɛ me din wɔ ne mu
na sɛ ampa ara wotie ne nne na woyɛ deɛ meka nyinaa a ɛnneɛ mɛyɛ w atamfo tamfoɔ na mahiahia w ahohiahiafoɔ ho
na me bɔfoɔ no bɛdi w anim de wo akɔduru amorifoɔ hetifoɔ perisifoɔ kanaanfoɔ hewifoɔ ne yebusifoɔ no mu na matu wɔn agu
nsɔre wɔn anyame na nsom wɔn na nyɛ wɔn nneyɛɛ nso na butuo na butu wɔn na bubuo na bubu wɔn adum
na monsom awurade mo nyankopɔn na wahyira w aduane ne wo nsuo so na mayi yadeɛ afiri wo mu
worenhunu deɛ ɔpɔn anaa obonini wɔ w asase so wo nna dodoɔ no mɛma no adu
mɛma me ho hu adi w anim na mama aman a wobɛduru wɔn soɔ nyinaa agyigya na mama w atamfo nyinaa adane wɔn akyi akyerɛ wo
na mɛsoma nkotokurodu adi w anim na wɔapam hewifoɔ kanaanfoɔ ne hetifoɔ no wɔ w anim
merempamo wɔn w anim afe koro na asase no annane amamfo na wiram mmoadoma ammɛdɔɔso antia wo
nkakrankakra na mɛpamo wɔn w anim akɔsi sɛ wobɛdɔɔso na woagye asase no
na mɛtwa w ahyeɛ afiri mmɛwa po ano akɔsi filistifoɔ po ano na afiri ɛserɛ so akɔsi asuo no ano na mɛyi asase no sofoɔ mahyɛ mo nsa na woapamo wɔn afiri w anim
ɛne wɔn ne wɔn anyame mmpam
mma wɔnntena w asase so na wɔamma woanyɛ me ho bɔne na sɛ wosom wɔn anyame a ampa ɛbɛyɛ wo fidie
na mose deɛ ɔka kyerɛɛ no sɛ foro bra awurade nkyɛn wo ne aaron nadab ne abihu ne israel mpanimfoɔ mu aduɔson na mommɛsɔre wɔ akyirikyiri
na mose nko ntwe mpini awurade na wɔn deɛ wɔnntwe mmpini na ɔman no ne no mmforo mmma
na mose ba bɛkaa awurade nsɛm no nyinaa ne atemmusɛm no nyinaa kyerɛɛ ɔman no na ɔman mu no nyinaa de nne koro gyee so sɛ nsɛm a awurade aka nyinaa yɛbɛyɛ
na mose twerɛɛ awurade nsɛm no nyinaa na ɔtuaa nhema sii afɔrebukyia bepɔ no ase ne adum dummienu sɛ israel mmusuakuo dummienu no ano teɛ
na ɔsomaa israelfoɔ no mu mmeranteɛ na wɔde anantwinini kɔbɔɔ ɔhyeɛ afɔdeɛ ne asomdwoeɛ afɔdeɛ maa awurade
na mose de mogya no fa guguu nyaawa mu na mogya no fa no nso ɔhwie guu afɔrebukyia no so
na ɔfaa apam nwoma no na ɔkenkan guu ɔman no aso mu ɛnna wɔse deɛ awurade aka no nyinaa yɛbɛyɛ na yɛbɛtie
na mose faa mogya no petee ɔman no so na ɔse hwɛ apam a awurade ne mo apam wɔ nsɛm yi nyinaa soɔ no mogya nie
ɛnna mose ne aaron nadab ne abihu ne israel mpanimfoɔ mu aduɔson foro kɔeɛ
na wɔhunuu israel nyankopɔn no na ne nan ase te sɛ adeɛ a wɔde hoaboɔ a emu teɛ ayɛ na ne nahanaha te sɛ ɔsoro pa ara
na wantene ne nsa anka israelfoɔ mu atitire no na wɔhwɛɛ onyankopɔn na wɔdidii na wɔnomee
na awurade ka kyerɛɛ mose sɛ foro bra me nkyɛn bepɔ no so bɛtena ha na mɛma wo aboɔpono ne mmara ne ahyɛdeɛ a matwerɛ na woakyerɛkyerɛ wɔn
na mose sɔree ɔne n abɔfra yosua na mose foro kɔɔ nyankopɔn bepɔ no so
na ɔka kyerɛɛ mpanimfoɔ no sɛ mo deɛ montena ha ntwɛn yɛn nkɔsi sɛ yɛbɛsane aba mo nkyɛn na hwɛ aaron ne hur ne mo na ɛwɔ hɔ sɛ obi wɔ asɛm bi di a momma no mmra wɔn nkyɛn
na mose foro kɔɔ bepɔ no so na mununkum bɛkataa bepɔ no so
na awurade animuonyam bɛtenaa sinai bepɔ so na mununkum no kataa so nnansia na ɛda a ɛtɔ so nson no ɔfiri mununkum no mu frɛɛ mose
na wɔhwɛ awurade animuonyam no a na ɛte sɛ ogya a ɛrehye adeɛ wɔ bepɔ no atifi wɔ israelfoɔ no anim
na mose kɔɔ mununkum no mu na ɔforo kɔɔ bepɔ no so na mose dii bepɔ no so adaduanan awia ne anadwo
na awurade kasa kyerɛɛ mose sɛ
ka kyerɛ israelfoɔ no na wɔmmɛma me mmasoɔ afɔrebɔdeɛ obiara a n akoma pɛ no nkyɛn na monnye me mmasoɔ afɔrebɔdeɛ
na yei ne mmasoɔ afɔrebɔdeɛ a monnye no wɔn nkyɛn no sika dwetɛ kɔbere mfrafraeɛ
bibire asaawa a ɛbere dum koogyan asaawa fufuo mmirekyie nwi
adwennini nwoma a wɔahyɛ no kɔkɔɔ sukraman nwoma ne okuo nnua
kanea ho ngo ɔsra ngo ne nnuhwam a wɔhyeɛ ho aduro
apopobibire aboɔ ne aboɔ a wɔde bɛsisi asɔfotadeɛ no ne adaaboɔ no mu no
na ma wɔnyɛ tenabea kronkron mma me na mentena wɔn mu
sɛdeɛ me ara merebɛkyerɛ wo tenabea no tebea ne ɛho nnoɔma nyinaa tebea no saa ara na monyɛ no
na wɔmfa okuo nyɛ adaka a ne tentene bɛyɛ basafa baako ne fa na ne tɛtrɛtɛ bɛyɛ anammɔn mmienu ne fa na ne korɔn bɛyɛ anammɔn mmienu ne fa
na fa sika amapa dura ho emu ne ɛho nyinaa na dura na yɛ sika hankra twa ho hyia
na gu sika nkaa nnan na fa tuatua ne nan nnan no ho nkaa mmienu nni fa ha na nkaa mmienu nni fa ha
na fa okuo sene mpoma na fa sika dura ho
na fa poma no wurawura nkaa no mu wɔ adaka no nkyɛn mu na wɔmfa nsoa adaka no
mpoma no nwurawura adaka no ho nkaa no mu wɔnnyiyi mmfiri mu
na fa adanseɛ a mede bɛma woɔ no hyɛ adaka no mu
na fa sika amapa yɛ mpata adwa ne tentene bɛyɛ basafa baako ne fa na ne tɛtrɛtɛ bɛyɛ anammɔn mmienu ne fa
na sika a waboro na fa yɛ kerubim mmienu no na fa sisi mpata adwa no tiri mmienu no so
na yɛ kerub baako wɔ etire ha ne kerub baako wɔ etire ha mpata adwa no mu na momma kerubim no nyi adie wɔ ne tiri mmienu so soɔ
na kerubim no ntrɛtrɛ wɔn ntaban mu ɔsoro mfa wɔn ntaban no nkata mpata adwa no so na wɔn ani nkyerɛkyerɛ wɔn ho mpata adwa no so na kerubim no ani nkyerɛkyerɛ
na fa mpata adwa no si adaka no so na adaka no mu na fa adanseɛ a mede bɛma woɔ no hyɛ
na ɛhɔ na me ne wo bɛhyia na mafiri mpata adwa no so wɔ kerubim mmienu a wɔwɔ adanseɛ adaka no soɔ no ntam maka wo nnoɔma a mɛhyɛ wo sɛ fa kyerɛ israelfoɔ no nyinaa
na fa okuo yɛ ɛpono ne tentene basafa baako na ne tɛtrɛtɛ anammɔn baako ne fa na ne korɔn bɛyɛ anammɔn mmienu ne fa
na fa sika amapa dura ho na fa sika hankra twa ho hyia
na yɛ ɛho mfemfamho a ne trɛ te sɛ nsam hyia na fa sika hankra twa mfemfamho no ho hyia
na yɛ sika nkaa nnan na fa nkaa no sisi ntweaso nnan a ɛwowɔ ne nan ho no so
mfemfamho no ase pa ara na nkaa no nnie na ɛnyɛ deɛ wɔde mpoma bɛwurawura mu de asoa ɛpono no
na fa okuo sene mpoma no na fa sika duradura ho na wɔde asoa ɛpono no
na yɛ ɛso nyowa ne nyowaa ne nkoraa ne nkuruwa a wɔde bɛhwie sika amapa na fa yɛ
na fa kyerɛ paanoo sisi ɛpono no so wɔ m anim daa
na fa sika amapa a waboro yɛ kaneadua ne nan ne ne dua ɛho nhwiren nkuramu ne kukuduuduu ne ne nhwiren no mfiri ɛno ara mu
na nsa nsia ntuatua ho kaneadua no nsa mmiɛnsa ntuatua fa ha na kaneadua no nsa mmiɛnsa nso ntuatua fa ha
nhwiren nkuramu mmiɛnsa a ɛte sɛ sorɔno deɛ wɔ nsa baako ho ne kukuduuduu ne ne nhwiren na nhwiren nkuramu mmiɛnsa a ɛte sɛ sorɔno deɛ wɔ nsa baako ho ne kukuduuduu ne ne nhwiren saa ara na yɛ wɔ nsa nsia a ɛtuatua kaneadua no ho no ho
na kaneadua no ho nhwiren nkuramu a ɛte sɛ sorɔno deɛ nnan ne kukuduuduu ne ne nhwiren
na kukuduuduu nsisi nsa mmienu mmienu a ɛtuatua ho no ase wɔ nsa nsia a ɛtuatua kaneadua no mu no ase
ɛho kukuduuduu ne ɛho nsa no mfiri mu ara ne nyinaa na wɔmfa sika amapa a waboro nyɛ no baako
na yɛ ɛso nkanea nson na wɔmfa ne nkanea no nsisi so na ɛnnɛre wɔ anim nkyerɛ fa hɔ
na ɛho daawa ne ɛho nso nkuruwa nyɛ sika amapa
sika amapa dwetikɛseɛ baako na wɔmfa nyɛ ne ɛho nnoɔma yi nyinaa
na hwɛ na yɛ no sɛdeɛ ne nsususoɔ a wɔde akyerɛ wo bepɔ no soɔ no teɛ no
na tenabea no yɛ no ntoma du a ɛyɛ asaawa fitaa a wɔafira ne bibire ne asaawa a ɛbere dum ne koogyan yɛ ntomanwono mu adwini
ntoma no baako tentene nyɛ basafa dunan na ntoma no baako tɛtrɛtɛ nyɛ basafa mmienu ntoma no nyinaa nsusuiɛ nyɛ baako
wɔmfa ntoma no nnum ntoatoa so baako ntoa baako so na ntoma nnum nso ntoatoa so baako ntoa baako so
na fa bibire bobɔ ntoma baako mmuano so kantankoraa wɔ ano wɔ ntoaeɛ no so saa ara na yɛ wɔ ntoma a ɛdi akyire no mmuano so ntoaeɛ a ɛtɔ so mmienu no soɔ
nkantankoraa aduonum na bobɔ wɔ ntoma baako ano na nkantankoraa aduonum nso na bobɔ wɔ ntoma a ɛwɔ ntoaeɛ a ɛtɔ so mmienu no soɔ no ano nkantankoraa no nni mmɔanim
na yɛ sika nkɔtɔkorɔ aduonum na fa nkɔtɔkorɔ no yɛ ma ntoma no baako ntoa baako so na tenabea no nyɛ baako
na fa mmirekyie nwi yɛ ntoma na fa yɛ tenabea no so ntomadan yɛ no ntoma dubaako
ntoma no baako tentene nyɛ basafa dunum na ntoma no baako tɛtrɛtɛ nyɛ basafa mmienu ntoma dubaako no nsusuiɛ nyɛ baako
na fa ntoma no mu nnum toatoa so yɛ no baako na fa nsia nso toatoa so yɛ no baako na buka ntoma a ɛtɔ so nsia no ma no nkata ntomadan no so wɔ anim
na bobɔ nkantankoraa aduonum wɔ ntoma baako a ɛdi akyire no mmuano so wɔ ntoaeɛ no so ne nkantankoraa aduonum nso wɔ ntoaeɛ a ɛtɔ so mmienu no ntoma no mmuano so
na yɛ kɔbere mfrafraeɛ nkɔtɔkorɔ aduonum na fa nkɔtɔkorɔ no sosɔ nkantankoraa no mu na ma ntomadan no ntoa nyɛ baako
na ntomadan no ntoma nkaeɛ a ɛboro soɔ no ntoma fa no a aka no nsensɛne tenabea no akyi
na ntomadan no ntoma no tentene no mu anammɔn baako ne fa a ɛboro so wɔ nkyɛn ha ne anammɔn baako ne fa a ɛboro so wɔ nkyɛn ha no nsensɛne tenabea no nkyɛn mu wɔ ha ne ha nkata so
na fa adwennini nwoma a wɔahyɛ no kɔkɔɔ yɛ ntomadan no nkatasoɔ na fa sukraman nwoma yɛ ɛno so nkatasoɔ
na fa okuo yɛ tenabea no ntaaboɔ a ɛsisi hɔ
taaboɔ baako tentene nyɛ basafa nnum na taaboɔ biara tɛtrɛtɛ nyɛ bɛyɛ anammɔn mmienu ne fa
nan mmienu ntuatua taaboɔ baako ase na biribi nsosɔ nan baako ne baako mu saa na yɛ tenabea no ntaaboɔ no nyinaa ho
sei na yɛ tenabea no ntaaboɔ no ntaaboɔ aduonu nni anafoɔ fam nkyerɛ nifa
na yɛ ntaaboɔ aduonu no ase dwetɛ nnyinasoɔ aduanan nnyinasoɔ mmienu mmienu nhyehyɛ ntaaboɔ no mmaako mmaako ase mma ne nan mmienu mmienu no
na tenabea no nkyɛn baako a ɛdi atifi fam no ntaaboɔ aduonu na ɛnni hɔ
ne ne dwetɛ nnyinasoɔ aduanan ntaaboɔ no mmaako mmaako ase nnyinasoɔ mmienu mmienu
na tenabea no akyiri fam a ɛkyerɛ atɔeɛ no fa ntaaboɔ nsia yɛ hɔ
na yɛ tenabea no akyiri ntweaso mmienu no so ntaaboɔ mmienu
na ɛmpam ho mfiri fam nkɔ nanso ɛnyɛ mu nkɔduru ne hini so wɔ deɛ kaa a ɛdi kan no tua hɔ saa ara na ne mmienu nyinaa nyɛ na ɛnni ntweaso mmienu no soɔ
na ɛnyɛ ntaaboɔ nwɔtwe ne ne dwetɛ nnyinasoɔ dunsia taaboɔ baako ase nnyinasoɔ mmienu ne taaboɔ baako no ase nnyinasoɔ mmienu
na fa okuo yɛ mmeamu enum nyɛ tenabea no nkyɛn baako ntaaboɔ no deɛ
na mmeamu nnum no nso nyɛ tenabea no nkyɛn baako no ntaaboɔ no deɛ na mmeamu nnum nso nyɛ tenabea no akyi wɔ atɔeɛ fam ntaaboɔ no deɛ
na mfimfini mmeamu a ɛfa ntaaboɔ no mfimfini no ntwam mfiri tire nkɔduru tire
na ntaaboɔ no fa sika duradura ho na fa sika yɛ ɛho nkaa no ma no nyɛ mmeamu no hyehyɛbea na fa sika duradura mmeamu no ho nso
na si tenabea no sɛdeɛ ne nsususoɔ a wɔayi akyerɛ wo bepɔ no soɔ no teɛ no
na fa bibire ne asaawa a ɛbere dum ne koogyan ne asaawa fitaa a wɔafira yɛ ntwamutam ntomanwono mu adwini a kerubim wɔ mu na wɔnyɛ no
na fa sɛne okuo adum nnan a wɔaduradura ho sika ho ne nkɔtɔkorɔ nyɛ sika na ɛnsisi dwetɛ nnyinasoɔ nnan so
na fa ntwamutam no sɛne nkoamu no ase na fa adanseɛ adaka no bɛsi ntwamutam no akyi na ntwamutam no ntwa kronkronbea ne kronkron mu kronkronbea no mu mma mo
na fa mpata adwa no si adanseɛ adaka no so wɔ kronkron mu kronkronbea hɔ
na fa ɛpono no si ntwamutam no anim na kaneadua no nni ɛpono no ntentensoɔ wɔ tenabea no nkyɛn mu anafoɔ fam na fa ɛpono no si nkyɛn mu atifi fam
na fa bibire ne asaawa a ɛbere dum ne koogyan ne asaawa fitaa a wɔafira nwono nkyeremu fa yɛ ntomadan no ano nkataano
na fa okuo adum nnum yɛ nkataano no na fa sika duradura ho na ne nkɔtɔkorɔ nyɛ sika na fa kɔbere mfrafraeɛ nnyinasoɔ nnum gu aseɛ
na fa okuo yɛ afɔrebukyia no ne tentene basafa mmienu ne fa ne ne tɛtrɛtɛ basafa mmienu ne fa afɔrebukyia no nyɛ ahinanan na ne sorokorɔ nso nyɛ basafa baako ne fa
na yɛ ne mmɛn sisi ne ntwea nnan so emu ara na ne mmɛn no mfire na fa kɔbere mfrafraeɛ dura ho
na yɛ ɛho nsenawa a wɔde ne nso bɛgu mu ne ne sofi ne ne nkoraa ne ne wɔeɛ ne ne nsramma kukuwa ɛho nnoɔma nyinaa kɔbere mfrafraeɛ na fa yɛ
na fa kɔbere mfrafraeɛ nwono ntentan wɔ ho sɛdeɛ wɔnwono atena na yɛ atena no so kɔbere mfrafraeɛ nkaa nnan wɔ ne ntwea nnan no so
na fa si afɔrebukyia no bamma ho wɔ aseɛ na atena no nnuru afɔrebukyia no mfimfini
na sensene afɔrebukyia no ho mpoma okuo mpoma na fa kɔbere mfrafraeɛ duradura ho
na wɔmfa mpoma no nwurawura nkaa no mu na mpoma no nhyehyɛ afɔrebukyia no nkyɛn nkyɛn na wɔde asoa
fa ntaaboɔ yɛ na emu nna kwan sɛdeɛ wɔakyerɛ wo bepɔ no soɔ no saa ara na wɔnyɛ no
na yɛ tenabea no adihɔ na adihɔ ntwamutam a wɔde asaawa fitaa a wɔafira anwono a ne tentene yɛ basafa aduonum nni hɔ wɔ fa baako wɔ anafoɔ fam a ɛkyerɛ nifa
ne n adum aduonu ne ne nnyinasoɔ aduonu a wɔde kɔbere mfrafraeɛ ayɛ na adum no mprɛngo ne ne mmeamu nyɛ dwetɛ
saa ara nso na atifi fam tentene mu no ntwamutam a ne tentene basafa aduonum ne n adum aduonu ne ne kɔbere mfrafraeɛ nnyinasoɔ aduonu nnie na adum no mprɛngo ne mmeamu no nyɛ dwetɛ
na adihɔ no tɛtrɛtɛ a ɛkyerɛ atɔeɛ fam no ntwamutam basafa aduonu nnum nni hɔ n adum du ne ne nnyinasoɔ du
na adihɔ no tɛtrɛtɛ a ɛdi anim fam a ɛkyerɛ apueeɛ nyɛ basafa aduonu nnum
nkyɛn ha ntwamutam no nyɛ basafa nson ne fa n adum mmiɛnsa ne ne nnyinasoɔ mmiɛnsa
na nkyɛn ha nso ntwamutam no nyɛ basafa nson ne fa n adum mmiɛnsa ne ne nnyinasoɔ mmiɛnsa
na adihɔ no ano pono no nkataano nyɛ basafa du wɔmfa bibire ne asaawa a ɛbere dum ne koogyan ne asaawa fitaa a wɔafira a ɛyɛ nkyeremu na n adum nnan ne ne nnyinasoɔ nnan
adum no a ɛtwa adihɔ no ho hyia nyinaa mmeabeaeɛ a ɛbeabea ho nyɛ dwetɛ na ne nkɔtɔkorɔ nso nyɛ dwetɛ na ne nnyinasoɔ ayɛ kɔbere mfrafraeɛ
adihɔ no tentene nyɛ basafa aduonum na ne tɛtrɛtɛ nso nyɛ basafa aduonu nnum na ne korɔn nso basafa mmienu ne fa ntwamutam no nyɛ nwera a wɔafira n asaawa na ne nnyinasoɔ nyɛ kɔbere mfrafraeɛ
tenabea no ho som nyinaa mu adwinneɛ ne ne mpɛɛwa nyinaa ne adihɔ no ho mpɛɛwa nyinaa nyɛ kɔbere mfrafraeɛ
na wo nso hyɛ israelfoɔ no na wɔmmrɛ wo ngodua aba a wɔasie anya mu ngo korɔgyenn na wɔmfa nsɔ kanea no na nkanea no nsisi so daa
na aaron ne ne mma nhwɛ so ahyiaeɛ ntomadan no mu ntwamutam a ɛkata adanseɛ no anim no akyi mfiri anwummerɛ nkɔsi anɔpa awurade anim ɛnyɛ daa ahyɛdeɛ a israelfoɔ nni so wɔ wɔn awoɔ ntoatoasoɔ nyinaa mu
afei ma wo nua aaron ne ne mmabanin mfiri israelfoɔ mu mmra wo nkyɛn na wɔnyɛ me asɔfoɔ aaron ne ne mma nadab abihu eleasa ne itamar
na pam kronkronyɛ ntadeɛ ma wo nua aaron animuonyam ne fɛ so
na ka kyerɛ wɔn a wɔwɔ nyansa akoma a mede nyansa honhom mahyɛ wɔn mu amaama no nyinaa na wɔmpam aaron ntadeɛ no na wɔmfa nyɛ no kronkron na ɔnni me sɔfoɔ
na ntadeɛ a wɔmpam nie adaaboɔ ne asɔfotadeɛ ne batakari ne atadeɛ yuu a wɔanwono no damedame ne abotire ne abɔsoɔ na wɔmpam kronkronyɛ ntadeɛ mma wo nua aaron ne ne mmabanin na wɔnhyɛ nni me sɔfoɔ
na wɔmfa sika ne bibire ne asaawa a ɛbere dum ne koogyan ne asaawa fitaa nyɛ
na wɔmfa ntomanwono mu anyansadwuma so mfa sika ne bibire ne asaawa a ɛbere dum ne koogyan ne asaawa fitaa a wɔafira nyɛ asɔfotadeɛ no
ɛnnya mmatire mmienu a ɛtoa ano ano na wɔmfa ntoa
na asɔfotadeɛ fɛfɛ no nkyekyeremu mfiri mu ara sɛdeɛ ne yɛbea no teɛ sika ne bibire ne asaawa a ɛbere dum ne koogyan ne asaawa fitaa a wɔafira
na fa apopobibireboɔ mmienu na kurukyire israel mma no din wɔ so
wɔn din no nsia nkɔ ɔboɔ baako so na wɔn din nsia a aka no nso nkɔ ɔboɔ baako so sɛdeɛ wɔn awoɔ ntoatoasoɔ teɛ
abodwumfoɔ adwuma nsɔanodeɛ nkurukyireeɛ na fa kurukyire aboɔ mmienu no soɔ sɛdeɛ israel mma no din teɛ na fa sika mfefaano twa ho hyia
na fa aboɔ mmienu sisi asɔfotadeɛ no mmatiri so na ɛnyɛ nkaeɛ aboɔ mma israelfoɔ no na aaron nsoa wɔn din ne mmatiri mmienu so nkɔ awurade anim mfa nyɛ nkaeɛ
na yɛ sika mfefaano
ne sika ntweaban mmienu wɔ no mmɛsa yɛ no sɛ nhoma na fa ntweaban a wɔawɔ no mmɛsa no hyehyɛ mfefaano no so
na yɛ atemmuo adaaboɔ ntomanwono mu anyansadwuma yɛ no sɛdeɛ asɔfotadeɛ no yɛbea teɛ sika bibire ne asaawa a ɛbere dum ne koogyan ne asaawa fitaa a wɔafira na fa yɛ
ɛnyɛ ahinanan na wɔmmuka nto so ne tentene nyɛ saama na ne trɛ nyɛ saama
na fa aboɔ sisi mu aboɔ kyerɛpɛn nnan kyerɛpɛn a ɛdi kan nyɛ bogyanamboɔ akrateboɔ ne ahahammonoboɔ
na kyerɛpɛn a ɛtɔ so mmienu no nyɛ nsramaboɔ hoaboɔ ne bɔwerɛboɔ
na kyerɛpɛn a ɛtɔ so mmiɛnsa no nyɛ akutuhonoboɔ mfrafraeɛboɔ ne beredumboɔ
na kyerɛpɛn a ɛtɔ so nnan no nyɛ sikabereɛboɔ apopobibireboɔ ne ahwehwɛboɔ ne nsisimu no sika mfefaano ntwa ho nhyia
na aboɔ no ano nyɛ sɛ israel mma no din ano teɛ dummienu sɛ wɔn din no teɛ ɛnyɛ nsɔanodeɛ nkurukyireeɛ sɛdeɛ din no teɛ mmaako mmaako sɛ mmusuakuo dummienu no teɛ
na fa sika amapa yɛ adaaboɔ no so ntweaban a wɔawɔ no mmɛsa sɛ nhoma
na yɛ adaaboɔ no so sika nkaa mmienu na fa nkaa mmienu no hyehyɛ adaaboɔ no ntwea mmienu so
na fa sika mmɛsa mmienu no toatoa adaaboɔ no ntwea so nkaa no mu
na mmɛsa mmienu no ano mmienu a aka no fa toatoa mfefaano mmienu no mu na fa hyehyɛ asɔfotadeɛ no mmatiri mmienu no so anim fam
na yɛ sika nkaa mmienu fa hyehyɛ adaaboɔ no ntwea mmienu no so ano a ɛwɔ emu fam kyerɛ asɔfotadeɛ no
na yɛ sika nkaa mmienu bio fa hyehyɛ asɔfotadeɛ no afaafa mmienu no so anim fam wɔ aseɛ a ɛbɛn ne ntoaeɛ no asɔfotadeɛ no nkyekyeremu no so
na wɔmfa bibire nhoma nkyekyere adaaboɔ no nkaa no nsosɔ asɔfotadeɛ no nkaa no mu na ɛmfam asɔfotadeɛ no nkyekyeremu no atifi na adaaboɔ no ansane amfiri asɔfotadeɛ no so
na aaron nsoa israel mma din atemmuo adaaboɔ no mu n akoma so mfa nkɔ kronkronbea hɔ na ɛnyɛ awurade anim nkaeɛ daa
na fa urim ne tumim urim ne tumim nnoɔma mmienu bi a na ɔsɔfoɔ fa so de hwehwɛ onyankopɔn pɛ nso yɛntumi nhunu ɔkwan a na wɔfa so de yɛ adwuma asekyerɛ ne hann ne pɛyɛ no hyɛ atemmuo adaaboɔ no mu na sɛ aaron rekɔ awurade anim a ɛnna ne koko so na aaron nsoa israelfoɔ no atemmuo n akoma so awurade anim daa
na fa birisi nko ara yɛ asɔfotadeɛ no ase batakari
na tokuro nna mfimfini wɔ n atifi na wɔmfa ntomaban a wɔanwono mmare tokuro no ano nhyia te sɛ adaaboɔ mu tokuro na ansuane
na mmuano no so no wɔmfa bibire ne asaawa a ɛbere dum ne koogyan nyɛ atoaa aba nsɛsoɔ ntwa ho nhyia na sika nnɔnnɔmma nsensɛne ntam ntam nhyia
sika adɔmma ne atoaa aba ntwa batakari no mmuano ho nhyia
na aaron nhyɛ nsom na sɛ ɔhyɛne kronkronbea hɔ awurade anim na ɔfiri adi a wɔate ne nnyegyeeɛ na wanwu
na boro sika amapa traatraa na kurukyire so sɛ nsɔanodeɛ nkurukyireeɛ sɛ kronkron ma awurade
na fa fam bibire homa so na ntena abotire no so abotire no anim na ɛmfam
na ɛmfam aaron moma so na aaron nsoa mmusuo biara a aba akronkronneɛ a israelfoɔ yɛ no kronkron wɔn ayɛyɛdeɛ kronkron nyinaa mu no na ntena ne moma so daa na awurade ani asɔ wɔn
na nwono nwera damedame atadeɛ yuu no na yɛ nwera abotitene na yɛ ntomanwono mu adwini abɔsoɔ
na aaron mma no nso yɛ ntadeɛ ne aboomu ma wɔn na yɛ abotire bi ma wɔn na wɔn anim nyɛ nyam na wɔn ho nyɛ fɛ
na fa hyehyɛ wo nua aaron ne ne mma a wɔka ne ho no na sra wɔn ngo na hyɛ wɔn asɔfoɔ na dwira wɔn na wɔnni me sɔfoɔ
na yɛ nwera twakoto ma wɔn na ɛnkata wɔn adagya so mfiri asene nkɔsi nsrɛkyire
na aaron ne ne mma no sɛ wɔreba ahyiaeɛ ntomadan no mu anaasɛ wɔrebɛn afɔrebukyia no abɛsom kronkronbea hɔ a wɔnhyehyɛ na wɔammɔ mmusuo na wɔanwu ɛnyɛ daa atorɔmudeɛ mma no ne n asefoɔ a wɔbɛdi n akyire no
na yei na yɛ fa dwira wɔn na wɔnni me asɔfoɔ fa nantwiburuwa baako ne adwennini mmienu a wɔnni dɛm
ne apiti paanoo ne taterɛ a wɔagu mu ngo ne apiti ɔfam a wɔasra ho ngo ayuosiam na fa yɛ
na fa gu kɛntɛn baako mu na ɛngu kɛntɛn no mu na fa bra ɛne nantwinini ne adwennini mmienu no
na fa aaron ne ne mma no bra ahyiaeɛ ntomadan no ano na fa nsuo dware wɔn
na fa ntadeɛ no hyɛ aaron atadeɛ yuu ne asɔfotadeɛ ase batakari ne asɔfotadeɛ ne adaaboɔ no na fa asɔfotadeɛ no nkyekyeremu no bɔ ne mu
na fa abotitene no bɔ ne ti na fa kronkronyɛ ahyehyɛdeɛ no fam abotitene no anim
na fa sra ngo hwie gu n atifi fa sra no
na fa ne mma no nso bra na hyehyɛ wɔn ntadeɛ yuu
na fa aboomu bobɔ aaron ne ne mma no mu na bobɔ wɔn abotire na asɔfodwuma nyɛ wɔn deɛ sɛ daa atorɔmudeɛ sɛɛ na hyɛ aaron ne ne mma asɔfoɔ
na ma wɔmfa nantwinini no mmra ahyiaeɛ ntomadan no anim na aaron ne ne mma no mfa wɔn nsa ngu nantwie no atifi
na kum nantwie no awurade anim ahyiaeɛ ntomadan no ano
na fa nantwie no mogya no bi na fa wo nsateaa bɔ mu sra afɔrebukyia no mmɛn no ho na hwie mogya no nyinaa gu afɔrebukyia no ase
na yi sradeɛ a ɛkata ayamdeɛ no ho nyinaa ne deɛ ɛsensɛne mmerɛboɔ no ho no ne sawa mmienu no ne ɛso sradeɛ no na hye no wɔ afɔrebukyia no so
nantwie no nam ne ne nwoma ne n agyanan deɛ fa ogya hye no nsraban no akyi ɛyɛ bɔne ho afɔdeɛ
na fa odwennini baako na aaron ne ne mma no mfa wɔn nsa ngu odwennini no atifi
na kum odwennini no na fa ne mogya pete afɔrebukyia no ho hyia
na twitwa odwennini no asinasini na hohoro n ayamdeɛ ne ne nnyawa ho na fa gu n asinasini no ne ne tiri so
na hye odwennini mu no nyinaa afɔrebukyia no so ɛyɛ awurade hyeɛ afɔdeɛ adeɛ a ɛyi hwa hwanhwam ɛyɛ awurade ogya afɔdeɛ
na fa odwennini baako no na aaron ne ne mma mfa wɔn nsa ngu odwennini no atifi
na kum odwennini no na fa ne mogya no bi na fa ka aaron aso nifa ne ne mma no aso nifa ano ne wɔn nsa nifa kokurobetie ano ne wɔn nan nifa kokurobetie ano na fa mogya no pete afɔrebukyia no ho hyia
na fa afɔrebukyia no so mogya no bi ne sra ngo no bi na fa petepete aaron ne ne ntadeɛ so ne ne mma no ne ne mma ntadeɛ nso so na ɛnnwira no ne ne ntadeɛ ne ne mma ne ne mma ntadeɛ no nso
na afei fa odwennini no sradeɛ ne ne sradeɛ dua no ne sradeɛ a ɛkata n ayamdeɛ ho ne deɛ ɛsensɛne ne mmerɛboɔ ho ne ne sawa mmienu ne ɛho sradeɛ ne ne srɛ nifa no ɛfiri sɛ ɛyɛ asɔfohyɛ dwennini
ne paanoo mua baako ne paanoo taterɛ a wɔde ngo afɔre baako ne ɔfam baako firi apiti kɛntɛn a ɛsi awurade anim no mu
na fa ne nyinaa gu aaron ne ne mma no nsam him di akɔneaba yɛ awurade anim ehim afɔdeɛ
na gye wɔn nsam na ka ano gya afɔrebukyia no so ɔhyeɛ afɔdeɛ no so na ɛnyi hwa hwanhwam awurade anim ɛyɛ awurade ogya afɔdeɛ
na fa aaron asɔfohyɛ dwennini no yan na him yɛ ehim afɔdeɛ ma awurade na ɛnyɛ wo kyɛfa
na ma aaron ne ne mma asɔfohyɛ dwennini him yan ne mmasoɔ srɛ a wɔahim na wɔama soɔ no nyɛ kronkron
na ɛnyɛ aaron ne ne mma dea daa atorɔmudeɛ a ɛfiri israelfoɔ nsam ɛfiri sɛ ɛyɛ mmasoɔ afɔdeɛ ɛnyɛ mmasoɔ afɔdeɛ a israelfoɔ de firi wɔn asomdwoeɛ afɔrebɔdeɛ no mu bɔ wɔn mmasoɔ afɔdeɛ a wɔbɔ ma awurade
na aaron ntadeɛ kronkron no nyɛ ne mma deɛ wɔ n akyi na wɔnsra wɔn ngo wɔ mu na wɔmfa nhyɛ wɔn asɔfoɔ
ne mma mu deɛ ɔbɛsi n ananmu adi sɔfoɔ no nhyɛ no nnanson ansa na waba ahyiaeɛ ntomadan no mu abɛsom kronkronbea hɔ
na fa asɔfohyɛ dwennini no na noa ne nam no beaeɛ a ɛhɔ yɛ kronkron
na aaron ne ne mma no nni odwennini no nam ne paanoo a ɛwɔ kɛntɛn mu no ahyiaeɛ ntomadan no ano
na wɔnni nnoɔma a wɔde pata maa wɔn de hyɛɛ wɔn asɔfoɔ na wɔde dwiraa wɔn no nanso asɔfoɔ nko ara na wɔnni bi ɛfiri sɛ ɛyɛ kronkron
na sɛ asɔfohyɛ nam no ne paanoo no bi ka ma adeɛ kye so a ɛnneɛ fa ogya hye deɛ ɛkaeɛ no wɔnnni ɛfiri sɛ ɛyɛ kronkron
na sei na yɛ aaron ne ne mma no sɛdeɛ mahyɛ woɔ yi nyinaa nnanson na fa hyɛ wɔn asɔfoɔ
na fa nantwinini bɔ bɔne ho afɔdeɛ daa na ɛnyɛ mpata na sɛ wɔrepata afɔrebukyia no so a prapra ɛho bɔne na sra no ngo fa yɛ no kronkron
nnanson na pata afɔrebukyia no soɔ yɛ no kronkron na afɔrebukyia no ayɛ akronkronneɛ mu kronkron obiara a ɔka afɔrebukyia no nyɛ kronkron
na yei ne afɔdeɛ a bɔ wɔ afɔrebukyia no soɔ nnwanten mma mmienu a wɔadi afe afe na fa bɔ so afɔdeɛ daa
fa odwan ba no baako bɔ afɔdeɛ anɔpa na fa odwan ba baako no bɔ afɔdeɛ anwummerɛ
na fa esiam olonka abupɛn du mu baako a wɔde ngodua aba a wɔasie ngo toa baako ne ɛfa agu soɔ ne bobesa toa baako ne ɛfa ahwiesa ka adwammaa baako ho
na adwammaa baako no fa no bɔ afɔdeɛ anwummerɛ na yɛ no sɛ anɔpa aduane afɔdeɛ no ne ɛho ahwiesa no na ɛnyi hwa hwanhwam ɛyɛ awurade ogya afɔdeɛ
ɛnyɛ daa hyeɛ afɔdeɛ mo awoɔ ntoatoasoɔ nyinaa mu a mommɔ no ahyiaeɛ ntomadan no ano awurade anim deɛ me ne mo bɛhyia na me ne wo akasa hɔ
na ɛhɔ na me ne israelfoɔ bɛhyia na wɔafa m animuonyam so ayɛ kronkron
na mɛma ahyiaeɛ ntomadan ne afɔrebukyia no ayɛ kronkron na mɛma aaron ne ne mma ayɛ kronkron na wɔayɛ me asɔfoɔ
na mɛtena israelfoɔ no mu na mayɛ wɔn nyankopɔn
na wɔahunu sɛ mene awurade wɔn nyankopɔn a meyii wɔn firii misraim asase soɔ sɛ mɛtena wɔn mu no mene awurade wɔn nyankopɔn
na yɛ aduhwamhyeɛ bukyia okuo na fa yɛ
ne tentene nyɛ anammɔn baako ne fa na ne tɛtrɛtɛ nso nyɛ anammɔn baako ne fa na ɛnyɛ ahinanan na ne sorokɔ nyɛ basafa baako na ne mmɛn nso ntuatua mu ara
na fa sika amapa dura ɛso ne ɛho ne ne mmɛn no ho hyia na yɛ sika hankra twa ho hyia
na yɛ ɛho sika nkaa mmienu wɔ ne hankra no ase wɔ n afanu na wɔmfa mpoma nwurawura mu na wɔde asoa
na fa okuo sene mpoma no na duradura ho sika
na fa si ntwamutam a ɛwɔ adanseɛ adaka no ho no anim wɔ mpata adwa a ɛsi adanseɛ no soɔ no anim deɛ me ne wo bɛhyia hɔ no
aaron nhye so aduhwam daa anɔpa ɔsiesie nkanea no a ɔnhye aduhwam no
na sɛ aaron de nkanea no sisi so anwummerɛ a ɔnhye aduhwam no ɛyɛ daa aduhwam a wɔnhye no awurade anim mo awoɔ ntoatoasoɔ nyinaa mu
monnhye so aduhwam foforɔ biara ɔhyeɛ afɔdeɛ anaa aduane afɔdeɛ na monnhwie ahwiesa nso nngu so
na daa afirinhyia mu prɛko na aaron mfa bɔne ho mpata afɔdeɛ mogya no bi mpata wɔ ne mmɛn no soɔ daa afe ɔmpata wɔ so prɛko mo awoɔ ntoatoasoɔ nyinaa mu ɛyɛ akronkronneɛ mu ade kronkron ma awurade
na awurade ka kyerɛɛ mose sɛ
sɛ wobu israelfoɔ ano hwehwɛ wɔn dodoɔ a wɔn kan yi mu no wɔn nyinaa mfa wɔn kra mpata adeɛ mma awurade na sɛ wɔkan wɔn a owuyadeɛ bi amma wɔn mu
deɛ wɔmma nie obiara a wɔkan no fra dodoɔ a wɔkan wɔn no mu no mma dwetɛbena fa sɛ kronkronbea dwetɛbena no teɛ dwetɛbena baako yɛ gera aduonu dwetɛbena fa sɛ awurade mmasoɔ afɔrebɔdeɛ
obiara a wadi mfeɛ aduonu ne akyire a wɔkan no fra dodoɔ a wɔkan wɔn no mu no mfa mmasoɔ afɔrebɔdeɛ yi mma awurade
sɛ wɔde mmasoɔ afɔrebɔdeɛ no rema awurade de apata ama mo kra a ɔdefoɔ nnto so na ohiani nso nnte dwetɛbena fa no so
na gyegye mpata sika no israelfoɔ no nsam na fa ma ahyiaeɛ ntomadan no mu som no na ɛnyɛ israelfoɔ no nkaeɛ awurade anim na wɔmfa mpata mma mo kra
na awurade ka kyerɛɛ mose sɛ
fa yaawa yɛ kuduo nso a n ase nso yɛ yaawa na wɔadware mu na fa si ahyiaeɛ ntomadan no ne afɔrebukyia no ntam na gu mu nsuo
na aaron ne ne mma mfa nhohoro wɔn nsa ne wɔn nan ho
sɛ wɔrekɔhyɛne ahyiaeɛ ntomadan no mu a wɔmfa nsuo nhohoro wɔn ho na wɔanwuwu anaasɛ wɔrebɛbɛn afɔrebukyia no abɛsom abɛbɔ ogya afɔdeɛ ama awurade a
wɔnhohoro wɔn nsa ne wɔn nan ho na wɔanwuwu na ɛnyɛ daa atorɔmudeɛ mma wɔn ɔno ne n asefoɔ wɔn awoɔ ntoatoasoɔ nyinaa mu
na awurade ka kyerɛɛ mose sɛ
wo nso fa nnuhwam mu atitire kurobo a anene nnwetɛbena ahanum ne dupapo hwanhwam saa fa ahanu aduonum ne mmetire hwanhwam ahanu aduonum
ne bɛwewonua hwanhwam ahanum kronkronbea dwetɛbena so ne ngodua ngo susutoa baako
na fa yɛ sra ngo kronkron adufra a wɔafra no adufrafoɔ nyansa mu na ɛnyɛ sra ngo kronkron
na fa sra ahyiaeɛ ntomadan no ne adanseɛ adaka no
ne ɛpono no ne ɛho nnoɔma no nyinaa ne kaneadua no ne ɛho nnoɔma no ne aduhwamhyeɛ bukyia no
ne ɔhyeɛ afɔrebukyia no ne ɛho nnoɔma nyinaa ne kuduo no ne ne ntaaseɛ no ho
na dwira ho ma no nyɛ akronkronneɛ mu ade kronkron obiara a ɔka no nyɛ kronkron
na sra aaron ne ne mma no ngo yɛ wɔn kronkron na wɔnni me asɔfoɔ
na ka kyerɛ israelfoɔ sɛ yei nyɛ sra ngo kronkron mma me mo awoɔ ntoatoasoɔ nyinaa mu
wɔnnhwie nngu onipa honam so na monnsusu so nnyɛ bi a ɛte sɛ ɛno ɛyɛ kronkron enti ɛnyɛ kronkron mma mo
obiara a ɔbɛfra bie a ɛte sɛ ɛno anaasɛ ɔde bi bɛka ɔhɔhoɔ no wɔbɛtwa no afiri ne man mu atwene
na awurade ka kyerɛɛ mose sɛ fa nnuhwam aneneduro ne nworahwam ne prɛkɛsɛ hwanhwam ne ohwamfufuo korɔgyenn wɔnsusu ne nyinaa pɛ
na fa yɛ aduhwam a wɔhyeɛ adufrafoɔ nyansa so adufra a wɔaposa a ɛyɛ korɔgyenn ne kronkron
na si bi fekɔfekɔ na fa bi si adanseɛ no anim ahyiaeɛ ntomadan no mu deɛ me ne wo bɛhyia no ɛnyɛ mo akronkronneɛ mu ade kronkron
na aduhwam a worebɛyɛ yi monnsusu so nnyɛ bi mmfa nyɛ wo kronkron mma awurade
obiara a ɔbɛyɛ bie a ɛte sɛ ɛno ahua ahwɛ no wɔbɛtwa no afiri ne man mu atwene
na awurade ka kyerɛɛ mose sɛ
hwɛ mabɔ hur ba uri ba besalel a ɔfiri yuda abusuakuo mu din mafrɛ no
na mede nyankopɔn honhom mahyɛ no ma nyansa ne nhunumu ne nimdeɛ ne adwinnie ahodoɔ nyinaa mu
sɛ ɔmfa nnwene ho ne tirim na ɔnni sika ne dwetɛ ne kɔbere mfrafraeɛ
ne aboɔ a wɔsene sisi adeɛ mu ne nnuasene mu adwini na ɔnni adwinhodoɔ nyinaa
na me ara hwɛ mafa ahisamak ba oholiab a ɔfiri dan abusuakuo mu maka ne ho na nnipa a wɔwɔ nyansa akoma nyinaa mede nyansa mahyɛ wɔn akoma mu na wɔayɛ deɛ mahyɛ woɔ yi nyinaa
ahyiaeɛ ntomadan no ne adanseɛ adaka no ne mpata adwa no a ɛsi soɔ no ne ntomadan no ho ade nyinaa
ne ɛpono no ne ɛho nnoɔma ne kaneadua a ɛho teɛ no ne ɛho nnoɔma nyinaa ne aduhwamhyeɛ bukyia no
ne ɔhyeɛ afɔrebukyia no ne ɛho nnoɔma nyinaa ne kuduo ne ne ntaaseɛ no
ne mmasoɔ ntadeɛ ne ɔsɔfoɔ aaron ntadeɛ kronkron no ne ne mma ntadeɛ a wɔde bɛdi asɔfoɔ no
ne sra ngo no ne kronkronbea aduhwam a wɔhyeɛ no wɔnyɛ no sɛdeɛ mahyɛ woɔ nyinaa
na awurade ka kyerɛɛ mose sɛ
na wo nso ka kyerɛ israelfoɔ no sɛ me home da no ara na monnie na ɛyɛ me ne mo ntam nsɛnkyerɛnneɛ mo awoɔ ntoatoasoɔ nyinaa mu na moahunu sɛ me awurade na meyɛ mo kronkron
enti monni homeda no na ɛyɛ kronkron ma mo obiara a ɔbɛgu ho fi no kum na wɔbɛku no na obiara a ɔyɛ mu adwuma no wɔbɛtwa saa kra no afiri ne man mu atwene
nnansia na wɔmfa nyɛ adwuma na da a ɛtɔ so nson no yɛ ɔhome mu homeda a ɛyɛ kronkron ma awurade obiara a ɔyɛ adwuma homeda no kum na wɔbɛku no
enti israelfoɔ no nhwɛ homeda no na wɔnni wɔn awoɔ ntoatoasoɔ nyinaa mu sɛ daa apam
me ne israel ntam nsɛnkyerɛnneɛ ne no de kɔsi daa na nnansia na awurade de yɛɛ ɔsoro ne asase na da a ɛtɔ so nson no ɔhomee na ɔdwodwoo ne ho
na ɔne mose wiee kasa sinai bepɔ soɔ no ɔmaa no adanseɛ apono mmienu aboɔpono a wɔde nyankopɔn nsateaa atwerɛ soɔ
na ɔman no hunuu sɛ mose akyɛreɛ na ɔnsiane mfiri bepɔ no so mma no ɔman no boaa wɔn ano baa aaron nkyɛn bɛsee no sɛ sɔre yɛ anyame ma yɛn na wɔnni yɛn anim ɛfiri sɛ mose yi ɔbarima a ɔkɔyii yɛn firii misraim baeɛ no deɛ yɛnnim deɛ ayɛ no
ɛnna aaron ka kyerɛɛ wɔn sɛ monyiyi sika nkaa a ɛwowɔ mo yerenom ne mo mmabanin ne mo mmammaa aso mu mfa mmrɛ me
na ɔman no nyinaa yiyii sika nkaa a ɛwowɔ wɔn aso mu no de brɛɛ aaron
na ɔgyee wɔ wɔn nsam na ɔde pɛeɛ yeyɛe na ɔyɛɛ no nantwie a wɔaguo na wɔkaa sɛ israel yeinom ne w anyame a wɔyii wo firii misraim asase so baeɛ no
na aaron hunuu sɛ wɔn ani gye ho no ɔsii afɔrebukyia wɔ n anim na ɔpaee sɛ ɔkyena ne awurade afahyɛ
na wɔtuaa nhema bobɔɔ ɔhyeɛ afɔdeɛ ne asomdwoeɛ afɔdeɛ na ɔman no tenaa ase didii nomee na wɔsɔre goroe
na awurade ka kyerɛɛ mose sɛ siane kɔ na wo man a wode wɔn firi misraim asase so baeɛ no redi asɛmmɔne
wɔamane afiri kwan a mekyerɛɛ wɔn no so ntɛm wɔayɛ nantwie ba a wɔaguo na wɔasɔre no abɔ afɔdeɛ ama no aka sɛ israel yeinom ne w anyame a wɔyii wo firii misraim asase so baeɛ no
na awurade ka kyerɛɛ mose sɛ mahunu ɔman yi na hwɛ wɔyɛ ɔman a wɔn kɔn asene
na afei ma me kwan na me bo nhuru ntia wɔn na memmene wɔn na memfa wo menyɛ ɔman kɛseɛ
na mose paa awurade ne nyankopɔn kyɛw sɛ awurade adɛn nti na wo bo huru tia ɔman a wode ahoɔden kɛseɛ ne nsa a ɛyɛ den kɔyii wɔn misraim asase so baeɛ no
adɛn nti na misraimfoɔ nka sɛ adwemmɔne bi nti na ɔbɛyii wɔn kɔeɛ sɛ ɔrekɔkum wɔn mmepɔ soɔ na wapra wɔn afiri asase ani sane firi w abufuhyeɛ no mu na ma bɔne a worebɛyɛ wo man no nyɛ wo ya
kae abraham isak ne israel wo nkoa a wokaa wɔn wo ara wo ntam see wɔn sɛ mɛma w asefoɔ adɔɔso sɛ ɔsoro nsoromma na asase a maka ho asɛm yi nyinaa mede bɛma w asefoɔ na wɔadi so akɔsi daa no
na awurade nuu ne ho wɔ bɔne a ɔkaa sɛ ɔrebɛyɛ ne man no ho
na mose danee ne ho siane firii bepɔ no so na adanseɛ apono mmienu no kura ne nsam aboɔpono a wɔatwerɛ n afanu wɔatwerɛ so ɛha ne ha
na apono no yɛ nyankopɔn adwuma na atwerɛ no yɛ nyankopɔn atwerɛ a wɔakurukyire no apono no soɔ
na yosua tee sɛ ɔman no rebɔ ose na wɔreyɛ gyegyeegye no ɔka kyerɛɛ mose sɛ ɔko gyegyeegye wɔ nsraban no mu
na ɔse ɛnyɛ nkonimdie ho sebɔ gyegyeegye na ɛnyɛ nkoguo ho nteamu gyegyeegye na mmom ɛdwontoɔ gyegyeegye na meteɛ yi
na ɛbaa sɛ mose bɛn nsraban no na ɔhunuu nantwie ba ne asa no ara pɛ ne bo fui na ɔtoo apono a ɛwɔ ne nsam no gui maa no bobɔe wɔ bepɔ no ase
na ɔfaa nantwie ba a wɔyɛeɛ no de gya hyee na ɔyam no muhumuhu de petee nsuo ani maa israelfoɔ no nomee
na mose bisaa aaron sɛ ɛdeɛn na ɔman yi yɛɛ woɔ a wode bɔne kɛseɛ aba wɔn soɔ yi
ɛnna aaron buaa sɛ mma me wura bo mmfu wo ara wonim ɔman yi sɛ bɔne ara na wɔde asi wɔn anim
na wɔka kyerɛɛ me sɛ yɛ anyame ma yɛn na wɔnni yɛn anim ɛfiri sɛ mose yi ɔbarima a ɔkɔyii yɛn firi misraim asase so baeɛ no yɛnnim deɛ ayɛ no
na mesee wɔn sɛ wɔn a wɔwɔ sika bie no wɔnyi na wɔde maa me na meto guu gya mu na nantwie ba yi firi mu bae
na mose hunuu sɛ ɔman no agye nsam no aaron na ama ɔman no nneyɛɛ agye nsam ama wɔabɔ wɔn ho adapaa w atamfo anim no
ɔgyinaa nsraban no tia kaa sɛ deɛ ɔwɔ awurade afa mmra me nkyɛn na lewifoɔ nyinaa boaboaa wɔn ano baa ne nkyɛn
na ɔka kyerɛɛ wɔn sɛ sɛ awurade israel nyankopɔn seɛ nie momfa mo nkrantɛ mmobɔ mo asene na montwa nkɔ na monsane mmra mfiri nsraban no tia nkɔ tia na monkunkum mo nuanom ne mo nnamfonom ne mo afipamfoɔ
na lewifoɔ no yɛɛ sɛdeɛ mose ka kyerɛɛ wɔn no na ɛda no ɔman no mu nnipa bɛyɛ mpensa totɔe
na mose kaa sɛ moayɛ mo ho kronkron ama awurade nnɛ sɛ obiara bɛsɔre atia ne ba ne ne nua mpo na mode nhyira aba mo so nnɛ
na adeɛ kyeeɛ no mose ka kyerɛɛ ɔman no sɛ mo deɛ moayɛ bɔne kɛse na afei mɛforo makɔ awurade nkyɛn ebia mɛtumi mapata ama mo bɔne no
na mose sane kɔɔ awurade nkyɛn kɔkaa sɛ ao bɔne kɛseɛ na ɔman yi ayɛ na wɔayɛ sika anyame afa
na afei sɛ wode wɔn bɔne no bɛkyɛ a na sɛ ɛnte saa a pepa me nso firi wo nwoma a woatwerɛ no mu ɛ
na awurade ka kyerɛɛ mose sɛ deɛ wayɛ me bɔne no ɔno na mɛpepa no mafiri me nwoma mu
na afei kɔ na kɔgya ɔman no kɔ deɛ maka makyerɛ woɔ no hwɛ me bɔfoɔ bɛdi w anim nanso da a mɛba abɛhwɛ wɔn no mɛtua wɔn wɔn bɔne so ka
na sɛ wɔayɛ nantwie ba a aaron yɛeɛ no nti awurade haa ɔman no
na awurade ka kyerɛɛ mose sɛ sim firi ha kɔ wo ne ɔman a wokɔyii wɔn firi misraim baeɛ no kɔ asase a mekaa ɛho ntam mekyerɛɛ abraham isak ne yakob sɛ w asefoɔ na mede bɛma wɔn no so
na mɛsoma ɔbɔfoɔ adi w anim na matu kanaanfoɔ amorifoɔ hetifoɔ perisifoɔ hewifoɔ ne yebusifoɔ no
kɔ asase a nufosuo ne ɛwoɔ sene soɔ no so na me deɛ merenni wo mu nkɔ ɛfiri sɛ woyɛ ɔman a wo kɔn asene na mammene wo ɔkwan no mu
na ɔman no tee asɛmmɔne yi no wɔdii abooboo na obiara anhyɛ n ahokekadeɛ
na awurade ka kyerɛɛ mose sɛ kɔka kyerɛ israelfoɔ no sɛ moyɛ ɔman a mo kɔn asene sɛ medi mo mu kakraa bi ne mo kɔ a anka mɛhye mo na afei monyi mo ho ahokekadeɛ na menhunu deɛ mɛyɛ mo
ɛnna israelfoɔ no yiyii wɔn ho ahokekadeɛ firi bepɔ horeb ho hɔ ara
na mose taa fa ntomadan no de kɔsi nsraban no akyi akyirikyiri na ɔfrɛɛ no ahyiaeɛ ntomadan na obiara a ɔhwehwɛ awurade no firi adi kɔ ahyiaeɛ ntomadan no a ɛwɔ nsraban no akyiri no ho
na sɛ mose firi kɔ ntomadan no ho a ɔman no nyinaa sɔresɔre kɔgyinagyina wɔn ntomadan ano na wɔde mose akyiri hwɛ ara kɔsi sɛ ɔhyɛne ntomadan no mu
na sɛ mose hyɛne ntomadan no mu a mununkum dum no siane bɛgyina ntomadan no ano na awurade ne mose kasa
na ɔman no nyinaa hunu mununkum dum no sɛ ɛgyina ntomadan no ano a ɔman no nyinaa sɔresɔre na obiara koto sɔre wɔ ne ntomadan ano
na awurade ne mose di nhwɛanim kasa sɛ onipa ne ne yɔnko kasa na ɔsane ba nsraban no mu a ne somfoɔ nun ba yosua a ɔyɛ aberanteɛ no deɛ ɔmfiri ntomadan no mu
na mose ka kyerɛɛ awurade sɛ hwɛ wo ara na woaka akyerɛ me sɛ fa ɔman yi kɔ nanso womma menhunu deɛ wobɛsoma no na ɔne me akorɔ nanso wo ara na woaka sɛ mede wo din menim wo na woanya m anim animuonyam nso
enti mesrɛ wo sɛ manya w anim adom a ma menhunu wo kwan ɛ na mahu wo na hunu sɛ nkurɔfoɔ yi yɛ wo man a
na awurade kaa sɛ me ara ankasa mɛdi wo anim ne wo akɔ na mama woakɔhome
na ɔka kyerɛɛ no sɛ sɛ wo ankasa ne yɛn ankɔ deɛ a ɛnneɛ mfa yɛn mfiri ha nkɔ
na ɛdeɛn na wɔde bɛhunu wɔ ha sɛ me ne wo man yi anya w anim adom ɛnyɛ wo korɔ a wo ne yɛn bɛkorɔ no na me ne wo man yi ada nso wɔ aman a wɔwɔ asase ani nyinaa mu
na awurade ka kyerɛɛ mose sɛ asɛm a woaka yi nso mɛyɛ ɛfiri sɛ woanya m anim adom na mede wo din menim wo
na mose kaa sɛ ɛnneɛ ma menhunu w animuonyam
na ɔse mɛma me papa nyinaa asene w anim na mɛpae me din yhwh awurade wɔ w anim na medom deɛ medom no na mehunu deɛ mehu no mmɔbɔ no mmɔbɔ
na ɔse wontumi nhunu m anim ɛfiri sɛ onipa renhunu m anim nnya nkwa
na awurade se hwɛ ɔkwan wɔ me nkyɛn ha na gyina ɔbotan no so
na sɛ m animuonyam resene a mede wo bɛhyɛ ɔboɔ tokuro mu na mede me nsa makata wo so masene ansa
na mayi me nsa na woahunu m akyi fam na m anim deɛ worenhunu
na awurade ka kyerɛɛ mose sɛ sene aboɔpono mmienu sɛ kane deɛ no na mentwerɛ kane apono a wobobɔeɛ no so nsɛm no wɔ so
na siesie wo ho sie anɔpa na foro bra sinai bepɔ so anɔpa na gyina hɔ twɛn me bepɔ no atifi
mma obiara nnka wo ho mmforo mmma na mma wɔnnhunu obiara nso bepɔ no so baabiara na mma nnwan anaa anantwie mmmɛdidi bepɔ no ho
na mose senee aboɔpono mmienu sɛ kane deɛ no na ɔtuaa nhema foro kɔɔ sinai bepɔ no so sɛdeɛ awurade hyɛɛ no no na ɔfaa aboɔpono mmienu no kuraa ne nsam
na awurade nam mununkum mu sianee na ɔne no bɛgyinaa hɔ na ɔpaee n ankasa ne din yhwh awurade din
na awurade bɛtwaa mu n anim na ɔpaee sɛ yhwh yhwh awurade awurade nyankopɔn mmɔborɔhunufoɔ ne ɔdomfoɔ deɛ n abodwoɔ kyɛre na n adɔeɛyɛ ne ne nokorɛ dɔɔso pii
deɛ ɔkora adɔeɛyɛ ma mpempem na ɔde amumuyɛ ne mmarato ne bɔne kyɛ na bem na ɔmma ɔbɔnefoɔ nnie ɔtua nananom amumuyɛ so ka fa mma ne mma mma so kɔsi awoɔ ntoatoasoɔ mmiɛnsa ne nnan so
na mose yɛɛ ntɛm kotoo fam sɔree
na ɔkaa sɛ awurade sɛ manya w anim adom a mesrɛ wo ma awurade ntena yɛn mu ne yɛn nkɔ ɛfiri sɛ wɔyɛ ɔman a wɔn kɔn asene na fa yɛn amumuyɛ ne yɛn bɔne kyɛ yɛn na fa yɛn yɛ wo deɛ
na awurade kaa sɛ hwɛ me deɛ merepam apam wo man no nyinaa anim na mɛyɛ anwanwadeɛ a wɔnyɛɛ bi da asase nyinaa soɔ ne amanaman nyinaa mu na ɔman a wowɔ wɔn mu no nyinaa ahunu awurade nnwuma na adeɛ a merebɛyɛ woɔ no bɛyɛ hu
di deɛ mehyɛ wo nnɛ yi so hwɛ meretu amorifoɔ kanaanfoɔ hetifoɔ perisifoɔ hewifoɔ ne yebusifoɔ no afiri w anim
hwɛ wo ho yie na wo ne deɛ ɔte asase a worekɔ soɔ no soɔ no ampam na wɔammɛdane wo mu fidie
na mmom mommubu wɔn afɔrebukyia na monnwiri wɔn ɔboɔ adum na montwitwa wɔn abosompɔ asera ngu
na nsɔre onyame foforɔ biara ɛfiri sɛ awurade a ne din ne oninkunfoɔ no yɛ onyankopɔn ninkunfoɔ
na wo ne deɛ ɔte asase no soɔ no ampam na wɔdi wɔn anyame akyi bɔ adwaman na wɔbɔ wɔn anyame afɔdeɛ a obi ammɛfrɛ wo na woankɔdi n afɔrebɔdeɛ no bi
na woanware ne mmammaa no bi amma wo ba na ne mma mmaa no anni wɔn anyame no akyi ammɔ adwaman na wɔamma wo mmammarima nso ankɔdi wɔn anyame no akyi ammɔ adwaman
nyɛ anyame a wɔaguo mfa
di apiti nnapɔnna no nnanson na di apiti sɛdeɛ mehyɛɛ woɔ no bosome abib mu ɛfiri sɛ bosome abib mu na wofiri misraim baeɛ
adeɛ biara a ɛbue ɔyafunu ano no ne wo mmoa nyinaa mmakan a wɔyɛ anini no nantwie oo odwan oo me dea
na afunumu abakan deɛ fa odwan ba sesa no na sɛ woansesa no a ɛnneɛ bu ne kɔn mu wo mmammarima mu mmakan nyinaa sesa gye wɔn na obiara mmfa ne nsapan mmmɛpue m anim
nnansia na yɛ adwuma na ɛda a ɛtɔ so nson no deɛ home funtum berɛ mu ne otwa berɛ mu na home
na hyɛ wo nnapɛn fa no ayuotwa berɛ mu adekan deɛ no ɛne anoboa afahyɛ no afeda mu
afe mu mprɛnsa na wo mmarima nyinaa mmɛpue awurade nyankopɔn israel nyankopɔn no anim
na mɛtu amanaman no afiri w anim na matrɛ w ahyeɛ mu na woreforo akɔpue awurade wo nyankopɔn anim afirinhyia mu mprɛnsa no a obiara ani remmere w asase
mfa mmɔreka nka w afɔdeɛ a wobɔ no mogya ho na mma adeɛ nnkye twam afahyɛ afɔdeɛ no so
w asase so adekan a ɛbɛba kane no fa bra awurade wo nyankopɔn fie nnoa odwan ba wɔ ne na nufosuo mu
na awurade ka kyerɛɛ mose sɛ twerɛ nsɛm yi fa ɛfiri sɛ nsɛm yi so na magyina me ne wo ne israelfoɔ no apam
na ɔne awurade dii hɔ adaduanan awia ne anadwo wannidi na wannom na ɔtwerɛɛ apam nsɛm no nsɛm du no apono no so
na mose firi sinai bepɔ so resiane no na adanseɛ apono mmienu no kura ne nsam na ɔfiri bepɔ no so sianeeɛ no na mose nnim sɛ ɔne awurade kasaeɛ nti n anim wedeɛ ahyerɛn
na aaron ne israelfoɔ no nyinaa hunuu mose no na hwɛ n anim wedeɛ hyerɛn na wɔsuroo sɛ wɔbɛbɛn no
na mose frɛɛ wɔn na aaron ne asafo no mu mpanimfoɔ no nyinaa sane baa ne nkyɛn na mose ne wɔn kasae
na ɛno akyiri no israelfoɔ no nyinaa twe bae na ɔhyɛɛ wɔn deɛ awurade ka kyerɛɛ no sinai bepɔ soɔ no nyinaa
na mose ne wɔn wiee kasa no ɔde nkatanimu kataa n anim
na daa sɛ mose rekɔ awurade anim ne no akɔkasa a ɔyi nkatanimu no de kɔsi sɛ ɔbɛfiri adie na ɔfiri adi a ɔbɛka deɛ wɔahyɛ no no kyerɛ israelfoɔ no
na sɛ israelfoɔ no hunu mose anim sɛ n anim wedeɛ no ahyerɛn na mose de nkatanimu no sane kata n anim kɔsi sɛ ɔkɔ mu ne no kɔkasa
na mose hyiaa israelfoɔ asafo no nyinaa na ɔka kyerɛɛ wɔn sɛ nsɛm a awurade ahyɛ sɛ monni soɔ nie
nnansia na wɔmfa nyɛ adwuma na ɛda a ɛtɔ so nson no nyɛ mo homeda kronkron a mode home ma awurade obiara a ɔbɛyɛ mu adwuma no wɔbɛku no
monnsɔ gya mo tenaberɛ nyinaa homeda
na mose ka kyerɛɛ israelfoɔ asafo no nyinaa sɛ asɛm a awurade ahyɛ nie
monyi mmasoɔ afɔrebɔdeɛ wɔ mo mu mmrɛ awurade obiara a n akoma pɛ no mfa mmasoɔ afɔrebɔdeɛ mmrɛ awurade sika dwetɛ ne kɔbere mfrafraeɛ
ne bibire asaawa a ɛbere dum koogyan ne asaawa fitaa ne mmirekyie nwi
deɛ ɛka ho ne adwennini nwoma a wɔahyɛ no kɔkɔɔ sukraman nwoma okuo nnua
kanea no ho ngo nnuhwam a wɔde bɛyɛ sra ngo ɔhyeɛ aduhwam
apopobibire aboɔ nsisimu aboɔ a wɔde bɛyɛ asɔfotadeɛ ne adaaboɔ no
na mo mu akoma mu anyansafoɔ nyinaa mmra mmɛyɛ adeɛ a awurade ahyɛ nyinaa
tenabea no ntomadan ne ne nkatasoɔ nkɔtɔkorɔ ne ne ntaaboɔ a ɛsisi ho ne mmeamu n adum ne ne nnyinasoɔ
adaka no ne ne mpoma mpata adwa no ne ntwamutam a ɛtwa mu no
ɛpono no ne ne mpoma ne ɛho nnoɔma nyinaa ne kyerɛ paanoo no
bio kaneadua no ne ɛho nnoɔma ne ne nkanea ne ɛho ngo
ne aduhwamhyeɛ bukyia no ne ne mpoma ne sra ngo no ne hyeɛ aduhwam no ne tenabea no ano nkataano no
ɔhyeɛ afɔrebukyia no ne ne kɔbere mfrafraeɛ ntentan no ne mpoma ne ɛho nnoɔma nyinaa kuduo no ne ne ntaaseɛ
deɛ ɛka ho ne adihɔ no ho ntwamutam no n adum ne ne nnyinasoɔ ne adihɔ no aboboano nkataano no
tenabea no ho mpɛɛwa ne ɛho ntampehoma
ɔsom ntadeɛ a wɔde som kronkronbea hɔ ɔsɔfoɔ aaron ntadeɛ kronkron no ne ne mma ntadeɛ a wɔde bɛdi asɔfoɔ no
na israelfoɔ asafo no nyinaa firii mose anim kɔe
na wɔbae obiara a n akoma kanyan no ne obiara a ne honhom kaa no na wɔde awurade mmasoɔ afɔrebɔdeɛ baa sɛ wɔmfa nyɛ ahyiaeɛ ntomadan no ne ɛho som nnoɔma nyinaa ne ntadeɛ kronkron no
na mmarima ne mmaa nyinaa dodoɔ a wɔn akoma pɛ nyinaa bae na wɔde nkapo ne nsomuadeɛ ne mpɛtea ne krakyere ne sika nnwinneɛ ahodoɔ nyinaa bae na obiara a ɔpɛ sɛ ɔde sika ohim afɔdeɛ brɛ awurade
ne obiara a ne nsam wɔ bibire ne asaawa a ɛbere dum ne koogyan ne asaawa fitaa ne mmirekyie nwi ne adwennini nwoma kɔkɔɔ ne sukraman nwoma no de bae
obiara a ɔkura dwetɛ ne kɔbere mfrafraeɛ mmasoɔ afɔrebɔdeɛ ma awurade de bae na obiara a ne nsam wɔ okuo nnua a wɔde bɛyɛ ɔsom nnoɔma no biara nso de bae
na mmaa a wɔwɔ nyansa akoma nyinaa de wɔn nsa too asaawa na wɔde deɛ wɔtoeɛ no bae bibire ne asaawa a ɛbere dum ne koogyan ne asaawa fitaa
na mmaa a wɔn akoma pɛ de wɔn nyansa mu nyinaa too mmirekyie nwi asaawa
na mpanimfoɔ no de apopobibire aboɔ ne nsisimu aboɔ a wɔde bɛyɛ asɔfotadeɛ ne adaaboɔ no bae
wɔde nnuhwam ne ngo a wɔde bɛyɛ nkanea ngo ne sra ngo ne ɔhyeɛ aduhwam no nso bae
na israelfoɔ mu mmarima ne mmaa nyinaa a wɔn akoma pɛ wɔn sɛ wɔmfa nnwuma a awurade nam mose so hyɛɛ sɛ wɔnyɛ no ho biribi mmra no de ayamyi ayɛyɛdeɛ brɛɛ awurade
na mose ka kyerɛɛ israelfoɔ no sɛ monhwɛ awurade afrɛ hur ba uri ba besalel a ɔfiri yuda abusuakuo mu
na ɔde nyankopɔn honhom ahyɛ no ma nyansa nhunumu nimdeɛ ne adwinnie nyinaa mu
sɛ ɔnni adwini ahodoɔ sika dwetɛ ne kɔbere mfrafraeɛ
ne nsisimu aboɔ mu nkurukyireeɛ nnuasene ne adwini ahodoɔ
na ɔde ahyɛ n akomam sɛ ɔnkyerɛ ebinom nso ɔno ne ahisamak ba oholiab a ɔfiri dan abusuakuo mu no
wɔn na ɔde akoma mu nyansa ahyɛ wɔn ma sɛ wɔnni adwini ahodoɔ nyinaa sikadwumfoɔ duadwumfoɔ ɔnwomfoɔ a ɔdi bibire ne asaawa a ɛbere dum ne koogyan ne asaawa fitaa mu adwini ne ntomanwomfoɔ deɛ wɔn a wɔdi adwini biara ne wɔn a wɔbɔ wɔn tirim di adwini ahodoɔ
na besalel ne oholiab ne wɔn a awurade ama wɔn nimdeɛ ne nhunumu sɛ wɔnhunu adeɛ no yɛ nyinaa na wɔbɛyɛ kronkronbea ɔsom no ho adwuma sɛdeɛ awurade ahyɛ no
na mose frɛɛ besalel oholiab ne animdefoɔ a awurade de nyansa ahyɛ wɔn akoma mu nyinaa wɔn a wɔn akoma kanyan wɔn sɛ wɔmmra adwuma no ho mmɛyɛ nyinaa
na wɔgyee mmasoɔ afɔrebɔdeɛ a israelfoɔ de baa sɛ wɔmfa nyɛ kronkronbea som ho adwuma no nyinaa mose anim sɛ wɔde bɛyɛ na wɔkɔɔ so ara de ayamyi ayɛyɛdeɛ brɛɛ no daa anɔpa
na adwumfoɔ a wɔyɛ kronkronbea no ho adwuma nyinaa firi wɔn nnwuma a wɔreyɛ no ho ba
bɛka kyerɛɛ mose sɛ ɔman no ama deɛ wɔde ba no adɔɔso sene deɛ ɛbɛso adwuma a awurade hyɛɛ sɛ wɔnyɛ no
na mose hyɛ maa wɔpaee no nsraban no mu sɛ ɔbarima oo ɔbaa oo obiara mmfa biribi mmmɛyɛ kronkronbea no ho mmasoɔ afɔrebɔdeɛ bio
ɛnna ɔman no de gyaee ba ɛfiri sɛ na deɛ wɔanya no dɔɔso ma adwuma no nyinaa sɛ wɔde bɛyɛ ama ebi aka
na wɔn a wɔyɛ adwuma no animdefoɔ nyinaa yɛɛ tenabea no wɔde asaawa fitaa a wɔafira ne bibire ne asaawa a ɛbere dum ne koogyan yɛɛ ntoma du kerubim a ɛyɛ ntomanwono mu adwini na wɔde yɛeɛ
ntoma biara tentene yɛ basafa dunan na ntoma biara tɛtrɛtɛ yɛ basafa mmienu ntoma no nyinaa nsusuiɛ yɛ bafua
na ɔde ntoma no nnum toatoaa so maa baako toaa baako so na ɔde ntoma no nnum nso toatoaa so maa baako toaa baako so
na ɔde bibire bobɔɔ ntoma baako mmuano so nkantankoraa wɔ ano wɔ ntoaeɛ no mmuano so wɔ ntoaeɛ a ɛtɔ so mmienu no so
nkantankoraa aduonum na ɔbobɔɔ no ntoma baako ano na nkantankoraa aduonum nso na ɔbobɔɔ no ntoma a ɛwɔ ntoaeɛ a ɛtɔ so mmienu no soɔ no ano nkantankoraa no dii mmɔanim
na ɔyɛɛ sika nkɔtɔkorɔ aduonum na ɔde nkɔtɔkorɔ no koakoaa ntoma no na tenabea no yɛɛ fua
na ɔyɛɛ mmirekyie nwi ntoma de yɛɛ ntomadan wɔ tenabea no so ntoma dubaako na ɔyɛeɛ
ntoma baako tentene yɛ basafa dunum na ntoma baako tɛtrɛtɛ yɛ basafa mmienu ntoma dubaako no nsusuiɛm yɛ pɛ
na ɔde ntoma no nnum toatoaa so yɛɛ no bafua na ɔde nsia nso toatoaa so yɛɛ no bafua
na ɔbobɔɔ nkantankoraa aduonum ntoma a ɛdi akyire no mmuano so wɔ ntoaeɛ no so na ɔbobɔɔ nkantankoraa aduonum nso wɔ ntoaeɛ a ɛtɔ so mmienu no ntoma no mmuano so
na ɔyɛɛ kɔbere mfrafraeɛ nkɔtɔkorɔ aduonum de koakoaa ntomadan no na ayɛ bafua
na ɔde adwennini nwoma a wɔahyɛ no kɔkɔɔ yɛɛ ntomadan no nkatasoɔ na ɔde sukraman nwoma yɛɛ ɛno so nkatasoɔ
na ɔde okuo yɛɛ tenabea no ntaaboɔ a ɛsisi hɔ no
taaboɔ baako tentene yɛ basafa nnum na taaboɔ baako tɛtrɛtɛ bɛyɛ anammɔn mmienu ne fa
ɛnan mmienu tuatua taaboɔ baako ase na biribi sosɔ ɛnan baako ne baako mu saa na ɔyɛɛ tenabea ntaaboɔ no nyinaa ho
na ɔyɛɛ tenabea ntaaboɔ no ntaaboɔ aduonu di anafoɔ fam a ɛkyerɛ nifa
na ɔyɛɛ ntaaboɔ aduonu no ase dwetɛ nnyinasoɔ aduanan nnyinasoɔ mmienu hyehyɛ taaboɔ koro ase ma ne nan mmienu no na nnyinasoɔ mmienu hyehyɛ taaboɔ koro nso ase ma ne nan mmienu no
na tenabea no nkyɛn baako a ɛdi atifi fam no ɔde ntaaboɔ aduonu kɔsisii hɔ
ne ne dwetɛ nnyinasoɔ aduanan taaboɔ koro ase nnyinasoɔ mmienu na koro nso ase nnyinasoɔ mmienu
na tenabea no akyiri fam a ɛkyerɛ atɔeɛ no ɔde ntaaboɔ nsia kɔsisii hɔ
na ɔde ntaaboɔ mmienu kɔsisii tenabea no akyiri ntwea no so
na ɛpam ho firi fam de rekorɔ nanso ɛyɛ mu kɔduru ne hini so deɛ kaa a ɛdi kan no tua hɔ saa na ɔyɛɛ ne mmienu nyinaa ntwea mmienu no soɔ
na ntaaboɔ nwɔtwe ne ne dwetɛ nnyinasoɔ dunsia na ɛwɔ hɔ taaboɔ biara ase nnyinasoɔ mmienu
na ɔde okuo yɛɛ mmeamu tenabea no nkyɛn baako ntaaboɔ no deɛ enum
ne tenabea no nkyɛn baako no nso ntaaboɔ no mmeamu enum no ne tenabea no akyi atɔeɛ fam ntaaboɔ no deɛ mmeamu nnum
na ɔde mfimfini mmeamu no beaa ntaaboɔ no mfimfini de twaa mu firi tire kɔduruu tire
na ɔde sika duraduraa ntaaboɔ no ho na ɔde sika yɛɛ ɛho nkaa no sɛ ɛnyɛ mmeamu no hyehyɛbea na ɔde sika duraduraa mmeamu no ho
na ɔde bibire ne asaawa a ɛbere dum ne koogyan ne asaawa fitaa a wɔafira yɛɛ ntwamutam ɔyɛɛ no ntomanwono mu adwini a kerubim wɔ mu
na ɔyɛɛ ɛho okuo adum nnan na ɔde sika duraduraa ho ne mprɛngo yɛ sika na ɔde dwetɛ nnyinasoɔ nnan guu aseɛ
na ɔde bibire ne asaawa a ɛbere dum ne koogyan ne asaawa fitaa a wɔafira nwonoo nkyeremu de yɛɛ ntomadan no ano nkataano
na ɔyɛɛ ɛho adum nnum ne mprɛngo na ɔde sika duraduraa n atifi ne ne mmeamu ho na ne nnyinasoɔ nnum yɛ kɔbere mfrafraeɛ
na besalel de okuo yɛɛ adaka no ne tentene bɛyɛ basafa baako ne fa na ne tɛtrɛtɛ bɛyɛ anammɔn mmienu ne fa na ne sorokɔ bɛyɛ anammɔn mmienu ne fa
na ɔde sika amapa duraa emu ne ɛho na ɔyɛɛ sika hankra twaa ho hyiae
na ɔguu ɛho sika nkaa nnan de tuatuaa ne nan nnan no ho nkaa mmienu wɔ ɔfa ha na nkaa mmienu wɔ ɔfa ha
na ɔde okuo senee mpoma na ɔde sika duraduraa ho
na ɔde mpoma no wurawuraa nkaa no mu adaka no nkyɛn mu na wɔde asoa adaka no
na ɔde sika amapa yɛɛ mpata adwa no ne tentene bɛyɛ basafa baako ne fa na ne tɛtrɛtɛ bɛyɛ anammɔn mmienu ne fa
na ɔde sika a wɔaborɔ yɛɛ sika kerubim mmienu maa no firi mpata adwa no tiri mmienu no mu
ɔyɛɛ kerub baako wɔ etire ha na ɔyɛɛ kerub baako nso wɔ etire ha mpata adwa no mu na ɔmaa kerubim no firii ne tiri mmienu no soɔ
na kerubim no trɛtrɛɛ wɔn ntaban mu ɔsoro de wɔn ntaban no kataa mpata adwa no so na wɔn ani kyerɛkyerɛ wɔn ho na wɔn anim kyerɛkyerɛ mpata adwa no so
na ɔde okuo yɛɛ ɛpono no ne tentene basafa baako ne tɛtrɛtɛ bɛyɛ anammɔn baako ne fa na ne sorokɔ bɛyɛ anammɔn mmienu ne fa
na ɔde sika amapa duraa ho na ɔyɛɛ ɛho sika hankra hyiae
na ɔyɛɛ ɛho mfemfamho a ne tɛtrɛtɛ te sɛ nsam hyiae na ɔyɛɛ mfemfamho no ho sika hankra hyiae
na ɔguu ɛho sika nkaa nnan na ɔde nkaa no sisii ntwea nnan a ɛwɔ ne nan nnan ho no so
mfemfamho no ase pa ara na nkaa a ɛyɛ mpoma a wɔde bɛsoa ɛpono no wurabea no wɔ
na ɔde okuo senee mpoma no na ɔde sika duraduraa ho na wɔde asoa ɛpono no
na ɔde sika amapa yɛɛ ɛpono no so nnoɔma ne nyowa ne ne nyowaa ne ne nkuruwa ne ne nkoraa a wɔde bɛhwie
na ɔde sika amapa a wɔaboro na wɔde yɛɛ kaneadua no ne nan ne ne dua ɛho kuruwa ne kukuduuduu ne ne nhwiren firi ɛno ara mu
na nsa nsia tuatua ho kaneadua no nsa mmiɛnsa tuatua ɔfa ha na kaneadua no nsa mmiɛnsa tuatua ɔfa ha
nkuruwa mmiɛnsa a ɛte sɛ sorɔno deɛ wɔ nsa baako ho ne kukuduuduu ne ne nhwiren na nkuruwa mmiɛnsa a ɛte sɛ sorɔno deɛ wɔ nsa baako ho ne kukuduuduu ne ne nhwiren saa ara na ɛteɛ wɔ nsa nsia a ɛtuatua kaneadua no ho no ho
na kaneadua no ho nkuruwa a ɛte sɛ sorɔno deɛ no yɛ nnan ne kukuduuduu ne ne nhwiren
na kukuduuduu no wowɔ nsa mmienu mmienu a ɛtuatua ho no ase nsa nsia a ɛtuatua ho no ase
ne kukuduuduu ne ne nsa no tua ho ara ne nyinaa yɛ sika amapa a wɔaborɔ bafua
na ɔde sika amapa yɛɛ ɛso nkanea nson no ne ɛho adaban ne ɛho nso nkukuwa
sika amapa dwetikɛseɛ baako na ɔde yɛeɛ ɛne ɛho nnoɔma no nyinaa
na ɔde okuo yɛɛ aduhwamhyeɛ no afɔrebukyia ne tentene yɛ anammɔn baako ne fa na ne tɛtrɛtɛ nso bɛyɛ anammɔn baako ne fa ɛyɛ ahinanan ne sorokɔ yɛ basafa baako ne mmɛn nso tuatua ho ara
na ɔde sika amapa duraa ho ɛso ne ɛho hyiae ne ne mmɛn no na ɔyɛɛ ɛho sika hankra hyiae
na ɔyɛɛ ɛho sika nkaa mmienu wɔ ne hankra no ase ne nkyɛn mu mmienu no so sɛ ɛnyɛ mpoma no wurabea na wɔde asoa
na ɔde okuo senee mpoma na ɔde sika duraduraa ho
na ɔyɛɛ sra ngo kronkron ne ɛhyeɛ aduhwam korɔgyenn no sɛdeɛ odufrafoɔ fra no
na ɔde okuo yɛɛ ɔhyeɛ afɔrebukyia no ne tentene yɛ basafa mmienu ne fa ne tɛtrɛtɛ yɛ basafa mmienu ne fa ɛyɛ ahinanan na ne sorokorɔ yɛ basafa baako ne fa
na ɔyɛɛ ne mmɛn ne mfatorɔ nnan no so emu ara na na ne mmɛn no tuatua na ɔde kɔbere mfrafraeɛ duraa ho
na ɔyɛɛ afɔrebukyia no ho nnoɔma nyinaa nsenaa ne sesa adeɛ ne nkoraa adinam ne nsramma kukuwa no ɛho nnoɔma nyinaa ɔde kɔbere mfrafraeɛ na ɛyɛeɛ
na ɔnwonoo afɔrebukyia no ho kɔbere mfrafraeɛ ntentan a wɔanwono no sɛ atena ne bamma no ase firi fam kɔduru mfimfini
na ɔguu nkaa nnan tuatuaa kɔbere mfrafraeɛ ntentan no ntwea nnan no so sɛ ɛnyɛ mpoma no hyehyɛbea
na ɔde okuo senee mpoma na ɔde kɔbere mfrafraeɛ duraduraa ho
na ɔde mpoma no wurawuraa nkaa no mu afɔrebukyia no nkyɛn nkyɛn na wɔde asoa ɔde ntaaboɔ na ɛyɛeɛ na emu da kwan
na ɔde kɔbere mfrafraeɛ yɛɛ kuduo no na ne ntaaseɛ nso yɛ kɔbere mfrafraeɛ a ɔnya firii mmaa a wɔba bɛsom ahyiaeɛ ntomadan no ano no kɔbere mfrafraeɛ nhwehwɛ mu
na ɔyɛɛ adihɔ no anafoɔ fam a ɛkyerɛ adihɔ ntwamutam a wɔde asaawa fitaa a wɔafira anwono basafa aduonum
ne n adum aduonu ne ne kɔbere mfrafraeɛ nnyinasoɔ aduonu adum no mprɛngo ne ne mmeaeɛ yɛ dwetɛ
ne atifi fam ntwamutam no basafa aduonum n adum aduonu ne ne kɔbere mfrafraeɛ nnyinasoɔ aduonu adum no nnadewa ne ne mmeaeɛ yɛ dwetɛ
ne atɔeɛ fam ntwamutam no basafa aduonu nnum n adum du ne ne nnyinasoɔ du adum no nkɔtɔkorɔ ne ne mmeamu yɛ dwetɛ
ne anim fam a ɛkyerɛ apueeɛ deɛ basafa aduonu nnum
ɔfa ha ntwamutam basafa nson ne fa n adum mmiɛnsa ne ne nnyinasoɔ mmiɛnsa
na ɔfa baako no deɛ nso adihɔ no aboboano ɔfa ha ne ha ntwamutam basafa nson ne fa n adum mmiɛnsa ne ne nnyinasoɔ mmiɛnsa
adihɔ no ntwamutam a ɛtwa ho hyia nyinaa asaawa fitaa a wɔafira na wɔde yɛeɛ
na adum no yɛ kɔbere mfrafraeɛ adum no mprɛngo ne ne mmeamu yɛ dwetɛ ne tiri nnuraho yɛ dwetɛ adihɔ no adum nyinaa dwetɛ mmeaeɛ na ɛbeabea ho
na adihɔ no aboboano nkataano no yɛ adenwono adwuma a wɔde bibire ne asaawa a ɛbere dum ne koogyan ne asaawa fitaa a wɔafira na ayɛ na ne tentene yɛ basafa du na ne sorokorɔ wɔ ne trɛ mu yɛ basafa mmienu ne fa te sɛ adihɔ no ho ntwamutam no
na n adum nnan ne ne kɔbere mfrafraeɛ nnyinasoɔ nnan ne nnadewa yɛ dwetɛ na ne tiri nnuraho ne ne mmeamu yɛ dwetɛ
na tenabea no ne adihɔ no ho mpɛɛwa a ɛtwa ho hyia no nyinaa yɛ kɔbere mfrafraeɛ
yei ne tenabea no adanseɛ tenabea no ho nnoɔma anobuo sɛdeɛ wɔnam mose anomu asɛm so maa ɔsɔfoɔ aaron ba itamar buu ano maa lewifoɔ som no
na hur ba uri ba besalel a ɔfiri yuda abusuakuo mu no yɛɛ deɛ awurade hyɛɛ mose no nyinaa
na deɛ ɔka ne ho ne ahisamak ba oholiab a ɔfiri dan abusuakuo mu a ɔyɛ sika ne dua dwumfoɔ ne ɔnwomfoɔ a ɔde bibire ne asaawa a ɛbere dum ne koogyan ne asaawa fitaa mu adwini no
sika a wɔde yɛɛ adwuma no nyinaa kronkronbea no ho nnwuma nyinaa ɛtoɔ sika no ano si dwetikɛseɛ aduonu nkron ne nnwetɛbena ahanson aduasa sɛdeɛ kronkronbea dwetɛbena no teɛ
na asafo no mu nnipa a wɔkan wɔn no dwetɛ ano si dwetikɛseɛ ɔha ne nnwetɛbena apem ahanson aduɔson nnum sɛdeɛ kronkronbea dwetɛbena no teɛ
wɔn a wɔkan wɔn fraa dodoɔ no mu a wɔadi mfirinhyia aduonu anaa deɛ ɛboro saa a wɔyɛ mpem ahansia ne mpensa ne ahanum aduonum no mu biara yii beka baako a ɛyɛ dwetɛbena fa sɛdeɛ kronkronbea dwetɛbena no teɛ
na wɔde dwetɛ dwetikɛseɛ ɔha no guu kronkronbea no nnyinasoɔ ne ntwamutam no nnyinasoɔ no nnyinasoɔ ɔha no yɛ dwetikɛseɛ ɔha dwetikɛseɛ baako yɛ nnyinasoɔ baako
na nnwetɛbena apem ahanson aduɔson nnum no ɔde yɛɛ adum no mprɛngo na ɔde bi duraduraa etire tire na ɔde bi beabeaa ho
na ɛtoɔ kɔbere mfrafraeɛ no ano si dwetikɛseɛ aduɔson ne nnwetɛbena mpem mmienu ahanan
na ɛno na ɔde yɛɛ ahyiaeɛ ntomadan no ano nnyinasoɔ ne kɔbere mfrafraeɛ afɔrebukyia ne ɛho kɔbere mfrafraeɛ ntentan ne afɔrebukyia no ho nnoɔma nyinaa
ne adihɔ no nnyinasoɔ a ɛtwa ho hyia ne adihɔ no aboboano nnyinasoɔ ne tenabea no ho mpɛɛwa nyinaa ne adihɔ no mpɛɛwa a ɛtwa ho hyia nyinaa
na bibire ne asaawa a ɛbere dum ne koogyan no wɔde yɛɛ ɔsom ntadeɛ a wɔde bɛsom kronkronbea hɔ na wɔyɛɛ aaron ntade kronkron no sɛdeɛ awurade hyɛɛ mose no
na ɔde sika ne bibire ne asaawa a ɛbere dum ne koogyan ne asaawa fitaa a wɔafira nwonoo asɔfotadeɛ no
na wɔboroo sika tratra twitwaa no nteanteaa sɛ wɔde rebɛsa bibire ne asaawa a ɛbere dum ne koogyan ne asaawa fitaa no mu adi no adwini
wɔyɛɛ ɛho mmatire a wɔde toa na wɔkaa ano mmienu no toae
na asɔfotadeɛ no nkyekyeremu a ɛwɔ soɔ no ɛfiri emu ara te sɛ n adwini no ara sika ne bibire ne asaawa a ɛbere dum ne koogyan ne asaawa fitaa a wɔafira sɛdeɛ awurade hyɛɛ mose no
na wɔyɛɛ apopobibire aboɔ a ɛsisi sika nnwinneɛ mu a wɔakurukyire soɔ nsɔanodeɛ nkurukyireeɛ sɛdeɛ israel mma din teɛ
na ɔde fam asɔfotadeɛ no mmatiri so sɛ ɛnyɛ israelfoɔ no nkaeɛ aboɔ sɛdeɛ awurade hyɛɛ mose no
na ɔde adwinni nwonoo adaaboɔ no sɛdeɛ asɔfotadeɛ no adwini no teɛ sika bibire ne asaawa a ɛbere dum ne koogyan ne asaawa fitaa a wɔafira
ɛyɛ ahinanan wɔbuka adaaboɔ no to so ne tentene yɛ saama na ne tɛtrɛtɛ yɛ saama na wɔbuka to so
na wɔde aboɔ kyerɛpɛn nnan sisii mu kyerɛpɛn a ɛdi kan no yɛ bogyanamboɔ akrateboɔ ne ahahammonoboɔ
na kyerɛpɛn a ɛtɔ so mmienu yɛ nsramaboɔ hoaboɔ ne bɔwerɛboɔ
na kyerɛpɛn a ɛtɔ so mmiɛnsa yɛ akutuhonoboɔ mfrafraeɛboɔ ne beredumboɔ
na kyerɛpɛn a ɛtɔ so nnan yɛ sikabereɛboɔ apopobibireboɔ ne ahwehwɛboɔ ne nsisimu no wɔyɛɛ ho sika nnwinneɛ hyiae
na aboɔ no duru israel mma no din ano dummienu sɛdeɛ wɔn din teɛ ɛyɛ nsɔanodeɛ kurukyireeɛ sɛdeɛ din no teɛ mmaako mmaako sɛdeɛ mmusuakuo dummienu no teɛ
na wɔde sika amapa yɛɛ adaaboɔ no so ntweaban a wɔawɔ no mmɛsa sɛ nhoma no
na wɔyɛɛ sika nnwinneɛ mmienu ne sika nkaa mmienu na wɔde nkaa mmienu no hyehyɛɛ adaaboɔ no ntwea mmienu so
na wɔde sika mmɛsa mmienu no koakoaa nkaa mmienu a ɛwowɔ adaaboɔ no ntwea soɔ no mu
na wɔde mmɛsa mmienu no ano mmienu a aka no koakoaa nnwinneɛ mmienu no mu na wɔde hyehyɛɛ asɔfotadeɛ no mmatiri no so anim fam
na wɔyɛɛ sika nkaa mmienu de hyehyɛɛ adaaboɔ no ntwea mmienu no so wɔ ano a ɛwɔ emu fam kyerɛ asɔfotadeɛ no
na wɔyɛɛ sika nkaa mmienu bio de hyehyɛɛ asɔfotadeɛ no afaafa mmienu no so anim fam wɔ aseɛ a ɛbɛn ne ntoaeɛ asɔfotadeɛ no nkyekyeremu no so
na wɔde bibire nhoma kyekyeree adaaboɔ nkaa no de sosɔɔ asɔfotadeɛ no nkaa no mu sɛ ɛmfam asɔfotadeɛ no nkyekyeremu no atifi na adaaboɔ no antwetwe amfiri asɔfotadeɛ no so sɛdeɛ awurade hyɛɛ mose no
na ɔyɛɛ asɔfotadeɛ no ase batakari no wɔde birisi na ɛnwonoo ne nyinaa
na batakari no tokuro da ne mfimfini te sɛ adaaboɔ mu tokuro wɔde ntomaban abare tokuro no ano ahyia na ansuane
na wɔde bibire ne asaawa a ɛbere dum ne koogyan a wɔafira yɛɛ atoaa aba nsɛsoɔ wɔ batakari no mmuano so
na wɔyɛɛ sika amapa nnɔnnɔmma na wɔde nnɔnnɔmma no sensɛnee atoaa aba no ntam ntam batakari no mmuano no so de twaa ho hyiae atoaa aba no ntam ntam
adɔmma ne atoaa aba adɔmma ne atoaa aba didi so ara batakari no mmuano so hyia na wɔde asom sɛdeɛ awurade hyɛɛ mose no
na wɔde nwera fɛfɛ a wɔanwono yɛɛ ntadeɛ yuu no maa aaron ne ne mma
na nwera abotitene ne nwera ahokeka abotire ne nwera twakoto a wɔde asaawa fitaa a wɔafira ayɛ
ne adenwono aboomu a wɔde asaawa fitaa a wɔafira ne bibire ne asaawa a ɛbere dum ne koogyan yɛeɛ sɛdeɛ awurade hyɛɛ mose no
na wɔboroo sika amapa tratraa de yɛɛ abɔanimu kronkron no na wɔtwerɛɛ so atwerɛ sɛ nsɔanodeɛ so nkurukyireeɛ sɛ kronkron ma awurade eks lew
na wɔde bibire homa kyekyeree fam abotitene no so sɛdeɛ awurade hyɛɛ mose no
na wɔyɛɛ ahyiaeɛ ntomadan no ho adwuma nyinaa wiee na israelfoɔ yɛɛ sɛdeɛ awurade hyɛɛ mose no nyinaa
na wɔde tenabea no brɛɛ mose ntomadan no ne ɛho nnoɔma nyinaa ne nkɔtɔkorɔ ne nsisiho ntaaboɔ ne mmeamu ne ne nsisimu adum ne ne nnyinasoɔ
ne adwennini nwoma a wɔahyɛ no kɔkɔɔ nkatasoɔ ne sukraman nwoma nkatasoɔ ne ntwamutam no
adanseɛ adaka ne ne mpoma ne mpata adwa no
ɛpono no ne ɛho nnoɔma nyinaa ne kyerɛ paanoo no
kaneadua kronkron no ne ne nkanea a wɔasiesie sisi soɔ ne ɛho nnoɔma nyinaa ne kanea no ngo
ne sika afɔrebukyia ne sra ngo ne ɔhyeɛ aduhwam ne ntomadan no ano nkataano no
kɔbere mfrafraeɛ afɔrebukyia no ne ɛho kɔbere mfrafraeɛ ntentan no ne mpoma ne ɛho nnoɔma nyinaa nkuduo no ne ne ntaaseɛ
adihɔ no ntwamutam n adum ne ne nnyinasoɔ ne adihɔ no aboboano nkataano ne ntampehoma ne ne mpɛɛwa ne ahyiaeɛ ntomadan no tenabea no som ho nnoɔma nyinaa
ɔsom ntadeɛ a wɔde som kronkronbea hɔ ne ɔsɔfoɔ aaron ntade kronkron ne ne mma ntadeɛ a wɔde bɛdi asɔfoɔ no
sɛdeɛ awurade hyɛɛ mose no nyinaa saa ara na israelfoɔ yɛɛ adwuma no nyinaa
na mose hwɛɛ adwuma no nyinaa na hwɛ wɔayɛ no sɛdeɛ awurade hyɛeɛ no saa ara pɛ na wɔyɛeɛ na mose hyiraa wɔn
na awurade ka kyerɛɛ mose sɛ
bosome a ɛdi kan no da a ɛdi kan no na si ahyiaeɛ ntomadan no tenabea no
na fa adanseɛ adaka no si mu na fa ntwamutam no kata adaka no ani
na fa ɛpono no kɔ mu na siesie deɛ wɔde sisi soɔ no na fa kaneadua no kɔ mu na fa ne nkanea no sisi so
na fa sika aduhwamhyeɛ bukyia no kɔsi adanseɛ adaka no anim na fa tenabea no ano nkataano no sɛne hɔ
na fa ɔhyeɛ afɔrebukyia no si ahyiaeɛ ntomadan tenabea no ano
na fa kuduo no si ahyiaeɛ ntomadan no ne afɔrebukyia no ntam na fa nsuo gu mu
na sisi adihɔ no hyia na fa adihɔ no aboboano nkataano no sɛne hɔ
na fa sra ngo no sra tenabea no ne emu adeɛ nyinaa na yɛ ɛno ne ɛho nnoɔma nyinaa kronkron na ɛnyɛ akronkronneɛ
na sra ɔhyeɛ afɔrebukyia no ne ɛho nnoɔma nyinaa ngo na yɛ afɔrebukyia no kronkron na afɔrebukyia no nyɛ akronkronneɛ mu ade kronkron
na sra kuduo no ne ne ntaaseɛ no ngo na yɛ no kronkron
na fa aaron ne ne mma no bra ahyiaeɛ ntomadan no ano na fa nsuo dware wɔn
na fa ntade kronkron no hyɛ aaron na sra no ngo yɛ no kronkron na ɔnni me sɔfoɔ
na fa ne mma nso bra na hyehyɛ wɔn ntadeɛ
na sra wɔn ngo sɛdeɛ wosraa wɔn agya no na wɔnni me asɔfoɔ na wɔn sra no nyɛ wɔn daa asɔfodie wɔn awoɔ ntoatoasoɔ nyinaa mu
na sɛdeɛ awurade hyɛɛ mose no nyinaa saa ara na ɔyɛeɛ
na ɛbaa sɛ afe a ɛtɔ so mmienu no bosome a ɛdi kan no da a ɛdi kan no wɔsii tenabea no
na mose sii tenabea no na ɔhyehyɛɛ ne nnyinasoɔ na ɔgyinagyinaa ne ntaaboɔ no na ɔde ne mmeamu no beabeaa mu na ɔgyinagyinaa ne nsisimu adum
na ɔyeree ntomadan no kataa tenabea no so na ɔde ntomadan no nkatasoɔ no kataa so sɛdeɛ awurade hyɛɛ mose no
na ɔfaa adanseɛ no de hyɛɛ adaka no mu na ɔde mpoma wurawuraa adaka no ho na ɔde mpata adwa no sii adaka no so
na ɔde adaka no kɔɔ tenabea no mu na ɔsii ntwamutam no na ɔde kataa adanseɛ adaka no ano sɛdeɛ awurade hyɛɛ mose no
na ɔde ɛpono no sii ahyiaeɛ ntomadan no mu tenabea no nkyɛn mu a ɛkyerɛ atifi fam wɔ ntwamutam no akyi
na ɔsiesiee ɛso paanoo awurade anim sɛdeɛ awurade hyɛɛ mose no
na ɔde kaneadua no sii ahyiaeɛ ntomadan no mu ɛpono no ntentensoɔ wɔ tenabea no nkyɛn mu a ɛkyerɛ anafoɔ fam
na ɔde nkanea no sisii so awurade anim sɛdeɛ awurade hyɛɛ mose no
na ɔde sika afɔrebukyia no sii ahyiaeɛ ntomadan no mu ntwamutam no anim
na ɔhyee so aduhwam sɛdeɛ awurade hyɛɛ no no
na ɔde nkataano no sɛnee tenabea no ano
na ɔde ɔhyeɛ afɔrebukyia no sii ahyiaeɛ ntomadan tenabea no ano na ɔbɔɔ so ɔhyeɛ ne aduane afɔdeɛ sɛdeɛ awurade hyɛɛ mose no
na ɔde kuduo no sii ahyiaeɛ ntomadan no ne afɔrebukyia no ntam na ɔde nsuo guu mu sɛ wɔmfa nhohoro wɔn ho
na mose ne aaron ne ne mma no de hohoroo wɔn nsa ne wɔn nan ho
sɛ wɔkɔ ahyiaeɛ ntomadan no mu anaasɛ wɔrebɛbɛn afɔrebukyia no ho a wɔhohoroo wɔn ho sɛdeɛ awurade hyɛɛ mose no
na ɔsii adihɔ no de twaa tenabea no ne afɔrebukyia no ho hyiae na ɔde adihɔ no aboboano ntwamutam no sɛnee hɔ na mose wiee adwuma no
ɛnna mununkum no bɛkataa ahyiaeɛ ntomadan no soɔ na awurade animuonyam bɛhyɛɛ tenabea no ma
na mose antumi anhyɛne ahyiaeɛ ntomadan no mu ɛfiri sɛ na mununkum no te so na awurade animuonyam ahyɛ tenabea no ma
na israelfoɔ akwantuo no nyinaa mu sɛ mununkum no ma ne ho so firi tenabea no so a na wɔkɔ wɔn anim
na sɛ mununkum no amma ne ho so a ɛnneɛ wɔntu ara kɔsi da a ɛma ne ho soɔ
ɛfiri sɛ wɔn akwantuo no nyinaa mu na awurade mununkum no wɔ tenabea no so awia na ogya wɔ mu anadwo israel fie no nyinaa anim
﻿ na awurade frɛɛ mose na ɔfiri ahyiaeɛ ntomadan no mu kasa kyerɛɛ no sɛ
kasa kyerɛ israelfoɔ na ka kyerɛ wɔn sɛ sɛ mo mu nipa bi de ayɛyɛdeɛ rebrɛ awurade a afieboa a ɔfiri anantwie ne nnwan mu na momfa nyɛ mo ayɛyɛdeɛ mmra
sɛ n ayɛyɛdeɛ no yɛ ɔhyeɛ afɔdeɛ a ɛfiri anantwie mu a ɔmfa onini a ɔdi mu mmra ahyiaeɛ ntomadan no ano na ɔmfa no mmra na wasɔ awurade ani
na ɔmfa ne nsa nto ɔhyeɛ afɔdeɛ no atifi na ɛnsɔ ani mma no na ɛmpata mma no
na ɔnkum nantwinini no awurade anim na aaron mma asɔfoɔ no mfa mogya no mmra na wɔmfa mpete afɔrebukyia a ɛwɔ ahyiaeɛ ntomadan no so nhyia
na ɔnnwa ɔhyeɛ afɔdeɛ no nwoma na ɔntwitwa no asinasini
na ɔsɔfoɔ aaron mma no nsiesie nnyina wɔ afɔrebukyia no so na wɔnsɔ ano
na aaron mma asɔfoɔ no mfa asinasini no botire no ne sradeɛ no ngu nnyina a ɛwɔ afɔrebukyia no gya no so
na ɔnhohoro n ayamdeɛ ne ne nnyawa ho wɔ nsuo mu na ɔsɔfoɔ no nhye ne nyinaa afɔrebukyia no so na ɛnyɛ ɔhyeɛ afɔdeɛ ogya afɔdeɛ a ɛyi hwa hwanhwam ma awurade
na sɛ n ayɛyɛdeɛ no firi nnwan mu nnwanten anaa mmirekyie mu na ɔde rekɔbɔ ɔhyeɛ afɔdeɛ a onini a ɔdi mu na ɔmfa mmra
na ɔnku no afɔrebukyia no nkyɛn mu atifi fam awurade anim na aaron mma asɔfoɔ no mfa ne mogya mpete afɔrebukyia no so nhyia
na ɔntwitwa mu n asinasini no mu ɛne ne ti ne ne sradeɛ nyinaa na ɔsɔfoɔ no nsiesie ngu afɔrebukyia no so
na ayamdeɛ ne nnyawa no ɔmfa nsuo nhohoro ho na ɔsɔfoɔ no mfa ne nyinaa mmra mmɛhye no afɔrebukyia no so ɛyɛ ɔhyeɛ afɔdeɛ ogya afɔdeɛ a ɛyi hwa hwanhwam ma awurade
na sɛ n ayɛyɛdeɛ no firi ntakraboa mu na ɔde rebɛbɔ afɔdeɛ ama awurade a ɔmfa anyankuku anaa mmorɔnoma mma nyɛ n ayɛyɛdeɛ mmra
na ɔsɔfoɔ no mfa mmra afɔrebukyia no ho na ɔnte ne ti na ɔnhye no afɔrebukyia no so na ɔnkyi ne mogya ngu afɔrebukyia no ho
na ɔnyi ne mene ase ne deɛ ɛwɔ mu nto ntwene afɔrebukyia no nkyɛn apueeɛ fam deɛ nso guo hɔ
na ɔnsuane no mu n atabu so nanso ɔnnte mu na ɔsɔfoɔ no nhye wɔ afɔrebukyia no so ɛyɛ ɔhyeɛ afɔdeɛ ogya afɔdeɛ a ɛyi hwa hwanhwam ma awurade
na sɛ obi de aduane afɔdeɛ ayɛyɛdeɛ rebrɛ awurade a n ayɛyɛdeɛ no nyɛ esiam na ɔngu so ngo na ɔmfa ohwamfufuo nto so
na ɔmfa mmrɛ aaron mma no asɔfoɔ no na ɔsɔfoɔ no mfa esiam ne ngo no nsa mama ne ohwamfufuo no nyinaa na ɔnhye wɔ afɔrebukyia no so sɛ nkaeɛ adeɛ ɛyɛ ogya afɔdeɛ a ɛyi hwa hwanhwam ma awurade
na aduane afɔdeɛ no mu deɛ ɛbɛka no nyɛ aaron ne ne mma dea awurade gya mu akronkronneɛ mu ade kronkron ne no
na sɛ wode aduane afɔdeɛ ayɛyɛdeɛ a wɔato no fononoo mu bi reba a fa esiam apiti a wɔde ngo afɔre taterɛ ne apiti ɔfam a wɔagu so ngo bra
na sɛ w ayɛyɛdeɛ no yɛ aduane afɔdeɛ a wɔakye no dadeɛ so a ma no nyɛ esiam apiti a wɔde ngo afɔre
bubu mu asinasini na hwie ngo gu so aduane afɔdeɛ ne no
na sɛ w ayɛyɛdeɛ no yɛ kukuo mu aduane afɔdeɛ a fa esiam ne ngo yɛ
na fa aduane afɔdeɛ a wɔde nnoɔma yi ayɛ no brɛ awurade na wɔde brɛ ɔsɔfoɔ no a ɔmfa mmra afɔrebukyia no ho
na ɔsɔfoɔ no nyi ayɛyɛdeɛ no so nkaeɛ adeɛ no na ɔnhye wɔ afɔrebukyia no so ogya afɔdeɛ a ɛyi hwa hwanhwam ma awurade ne no
na aduane afɔdeɛ no nkaeɛ nyɛ aaron ne ne mma dea akronkronneɛ mu ade kronkron a ɛfiri awurade gya afɔdeɛ mu ne no
aduane afɔdeɛ a mode bɛbrɛ awurade no nyinaa mommfa mmɔreka nnyɛ na monnhye mmɔreka biara ne ɛwoɔ biara sɛ ogya afɔdeɛ mmma awurade
momfa nnoɔma yi mmrɛ awurade sɛ aba a ɛdi kan mu afɔrebɔdeɛ nanso wɔmmfa bi mmma afɔrebukyia no so sɛ ɛmmɛyi hwa hwanhwam
na w aduane afɔdeɛ ayɛyɛdeɛ nyinaa to mu nkyene na mma wo nyankopɔn apam nkyene mmpa w aduane afɔdeɛ mu fa nkyene ka w ayɛyɛdeɛ nyinaa ho
na sɛ wode aba a ɛdi kan ayɛyɛdeɛ rebrɛ awurade a fa aburoo mmɛtem a wɔato no ogya mu atutu apɔn ho yɛ w aba a ɛdi kan mu ayɛyɛdeɛ
na fa ngo gu so na fa ohwamfufuo to so aduane afɔdeɛ ne no
na ɔsɔfoɔ no nhye aburoo mfuamfua a wɔapɔn ho no bi ne ngo no bi ne ohwamfufuo no nyinaa sɛ nkaeɛ adeɛ ɛyɛ ogya afɔdeɛ a wɔbɔ ma awurade
na sɛ obi ayɛyɛdeɛ yɛ asomdwoeɛ afɔdeɛ na anantwie no bi na ɔde reba a onini oo ɔbedeɛ oo deɛ ɔdi mu na ɔmfa no mmra awurade anim
na ɔmfa ne nsa nto n ayɛyɛdeɛ no atifi na ɔnku no ahyiaeɛ ntomadan no ano na aaron mma no asɔfoɔ no mfa mogya no mpete afɔrebukyia no so nhyia
na ɔnyi asomdwoeɛ afɔdeɛ no bi mmra mmɛyɛ awurade gya afɔdeɛ sradeɛ a ɛkata ayamdeɛ no soɔ no ne ayamdeɛ no ho sradeɛ nyinaa
ne sawa mmienu no ne sradeɛ a ɛwɔ ho sisia mu no ne mmerɛboɔ so ntentan no ɔmfiri sawa ho nyi
na aaron mma no nhye no afɔrebukyia no so mpae ɔhyeɛ afɔdeɛ a ɛgu ogya no so na ɛnyɛ ogya afɔdeɛ a ɛyi hwa hwanhwam ma awurade
na sɛ n ayɛyɛdeɛ a ɔde rebɛbɔ asomdwoeɛ afɔdeɛ ama awurade no yɛ nnwan no bi a onini oo ɔbedeɛ oo deɛ ɔdi mu na ɔmfa mmra
sɛ n ayɛyɛdeɛ yɛ adwammaa na ɔde reba a ɔmfa mmra awurade anim
na ɔmfa ne nsa nto n ayɛyɛdeɛ no atifi na ɔnku no ahyiaeɛ ntomadan no ano na aaron mma no mfa ne mogya mpete afɔrebukyia no so nhyia
na ɔnyi asomdwoeɛ afɔdeɛ no bi mmra mmɛbɔ ogya afɔdeɛ mma awurade ne sradeɛ ne ne sradeɛ duapuo a ɔntwa no padua so pa ara ne sradeɛ a ɛkata ayamdeɛ soɔ ne ayamdeɛ ho sradeɛ nyinaa
ne sawa mmienu no ne sradeɛ a ɛwɔ ho sisia mu no ne mmerɛboɔ so ntentan no ɔmfiri sawa ho nyi
na ɔsɔfoɔ no nhye no afɔrebukyia no so ɛyɛ aduane afɔdeɛ a wɔbɔ no gya so ma awurade
na sɛ n ayɛyɛdeɛ no yɛ abirekyie a ɔmfa mmra awurade anim
na ɔmfa ne nsa nto n atifi na ɔnku no ahyiaeɛ ntomadan no ano na aaron mma no mfa ne mogya mpete afɔrebukyia no so nhyia
na ɔnyi bi mmra mmɛyɛ n ayɛyɛdeɛ awurade gya afɔdeɛ sradeɛ a ɛkata ayamdeɛ soɔ no ne ayamdeɛ ho sradeɛ nyinaa
ne sawa mmienu no ne sradeɛ a ɛwɔ ho sisia mu no ne mmerɛboɔ so ntentan no ɔmfiri sawa ho nyi
na ɔsɔfoɔ no nhye no wɔ afɔrebukyia no so ɛyɛ ogya afɔreduane a ɛyi hwa hwanhwam sradeɛ no nyinaa yɛ awurade dea
ɛnyɛ daa ahyɛdeɛ mo awoɔ ntoatoasoɔ nyinaa mu ne mo tenabea nyinaa sɛ monnni sradeɛ anaa mogya biara
na awurade kasa kyerɛɛ mose sɛ
kasa kyerɛ israelfoɔ sɛ sɛ obi anhyɛda na ɔyɛ nnoɔma a awurade ahyɛ sɛ wɔnnyɛ no mu biara
sɛ nso ɔsɔfoɔ a wɔasra no ɔsɔfo panin yɛ bɔne ma ɔman no di so a ɛnneɛ ne bɔne a ɔyɛeɛ nti ma no mfa nantwie ba onini a ɔdi mu mmrɛ awurade mmɛyɛ bɔne ho afɔdeɛ
na ɔmfa nantwinini no mmra ahyiaeɛ ntomadan no ano awurade anim na ɔmfa ne nsa nto n atifi na ɔnku no awurade anim
na ɔsɔfoɔ a wɔasra no no mfa nantwie no mogya no bi nkɔ ahyiaeɛ ntomadan no mu
na ɔsɔfoɔ no mfa ne nsateaa mmɔ mogya no mu na ɔmpete mogya no bi mprɛnson awurade anim kronkronbea ntwamutam no anim
na ɔsɔfoɔ no mfa mogya no bi nkeka aduhwamhyeɛ bukyia a ɛwɔ awurade anim ahyiaeɛ ntomadan mu no mmɛn ho na ɔnhwie nantwie no mogya nyinaa ngu ɔhyeɛ afɔrebukyia a ɛwɔ ahyiaeɛ ntomadan ano no ase
na ɔnyi bɔne ho afɔdeɛ nantwie no sradeɛ nyinaa mfiri ne ho sradeɛ a ɛkata ayamdeɛ so ne ayamdeɛ ho sradeɛ nyinaa
ne sawa mmienu no ne sradeɛ a ɛwɔ so sisia mu no ne mmerɛboɔ so ntentan no ɔmfiri sawa ho nyi
sɛdeɛ wɔyi firi asomdwoeɛ afɔdeɛ nantwie ho no na ɔsɔfoɔ no nhye no ɔhyeɛ afɔrebukyia no so
na ɔmfa nantwinini no nwoma ne ne nam nyinaa ne ne ti ne ne nnyawa ne n ayamdeɛ ne n agyanan no
nantwinini mu no nyinaa mfiri nkɔ nsraban no akyi deɛ ɛhɔ teɛ deɛ wɔhwie nso guo na ɔmfa ogya nhye no nnyina so deɛ wɔhwie nso guo na wɔnhye no
na sɛ israel asafo nyinaa fom na asɛm no ahunta ɔman no ani so na wɔyɛ nnoɔma a awurade ahyɛ sɛ wɔnnyɛ no mu bi na wɔdi so
na wɔhunu bɔne a wɔayɛ de afom no a ɛnneɛ asafo no mfa nantwie ba onini mmra mmɛyɛ bɔne ho afɔdeɛ na wɔmfa no mmra ahyiaeɛ ntomadan no ano
na asafo no mu mpanimfoɔ mfa wɔn nsa ngu nantwinini no atifi na wɔnkum nantwie no awurade anim
na ɔsɔfoɔ a wɔasra no no mfa nantwinini no mogya no bi nhyɛne ahyiaeɛ ntomadan no mu
na ɔmfa ne nsateaa mmɔ mogya no mu mfa mpete mprɛnson awurade anim ntwamutam no anim
na ɔmfa mogya no bi nkeka afɔrebukyia a ɛsi awurade anim ahyiaeɛ ntomadan no mu no mmɛn ho na ɔnhwie mogya no nyinaa ngu ɔhyeɛ afɔrebukyia a ɛsi ahyiaeɛ ntomadan ano no ase
na ɔnyi ne sradeɛ nyinaa mfiri so na ɔnhye no afɔrebukyia no so
na sɛdeɛ ɔyɛɛ bɔne ho afɔdeɛ nantwinini no saa ara na wɔnyɛ yei nso na ɔsɔfoɔ no mpata mma wɔn na wɔde bɛkyɛ wɔn
na ɔmfa nantwinini no mfiri nkɔ nsraban no akyi na ɔnhye no sɛdeɛ wɔhyee kane nantwinini no asafo no bɔne ho afɔdeɛ ne no
sɛ otitire bi anhyɛ da na ɔyɛ nnoɔma a awurade ne nyankopɔn ahyɛ sɛ wɔnnyɛ no nyinaa mu adeɛ baako na ɔdi so na sɛ wɔma no hunu ne bɔne a wayɛ no a
ɛnneɛ ɔmfa n ayɛyɛdeɛ a ɛyɛ ɔpapo a ɔdi mu mmra
na ɔmfa ne nsa nto ɔpapo no atifi na ɔnku no deɛ wɔkum ɔhyeɛ afɔdeɛ no wɔ awurade anim bɔne ho afɔdeɛ ne no
na ɔsɔfoɔ no mfa ne nsateaa mfa bɔne ho afɔdeɛ no mogya no bi nkeka ɔhyeɛ afɔrebukyia no mmɛn ho na ɔnhwie ne mogya no ngu ɔhyeɛ afɔrebukyia no ase
na ɔnhye ne sradeɛ nyinaa wɔ ɔhyeɛ afɔrebukyia no so sɛ asomdwoeɛ afɔdeɛ sradeɛ no na ɔsɔfoɔ no mpata mma no ne bɔne no ho na wɔde bɛkyɛ no
na sɛ asase no so nkurɔfoɔ no mu biara anhyɛda na ɔyɛ nnoɔma a awurade ahyɛ sɛ wɔnnyɛ no mu adeɛ baako na ɔdi so na sɛ wɔma no hunu ne bɔne a wayɛ a
ɛnneɛ ne bɔne a wayɛ no nti ɔmfa n ayɛyɛdeɛ abirekyibereɛ a ɔdi mu mmra mmɛma
na ɔmfa ne nsa nto bɔne ho afɔdeɛ no atifi na ɔnkum bɔne ho afɔdeɛ no deɛ wɔkum ɔhyeɛ afɔdeɛ hɔ
na ɔsɔfoɔ no mfa ne nsateaa nka mogya no bi nkeka ɔhyeɛ afɔrebukyia no mmɛn ho na ɔnhwie ne mogya nyinaa ngu ɔhyeɛ afɔrebukyia no ase
na ɔnyi ɛho sradeɛ sɛdeɛ wɔyi asomdwoeɛ afɔdeɛ deɛ no na ɔsɔfoɔ no nhye no ɔhyeɛ afɔrebukyia no so na ɛnyi hwa hwanhwam mma awurade na ɔsɔfoɔ no mpata mma no na wɔde bɛkyɛ no
na sɛ ɔde adwammaa bɛyɛ n ayɛyɛdeɛ ba bɛbɔ bɔne ho afɔdeɛ a ɔmfa ɔbedeɛ a ɔdi mu mmra
na ɔmfa ne nsa nto bɔne ho afɔdeɛ no atifi na ɔnku no nyɛ bɔne ho afɔdeɛ deɛ wɔkum ɔhyeɛ afɔdeɛ hɔ
na ɔsɔfoɔ no mfa ne nsateaa nka bɔne ho afɔdeɛ no mogya no bi nkeka ɔhyeɛ afɔrebukyia no mmɛn ho na ɔnhwie mogya no nyinaa ngu afɔrebukyia no ase
na ɔnyi ne sradeɛ nyinaa sɛdeɛ wɔyi asomdwoeɛ afɔdeɛ adwammaa ho sradeɛ no na ɔsɔfoɔ no nhye no afɔrebukyia so sɛdeɛ awurade gya afɔrebɔ teɛ no na ɔsɔfoɔ no mpata mma no ne bɔne a wayɛ no ho na wɔde bɛkyɛ no
na sɛ obi yɛ bɔne sɛ wate ntanka nne na ɔne ɛho danseni sɛ ɔhunui oo ɔtee oo na wanka a ɔbɛsoa ne mmusuo
anaasɛ sɛ obi ka afideɛ biara sɛ aboa bi a ne ho nteɛ funu anaa afieboa bi a ne ho nteɛ funu anaa aboaa bi a ne ho nteɛ funu na ɔnnim mpo a ne ho agu fi na ɔdi so
anaasɛ sɛ ɔka onipa ho fi bi na sɛ afideɛ a ama oniiko ho agu fi no te sɛn ara na ɔnnim mpo a sɛ akyire yi ɔhunu a ɔdi so
sɛ asɛnhunu firi onipa anomu anaasɛ ɔka ntam sɛ ɔbɛyɛ bɔne anaa papa bi na ɔnnim mpo a sɛ akyire n ani ba ne ho so a ɔdi adeɛ yi mu biara ho so
na afei sɛ ɔdi adeɛ yi mu biara ho so a ɔnka deɛ wayɛ mu bɔne no
na ne bɔne a wayɛ no nti ɔmfa n asodie ho afɔdeɛ mmrɛ awurade nnwan mu ɔbedeɛ odwanten anaa abirekyie na ɛnyɛ bɔne ho afɔdeɛ na ɔsɔfoɔ no mpata mma no wɔ ne bɔne no ho
na sɛ ne nsa anso odwan so a ɔmfa anyankuku mmienu anaa mmorɔnoma mma mmienu mmrɛ awurade mmɛyɛ bɔne a wayɛ no mu asodie ho afɔdeɛ baako nyɛ bɔne ho afɔdeɛ na baako nyɛ ɔhyeɛ afɔdeɛ
na ɔmfa mmrɛ ɔsɔfoɔ no na ɔmfa deɛ ɛyɛ bɔne ho afɔdeɛ no kane na ɔnkyinsa ne ti ne kɔn so nanso ɔnnte mfiri so
na ɔmfa bɔne ho afɔdeɛ no mogya no bi mpete afɔrebukyia no ho na mogya no nkaeɛ no ɔmfa ngu ɔhyeɛ afɔrebukyia no ase bɔne ho afɔdeɛ ne no
na deɛ ɔtɔ so mmienu no ɔmfa no mmɔ ɔhyeɛ afɔdeɛ sɛdeɛ ne yɛbea teɛ na ɔsɔfoɔ no mpata mma no wɔ ne bɔne a wayɛ no ho na wɔde bɛkyɛ no
na sɛ ne nsa anso anyankuku mmienu anaa mmorɔnoma mma mmienu so a deɛ ɔmfa nyɛ ne bɔne a ɔyɛeɛ ho ayɛyɛdeɛ ne esiam olonka abupɛn du mu baako na ɛnyɛ bɔne ho afɔdeɛ ɔmmfa ngo nngu so na ɔmmfa ohwamfufuo nnto so ɛfiri sɛ ɛyɛ bɔne ho afɔdeɛ
na ɔmfa mmrɛ ɔsɔfoɔ no na ɔsɔfoɔ no mfa mu nsa ma nyɛ nkaeɛ adeɛ na ɔnhye no afɔrebukyia no so sɛdeɛ awurade gya afɔrebɔ teɛ no bɔne ho afɔdeɛ ne no
na ɔsɔfoɔ no mpata mma no ne bɔne a wayɛ nnoɔma yi biara mu no ho na wɔde bɛkyɛ no na nkaeɛ no nyɛ ɔsɔfoɔ no deɛ sɛ aduane afɔdeɛ
na awurade kasa kyerɛɛ mose sɛ
sɛ obi anhyɛ da yɛ bɔne a ɛyɛ kusumdie wɔ awurade akronkronneɛ ho a ɛnneɛ n asodie afɔdeɛ a ɔmfa mmrɛ awurade ne odwennini a ɔdi mu sɛdeɛ wobɛbɔ ne boɔ dwetɛ nnwetɛbena mu sɛdeɛ kronkronbea dwetɛbena teɛ na ɛnyɛ asodie ho afɔdeɛ
na deɛ wayɛ ɛho bɔne akronkronneɛ mu no ɔnsi ananmu na ɔmfa mu abupɛn nnum mu baako mpae so na ɔmfa mmrɛ ɔsɔfoɔ no na ɔsɔfoɔ no mfa asodie ho afɔdeɛ dwennini no mpata mma no na wɔde bɛkyɛ no
na sɛ obi yɛ bɔne yɛ nnoɔma a awurade ahyɛ sɛ wɔnnyɛ no mu adeɛ baako a sɛ wanhunu mpo a ɔdi so na ɔso ne mmusuo
na ɔmfa odwennini a ɔdi mu mmrɛ ɔsɔfoɔ no sɛdeɛ wobɛbɔ ne boɔ na ɛnyɛ asodie ho afɔdeɛ na ɔsɔfoɔ no mpata mma no fom a wafom na wanhunu no ho na wɔde bɛkyɛ no
asodie ho afɔdeɛ ne no awurade ho so na wadie
na awurade kasa kyerɛɛ mose sɛ
sɛ obi yɛ bɔne di awurade kusum sɛ ɔsane ne yɔnko adeɛ bi a ɔde ama no asie anaasɛ ɔde ahyɛ ne nsa anaasɛ ɔbɔ korɔno anaasɛ ɔdi ne yɔnko amim
anaasɛ wahunu biribi a ayera na ɔsane na ɔka ntanhunu sɛ onipa yɛ yeinom biara mu bɔne
sɛ ɛba sɛ ɔyɛ bɔne na ɔdi so saa a ɔmfa adeɛ a ɔfaeɛ anaa adeɛ a ɔdii mu amim anaa adeɛ a wɔde maa no asie anaa adeɛ a ɛyeraeɛ a ɔhunuiɛ
anaa adeɛ biara a ɔkaa ɛho ntanhunu no nsane mmra ɔmfa ne nyinaa mmra na ɔmfa abupɛn nnum mu baako mpae so mma ɔdenadeɛ no n asodie ho afɔrebɔ da no ara
na ɔmfa n asodie ho afɔdeɛ a ɔde rebrɛ awurade no mmrɛ ɔsɔfoɔ no nnwan mu odwennini a ɔdi mu sɛdeɛ wobɛbɔ ne boɔ na ɛnyɛ asodie ho afɔdeɛ
na ɔsɔfoɔ no mpata mma no wɔ awurade anim na wɔde adeɛ biara a wayɛ a ɔdi ho so no bɛkyɛ no
na awurade kasa kyerɛɛ mose sɛ
hyɛ aaron ne ne mma no sɛ yei ne ɔhyeɛ afɔdeɛ ho mmara ɔhyeɛ afɔdeɛ no ntena asomurofi afɔrebukyia no so anadwo mu nyinaa nkɔsi anɔpa na wɔmma afɔrebukyia no so gya no nnɛre wɔ so
na ɔsɔfoɔ no nhyɛ ne nwera atadeɛ na ɔnhyɛ ne nwera twakoto nkata ne ho na ɔnsesa nso a ɔhyeɛ afɔdeɛ ogya no hye gyaa no afɔrebukyia no soɔ no ngu afɔrebukyia no nkyɛn
na ɔnyi ne ntadeɛ no na ɔnhyɛ ntadeɛ foforɔ na ɔmfa nso no mfiri nkɔ nsraban no akyi nkɔgu deɛ ɛhɔ teɛ
na wɔmma afɔrebukyia so gya no nnɛre ennnum ara da na ɔsɔfoɔ no nsɔ nnyina wɔ so daa anɔpa na ɔnsiesie ɔhyeɛ afɔdeɛ no wɔ so na ɔnhye so asomdwoeɛ afɔdeɛ ho sradeɛ no
ogya nnɛre afɔrebukyia no so daa ɛnnnum da
na yei ne aduane afɔdeɛ ho mmara aaron mma no mfa mmra awurade anim wɔ afɔrebukyia no anim
na ɔmfa aduane afɔdeɛ no esiam no nsa ma ne ngo no bi ne aduane afɔdeɛ no so hwamfufuo nyinaa na ɔnhye wɔ afɔrebukyia no so na ɛnyi hwa hwanhwam nyɛ nkaeɛ adeɛ mma awurade
na nkaeɛ no aaron ne ne mma no nni no apiti wɔnni no deɛ ɛhɔ yɛ kronkron ahyiaeɛ ntomadan no adihɔ na wɔnnie
wɔmmfa mmɔreka mmfra nnto wɔn kyɛfa a mede mama wɔn wɔ me gya afɔdeɛ mu ne no ɛyɛ akronkronneɛ mu ade kronkron sɛ bɔne ho afɔdeɛ ne asodie ho afɔdeɛ
aaron mma mu mmarima nyinaa nni ɛnyɛ awurade gya afɔdeɛ ahodoɔ ho daa ahyɛdeɛ mo awoɔ ntoatoasoɔ nyinaa mu obiara a ɔka no nyɛ kronkron
na awurade kasa kyerɛɛ mose sɛ
yei ne aaron ne ne mma ayɛyɛdeɛ a wɔmfa mmrɛ awurade ɛda a wɔsra no ngo no esiam olonka abupɛn du mu baako nyɛ daa ayɛyɛdeɛ anɔpa deɛ fa na anwummerɛ deɛ fa
wɔmfa ngo nkye no dadeɛ ayowa mu yɛ no nkyekyeewa bra yɛ no sɛ aduane afɔdeɛ a wɔatoto abubu mu asinasini bra na ɛnyi hwa hwanhwam mma awurade
na ɔsɔfoɔ a wɔbɛsra no ngo asi n ananmu wɔ ne mma mu no na ɔnyɛ ɛyɛ awurade daa ahyɛdeɛ wɔnhye no mu
na ɔsɔfoɔ no aduane afɔdeɛ nyinaa wɔnhye no mu wɔnnni bi
na awurade kasa kyerɛɛ mose sɛ
kasa kyerɛ aaron ne ne mma no sɛ yei ne bɔne ho afɔdeɛ ho mmara faako a wɔkum ɔhyeɛ afɔdeɛ aboa no ɛhɔ ara na wɔnkum bɔne ho afɔdeɛ deɛ no awurade anim akronkronneɛ mu ade kronkron ne no
ɔsɔfoɔ a ɔbɔ bɔne ho afɔdeɛ no na ɔnnie faako a ɛhɔ yɛ kronkron na wɔnni wɔ ahyiaeɛ ntomadan no adihɔ
obiara a ɔka nam no nyɛ kronkron na deɛ mogya no bi apete n atadeɛ mu no nsi deɛ ɛpetee mu no wɔ deɛ ɛhɔ yɛ kronkron
na ahina a wɔnoaa no wɔ mu no wɔmmɔ na sɛ kɔbere mfrafraeɛ sɛn mu na wɔnoaeɛ a wɔntwi mu na wɔmfa nsuo nhohoro mu
mmarima a wɔfiri asɔfoɔ abusuakuo mu nyinaa nni bi ɛyɛ akronkronneɛ mu ade kronkron
na bɔne ho afɔdeɛ a wɔde ne mogya no bi ba ahyiaeɛ ntomadan mu bɛpata wɔ kronkronbea hɔ no nyinaa wɔnnni wɔmfa ogya nhye
na yei ne asodie ho afɔdeɛ ho mmara ɛyɛ akronkronneɛ mu ade kronkron
faako a wɔkum ɔhyeɛ afɔdeɛ aboa no ɛhɔ ara na wɔnkum asodie ho afɔdeɛ deɛ no nso na ɔnhwie ne mogya mpete afɔrebukyia no so nhyia
na ɔnyi ne sradeɛ nyinaa mmra ne sradedua ne sradeɛ a ɛkata ayamdeɛ ho no
ne sawa mmienu ne sradeɛ a ɛwɔ ho sisia mu no ne mmerɛboɔ so ntentan ɔmfiri sawa ho nyi
na ɔsɔfoɔ no nhye ne nyinaa afɔrebukyia no so nyɛ awurade gya afɔdeɛ asodie ho afɔdeɛ ne no
mmarima a wɔfiri asɔfoɔ abusuakuo nyinaa nni deɛ ɛhɔ yɛ kronkron na wɔnnie ɛyɛ akronkronneɛ mu ade kronkron
sɛ bɔne ho afɔdeɛ teɛ no sɛ asodie ho afɔdeɛ nso teɛ ne no mmara korɔ na ɛda ho ɔsɔfoɔ a ɔde pata no ɛnyɛ ne dea
na ɔsɔfoɔ a ɔbɔ ɔhyeɛ afɔdeɛ ma obi no ɔhyeɛ afɔdeɛ a ɔbɔeɛ no nwoma nyɛ ɔsɔfoɔ no dea
na aduane afɔdeɛ a wɔto no fononoo mu nyinaa ne deɛ wɔsiesie no kukuo mu ne ɛkyeɛ dadeɛ soɔ nyinaa ɔsɔfoɔ a ɔde ba no na ɛnyɛ ne dea
na aduane afɔdeɛ a wɔagu so ngo anaa deɛ ɛyɛ wesee nyɛ aaron mma nyinaa deɛ obiara nnya sɛdeɛ ne yɔnko nya
na yei ne asomdwoeɛ afɔdeɛ a wɔbɔ ma awurade no ho mmara
sɛ wɔyɛ no aseda afɔdeɛ de ba a aseda afɔdeɛ a ɔde ba no nyɛ apiti taterɛ a wɔde ngo afɔre ne apiti ɔfam a wɔde ngo agu soɔ ne esiam taterɛ a wɔde ngo afɔre akyeɛ
mmɔreka paanoo taterɛ na ɔmfa nka n ayɛyɛdeɛ ne n asomdwoeɛ aseda afɔdeɛ no ho mmra
na ɔmfa ayɛyɛdeɛ no mu biara baako mmra na wɔmma so mma awurade ɔsɔfoɔ a ɔde asomdwoeɛ afɔdeɛ mogya peteeɛ no na ɛnyɛ ne dea
na n asomdwoeɛ aseda afɔdeɛ no nam no wɔnni no da a wɔde baeɛ no ara wɔnnnya bi nnkɔsi adekyeeɛ
na sɛ n ayɛyɛdeɛ no yɛ bɔhyɛ anaa ayamyi ayɛyɛdeɛ a wɔnni no da a ɔbɔ n afɔdeɛ no na sɛ adeɛ kye bi so a wɔnni ara
na afɔdeɛ no nam a ɛbɛka akɔsi da a ɛtɔ so mmiɛnsa no wɔmfa ogya nhye
na sɛ obi di n asomdwoeɛ afɔdeɛ nam no bi da a ɛtɔ so mmiɛnsa no a ɛrensɔ ani na wɔremmu mma deɛ ɔde baeɛ no ɛyɛ akyiwadeɛ na ɔkra a ɔbɛdi bie no bɛsoa ne mmusuo
na nam a aka biribi a ɛho nteɛ no wɔnnni wɔmfa ogya nhye na nam deɛ obiara a ne ho teɛ nni
nanso ɔkra a ɔbɛdi asomdwoeɛ afɔdeɛ nam a ɛyɛ awurade dea no bie na n afideɛ da ne soɔ no wɔbɛtwa saa ɔkra no afiri ne man mu atwene
na ɔkra bi a ɔbɛka afideɛ biara onipa ho afideɛ bi oo aboa a ne ho nteɛ oo akyiwadeɛ biara a ɛho nteɛ oo na ɔbɛdi awurade asomdwoeɛ afɔdeɛ nam no bie no wɔbɛtwa saa ɔkra no afiri ne man mu atwene
na awurade kasa kyerɛɛ mose sɛ
kasa kyerɛ israelfoɔ sɛ nantwie ne odwanten ne abirekyie sradeɛ biara monnni
na aboa funu sradeɛ ne deɛ wɔatete no sradeɛ wɔmfa nyɛ adwuma biara na die na monnnie
na obiara a ɔbɛdi afieboa a wɔde bi bɛbɔ awurade gya afɔdeɛ sradeɛ no wɔbɛtwa ɔkra a ɔdie no afiri ne man mu atwene
na mogya biara nso anomaa deɛ oo atɔteboa deɛ oo monnni wɔ mo tenabea biara mu
ɔkra biara a ɔbɛdi mogya biara no wɔbɛtwa saa ɔkra no afiri ne man mu atwene
na awurade kasa kyerɛɛ mose sɛ
kasa kyerɛ israelfoɔ sɛ deɛ ɔbɛbɔ n asomdwoeɛ afɔdeɛ ama awurade no ɔmfa n asomdwoeɛ afɔdeɛ no mu ayɛyɛdeɛ mmrɛ awurade
ɔno ara ne nsa na ɔmfa nsɔ awurade gya afɔdeɛ no mu mmra sradeɛ ne ɔyan na ɔmfa mmra ɔyan no wɔnhim nyɛ ohim afɔdeɛ awurade anim
na ɔsɔfoɔ no nhye sradeɛ no afɔrebukyia no so na ɔyan no nyɛ aaron ne ne mma dea
na ɔsrɛ nifa no momfa nyɛ mo asomdwoeɛ afɔdeɛ mu mmasoɔ adeɛ mma ɔsɔfoɔ no
aaron mma mu deɛ ɔde asomdwoeɛ afɔdeɛ mogya ne sradeɛ ba no ɔno na ɔsrɛ nifa no nyɛ ne kyɛfa
na ohim yan ne mmasoɔ srɛ no na mafa israelfoɔ asomdwoeɛ afɔdeɛ no mu na mede mama ɔsɔfoɔ aaron ne ne mma sɛ wɔn daa kyɛfa a ɛfiri israel mma nsam
yei ne aaron kyɛfa ne ne mma kyɛfa a ɛfiri awurade gya afɔdeɛ mu ɛda a wɔde wɔn baa sɛ wɔmmɛdi awurade asɔfoɔ
na awurade hyɛɛ sɛ wɔmfa mma wɔn ɛda a wɔsraa wɔn ngo firii israelfoɔ mu sɛ ɛnyɛ wɔn daa kyɛfa wɔn awoɔ ntoatoasoɔ nyinaa mu no
yei ne mmara a ɛda hɔ ma ɔhyeɛ afɔdeɛ ne aduane afɔdeɛ ne bɔne ho afɔdeɛ ne asodie ho afɔdeɛ ne atuhoakyɛ afɔdeɛ ne asomdwoeɛ afɔdeɛ
a awurade hyɛɛ mose sinai bepɔ soɔ ɛda a ɔhyɛɛ israelfoɔ sɛ wɔmfa wɔn ayɛyɛdeɛ mmrɛ awurade sinai serɛ soɔ no
na awurade kasa kyerɛɛ mose sɛ
fa aaron ne ne mma ka ne ho ɛne ntadeɛ no ne sra ngo no ne bɔne ho afɔdeɛ nantwinini no ne adwennini mmienu no ne apiti kɛntɛn no
na ma asafo no nyinaa mmɔ dwa ahyiaeɛ ntomadan no ano
na mose yɛɛ sɛdeɛ awurade hyɛɛ no no na ɔmaa asafo no bɔɔ dwa ahyiaeɛ ntomadan no ano
na mose ka kyerɛɛ asafo no sɛ yei ne adeɛ a awurade ahyɛ sɛ wɔnyɛ
na mose de aaron ne ne mma no bae na ɔde nsuo hohoroo wɔn ho
na ɔde atadeɛ yuu no hyɛɛ no na ɔde aboomu no bɔɔ n asene na ɔde batakari no hyɛɛ no na ɔde asɔfotadeɛ no hyɛɛ no na ɔde asɔfotadeɛ no nkyekyeremu no bɔɔ no abɔsoɔ
na ɔde adaaboɔ no hyehyɛɛ no na ɔde urim ne tumim no hyɛɛ adaaboɔ no mu
na ɔde abotitene no bɔɔ ne ti na ɔde sikaterɛ no kronkronyɛ ahyehyɛdeɛ no fam abotitene no anim sɛdeɛ awurade hyɛɛ mose no
na mose faa sra ngo no de sraa tenabea no ne deɛ ɛwɔ mu nyinaa na ɔyɛɛ no kronkron
na ɔde bi petee afɔrebukyia no so mprɛnson na ɔsraa afɔrebukyia no ne ɛho nnoɔma nyinaa ne kuduo no ne ntaaseɛ no ngo de yɛɛ no kronkron
na ɔhwiee sra ngo no bi guu aaron atifi sraa no ngo de yɛɛ no kronkron
na mose de aaron mma no nso bae na ɔhyehyɛɛ wɔn ntadeɛ na ɔde aboomu bobɔ wɔn mu na ɔde abotire bobɔɔ wɔn sɛdeɛ awurade hyɛɛ mose no
na ɔmaa wɔde bɔne ho afɔdeɛ nantwinini no bae na aaron ne ne mma no de wɔn nsa guu bɔne afɔdeɛ nantwinini no atifi
na mose kumm no na ɔde ne nsateaa kaa mogya no bi kekaa afɔrebukyia no mmɛn ho hyiae na ɔyii afɔrebukyia no ho bɔne na ɔhwiee mogya no petee afɔrebukyia no ase de dwiraa sɛ ɔde repata so
na ɔfaa sradeɛ a ɛwɔ ayamdeɛ no ho nyinaa ne mmerɛboɔ so ntentan no ne sawa mmienu no ne ɛho sradeɛ na mose hyee no afɔrebukyia no so
na nantwinini no ara ne ne nwoma ne ne nam ne n agyanan no ɔde ogya hyee nsraban no akyi sɛdeɛ awurade hyɛɛ mose no
na ɔde ɔhyeɛ afɔdeɛ dwennini no bae na aaron ne ne mma de wɔn nsa guu odwennini no atifi
na ɔkum no na mose hwiee mogya no petee afɔrebukyia no so hyiae
na ɔtwitwaa odwennini no mu asinasini na mose too tire no ne asinasini no ne sradeɛ no mu gya
na n ayamdeɛ ne ne nnyawa no ɔde nsuo hohoroo ho na mose too odwennini mu no nyinaa mu gya afɔrebukyia no so ɔhyeɛ afɔdeɛ a ɛyi hwa hwanhwam ne no awurade gya afɔdeɛ ne no sɛdeɛ awurade hyɛɛ mose no
na ɔde odwennini a ɔtɔ so mmienu no atuhoakyɛ afɔdeɛ dwennini no bae na aaron ne ne mma no de wɔn nsa guu odwennini no atifi
na mose kumm no na ɔfaa ne mogya no bi de kaa aaron aso nifa ano ne ne nsa nifa kokurobetie ne ne nan nifa kokurobetie ano
na ɔde aaron mma no bae na mose de mogya no bi kekaa wɔn aso nifa ano ne wɔn nsa nifa kokurobetie ne wɔn nan nifa kokurobetie ano na mose hwiee mogya no petee afɔrebukyia no so hyiae
na ɔfaa sradeɛ no ne sradedua no ne sradeɛ a ɛwɔ ayamdeɛ no ho nyinaa ne mmerɛboɔ so ntentan no ne sawa mmienu no ne ɛho sradeɛ ne srɛ nifa no
na ɔfaa apiti kɛntɛn a ɛsi awurade anim no mu apiti taterɛ baako ne ngo paanoo taterɛ baako ne ɔfam baako de guu sradeɛ ne srɛ nifa no so
na ɔde ne nyinaa hyɛɛ aaron ne ne mma no nsa na ɔhim yɛɛ ohim afɔdeɛ awurade anim
na mose gyee wɔn nsam na ɔtoo mu gya wɔ afɔrebukyia no so wɔ ɔhyeɛ afɔdeɛ no so de yɛɛ atuhoakyɛ afɔdeɛ a ɛyi hwa hwanhwam ɛyɛ ogya afɔdeɛ ma awurade
na mose faa atuhoakyɛ afɔdeɛ dwennini no yan no na ɔhim yɛɛ ohim afɔdeɛ awurade anim ɛyɛɛ mose dea sɛdeɛ awurade hyɛɛ mose no
na mose faa sra ngo no bi ne afɔrebukyia no so mogya no bi de petee aaron ne ne ntadeɛ ne ne mma ne ne mma ntadeɛ nyinaa so de dwiraa aaron ne ne ntadeɛ ne ne mma ne ne mma ntadeɛ no
na mose ka kyerɛɛ aaron ne ne mma no sɛ monnoa nam no ahyiaeɛ ntomadan no ano na monni no hɔ ara ɛne atuhoakyɛ afɔdeɛ kɛntɛn no mu paanoo no sɛdeɛ mehyɛɛ sɛ aaron ne ne mma nnie no
na nam ne paanoo no mu deɛ ɛbɛka no momfa ogya nhye
na mommfiri ahyiaeɛ ntomadan no ano nnanson nkɔsi da a mo atuhoakyɛ nna no bɛwie duro ɛfiri sɛ nnanson na wɔde rehyɛ mo asɔfoɔ
sɛdeɛ wɔreyɛ no nnɛ da yi no awurade na ɔhyɛɛ sɛ wɔnyɛ mfa mpata mma mo
na montena ahyiaeɛ ntomadan no ano awia ne anadwo nnanson na monwɛn sɛdeɛ awurade ahyɛ no na moanwuwu na saa na wɔahyɛ me
na aaron ne ne mma no dii nsɛm a awurade nam mose so hyɛeɛ no nyinaa so
na da a ɛtɔ so nwɔtwe no mose frɛɛ aaron ne ne mma no ne israel mpanimfoɔ
na ɔka kyerɛɛ aaron sɛ fa nantwie ba a wode bɛyɛ bɔne ho afɔdeɛ ne odwennini a wode bɛyɛ ɔhyeɛ afɔdeɛ wɔnni mu na fa bra awurade anim
na israelfoɔ no nso kasa kyerɛ wɔn sɛ momfa ɔpapo mmɛyɛ bɔne ho afɔdeɛ ne nantwie ba ne odwanten ba a wɔadi afe afe a wɔdi mu mmɛyɛ ɔhyeɛ afɔdeɛ
ne nantwinini ne odwennini mmɛyɛ asomdwoeɛ afɔdeɛ na wɔmfa mmɔ afɔdeɛ awurade anim ne aduane afɔdeɛ a wɔagu so ngo ɛfiri sɛ ɛnnɛ na awurade bɛyi ne ho akyerɛ mo
na wɔde deɛ mose hyɛeɛ no baa ahyiaeɛ ntomadan no anim na asafo no nyinaa twe bae bɛgyinaa awurade anim
na mose kaa sɛ yei ne asɛm a awurade hyɛeɛ no monyɛ na awurade animuonyam nyi ne ho nkyerɛ mo
na mose ka kyerɛɛ aaron sɛ twe pini afɔrebukyia no ho na bɔ wo hyeɛ afɔdeɛ ne wo bɔne ho afɔdeɛ na pata ma wo ho ne ɔman no na fa ɔman no ayɛyɛdeɛ bra na pata ma wɔn sɛdeɛ awurade hyɛeɛ no
na aaron twe pinii afɔrebukyia no ho na ɔkum ne bɔne ho afɔdeɛ nantwie ba no
na ne mma no de mogya no kɔmaa no na ɔde ne nsateaa bɔɔ mogya no mu de kekaa afɔrebukyia no mmɛn ho na ɔhwiee mogya no petee afɔrebukyia no ase
na bɔne ho afɔdeɛ no mu sradeɛ ne sawa ne mmerɛboɔ so ntentan no ɔtoo mu gya afɔrebukyia no so sɛdeɛ awurade hyɛɛ mose no
na ɛnam no ne nwoma no deɛ ɔde ogya hyee no nsraban no akyi
na ɔkumm ɔhyeɛ aboa afɔdeɛ no nso na aaron mma no de mogya no brɛɛ no na ɔhwie petee afɔrebukyia no so hyiae
na wɔde ɔhyeɛ afɔdeɛ no asinasini ne ne tiri no brɛɛ no na ɔhyee no afɔrebukyia no so
na ɔhohoroo ayamdeɛ ne nnyawa no ho na ɔhyee no ɔhyeɛ afɔdeɛ a ɛwɔ afɔrebukyia no soɔ no so
ɛnna ɔde ɔman no afɔdeɛ no baeɛ na ɔfaa bɔne ho afɔdeɛ papo a ɔyɛ ɔman no deɛ no kumm no de bɔɔ bɔne ho afɔdeɛ sɛ kane deɛ no
na ɔde ɔhyeɛ afɔdeɛ no bae na ɔbɛyɛɛ no sɛdeɛ ne yɛbea teɛ no
na ɔde aduane afɔdeɛ no bae na ɔfaa emu nsa ma hyee no afɔrebukyia no so kaa anɔpa ɔhyeɛ afɔdeɛ no ho
ɛnna ɔkumm nantwinini ne odwennini a ɛyɛ ɔman no asomdwoeɛ afɔdeɛ no na aaron mma no de mogya no brɛɛ no na ɔhwie petee afɔrebukyia no so hyiae
na nantwinini ne odwennini no sradeɛ no sradedua no ne deɛ ɛkata sawa ho no ne mmerɛboɔ so ntentan no
wɔde sradeɛ no nyinaa guu ɔyan no so na wɔhyee sradeɛ no afɔrebukyia no so
na ɔyan no ne srɛ nifa no aaron him de yɛɛ ohim afɔdeɛ awurade anim sɛdeɛ mose hyɛeɛ no
ɛnna aaron maa ne nsa so kyerɛɛ ɔman no na ɔhyiraa wɔn na ɔbɔɔ bɔne ho afɔdeɛ ne ɔhyeɛ afɔdeɛ ne asomdwoeɛ afɔdeɛ wieeɛ no ɔsianee
na mose ne aaron hyɛnee ahyiaeɛ ntomadan no mu na wɔfirii adie no wɔhyiraa ɔman no ɛnna awurade animuonyam yii ne ho kyerɛɛ ɔman no nyinaa
na ogya firii awurade anim bɛhyee afɔrebukyia no so ɔhyeɛ afɔdeɛ ne sradeɛ no na ɔman no nyinaa hunui na wɔde anigyeɛ huroe na wɔde wɔn anim butubutuu fam
na aaron mma nadab ne abihu fefaa wɔn gyasɔ adeɛ na wɔde ogya guguu mu na wɔde aduhwam guguu so na wɔde ananagya a ɔnhyɛɛ wɔn ho mmara baa awurade anim
na ogya firii awurade anim bɛhyee wɔn na wɔwuwuu awurade anim
na mose ka kyerɛɛ aaron sɛ ɛno ne deɛ awurade kaa sɛ wɔn a wɔtwe pini me no mu na mɛyɛ me ho kronkron na ɔman no nyinaa anim na mɛhyɛ me ho animuonyam
na aaron yɛɛ komm ɛnna mose frɛɛ aaron n agya nuabarima usiel mma misael ne elsafan baeɛ na ɔka kyerɛɛ wɔn sɛ montwe mpini na mommɛsoa mo nuanom no mfiri kronkronbea anim nkɔ nsraban no akyi
na wɔtwe bae bɛsoaa wɔn wɔn ntadeɛ mu de wɔn kɔɔ nsraban no akyi sɛdeɛ mose kaeɛ no
na mose ka kyerɛɛ aaron ne ne mma eleasa ne itamar sɛ mommpɛsɛ mo ti na monnsunsuane mo ntadeɛ mu na moanwuwu na abufuo amma asafo no nyinaa so nanso mo nuanom israel fie nyinaa nsu wɔn a awurade de ogya ahye wɔn yi
na mommfiri ahyiaeɛ ntomadan no ano nso na moanwuwu ɛfiri sɛ awurade sra ngo no wɔ mo so na wɔyɛɛ sɛdeɛ mose kaeɛ no
na awurade kasa kyerɛɛ aaron sɛ
wo ne wo mma nyinaa ansa na mobɛhyɛne ahyiaeɛ ntomadan no mu no monnnom bobesa anaa nsa biara na moanwuwu ɛnyɛ daa ahyɛdeɛ mo awoɔ ntoatoasoɔ nyinaa mu
na moahunu ade kronkron ne adeɛ a ɛnyɛ kronkron ne adeɛ a ɛho teɛ ne deɛ ɛho nteɛ ntam nsonsonoeɛ
na moakyerɛkyerɛ israelfoɔ ahyɛdeɛ a awurade nam mose so ka kyerɛɛ wɔn no nyinaa
na mose kasa kyerɛɛ aaron ne ne mma eleasa ne itamar a wɔkaeɛ no sɛ momfa awurade gya afɔdeɛ mu aduane a ɛkaeɛ no na monni no apiti afɔrebukyia no ho ɛfiri sɛ ɛyɛ akronkronneɛ mu ade kronkron
monni no deɛ ɛhɔ yɛ kronkron na ɛyɛ awurade gya afɔdeɛ ho kyɛfa ma wo ne wo mma ɛfiri sɛ saa na wɔahyɛ me
na ohim yan no ne mmasoɔ srɛ no monni no deɛ ɛhɔ teɛ wo ne wo mmammarima ne wo mmammaa nyinaa ɛfiri sɛ ɛyɛ wo kyɛfa ne wo mma kyɛfa a wɔde ama mo afiri israelfoɔ asomdwoeɛ afɔdeɛ mu
mmasoɔ srɛ ne ohim yan no na wɔmfa nka sradeɛ a wɔhyeɛ no ho mmra na wɔnhim no ohim afɔdeɛ awurade anim na ɛnyɛ wo deɛ ne wo mma deɛ nyɛ daa kyɛfa sɛdeɛ awurade hyɛeɛ no
na bɔne ho afɔdeɛ papo no mose hwehwɛɛ no brɛɛ ara yie na hwɛ wɔahye no na ne bo fuu aaron mma eleasa ne itamar a wɔkaeɛ no na ɔkaa sɛ
adɛn nti na moanni bɔne ho afɔdeɛ no wɔ kronkronbea hɔ ɛfiri sɛ ɛyɛ akronkronneɛ mu ade kronkron na ɛno na wɔde ama mo sɛ monsoa asafo no mmusuo no na mompata mma wɔn awurade anim
hwɛ wɔamfa ne mogya no amma kronkronbea dan no mu anka ɛsɛ sɛ modi no kronkronbea hɔ sɛdeɛ mehyɛɛ mo no
na aaron kasa kyerɛɛ mose sɛ hwɛ ɛnnɛ wɔde wɔn bɔne ho afɔdeɛ ne wɔn hyeɛ afɔdeɛ aba awurade anim na adeɛ a ɛte seyie abɛto me yi na sɛ medi bɔne ho afɔdeɛ nnɛ a ɛbɛsɔ awurade ani anaa
na mose teeɛ no n akoma tɔɔ ne yam
na awurade kasa kyerɛɛ mose ne aaron see wɔn sɛ
monkasa nkyerɛ israelfoɔ sɛ yeinom ne mmoa a monni wɔ asase so mmoa nyinaa mu
ntɔteboa mu wɔn a wɔwɔ tɔte a emu apaeɛ na wɔn tɔte mu apae koraa na wɔpu deɛ wɔadie wesa no ɛno na monnie
yeinom nko na monnnie wɔn a wɔpu wesa anaa wɔn tɔte mu apaeɛ yoma ɛfiri sɛ ɔpu wesa deɛ nanso ne tɔte mu mpae enti ne ho nte mma mo
ne atwaboa ɛfiri sɛ ɔpu wesa deɛ nanso ne tɔte mu mpae ne ho nte mma mo
ne adanko ɛfiri sɛ ɔpu wesa deɛ nanso ne tɔte mu mpae ne ho nte mma mo
ne prako ɛfiri sɛ ne tɔte mu apae koraa deɛ nanso ɔmpu nwesa ne ho nte mma mo
monnni wɔn nam na monnka wɔn afunu wɔn ho nte mma mo
yei ne deɛ monnie deɛ ɛwɔ nsuo mu nyinaa mu deɛ ɛwɔ ntɛtɛ ne abon nsuo mu ɛpo ne nsuwansuwa mu ɛnonom na monnie
na biribiara a ɛnni ntɛtɛ ne abon ɛpo ne nsuwansuwa mu adeɛ a ɛwɔ nsuo mu nyinaa a nkwa wɔ mu nyinaa ɛyɛ akyiwadeɛ ma mo
na ɛnyɛ mo akyiwadeɛ monnni wɔn nam na wɔn afunu nso monkyi
adeɛ biara a ɛnni ntɛtɛ ne abon wɔ nsuo mu no yɛ mo akyiwadeɛ
na yeinom na monkyire ntuboa mu monnni wɔyɛ akyiwadeɛ ɔkɔdeɛ ɔkɔrewa ɔkomfufuo
ɔkompɛtɛ asansa sɛdeɛ wɔn su teɛ
ne anene ahodoɔ nyinaa
sohori anadwo akorɔma ɛpo so asomfenakatakyi akorɔma sɛdeɛ wɔn su teɛ
ne patubiaa ɛpo so anene patukɛseɛ
bakanoma nantwinoma ɔpɛtɛ
sukɔnkɔn asukɔnkɔn ahodoɔ asɔkwaa ne apan
ntuboa manyamanya a wɔnante nan nnan so nyinaa nyɛ akyiwadeɛ mma mo
nanso yeinom na monnie ntuboa nyinaa a wɔnante nan nnan soɔ nyinaa mu wɔn a wɔwɔ aprɛ mmienu wɔ wɔn nan soɔ a wɔde hurihuri asase so no
wɔn mu deɛ monnie nie ntutummɛ ahodoɔ nketekyire ahodoɔ mfuntie ahodoɔ mmɛbɛ ahodoɔ
na ntuboa manyamanya a wɔwɔ nan nnan nyinaa yɛ akyiwadeɛ ma mo
na yeinom na mode gu mo ho fi obiara a ɔka wɔn afunu no ho nte kɔsi anwummerɛ
na obiara a ɔsoa wɔn afunu no ɔnsi ne ntadeɛ ɛfiri sɛ ne ho nte kɔsi anwummerɛ
ntɔteboa a wɔn tɔte mu apaeɛ nanso emu nwie paeɛ na wɔmpu nwesa no nyinaa ho nte mma mo obiara a ɔka wɔn no ne ho nte
na mmoa a wɔnam nan nnan soɔ nyinaa mu wɔn a wɔnam wɔn nsa ne wɔn nan mu no wɔn ho nte mma mo obiara a ɔka wɔn funu no ne ho nte kɔsi anwummerɛ
na deɛ ɔsoa wɔn funu bi no nsi ne ntadeɛ na ne ho nte kɔsi anwummerɛ wɔn ho nte mma mo
na mmoa a wɔwea asase soɔ mu wɔn a wɔn ho nte mma mo nie ahweaa akura ne nkoterɛ ahodoɔ
ne hwinamanhwan ɔmampam ɔkoterɛ bɔmɔte ne abosomakoterɛ
yeinom ne wɔn a wɔn ho nte mma mo mmoa a wɔwea nyinaa mu sɛ wɔwu a obiara a ɔka wɔn no ne ho nte kɔsi anwummerɛ
na adeɛ biara a wɔn mu bi awu atɔ soɔ no ɛho nte dua adeɛ biara oo atadeɛ oo nwoma oo awere oo adeɛ biara a wɔde yɛ adwuma wɔmfa nhyɛ nsuo mu na ɛho nte kɔsi anwummerɛ ansa na ɛho ate
na kukuo biara a wɔn mu bi bɛhwe mu no deɛ ɛwɔ mu nyinaa ho nte na kukuo no nso mommɔ no
aduane a wɔdie biara a nsuo no bi bɛgu mu no ho nte na anonneɛ biara a wɔnom adeɛ biara a ɛte saa mu no ho nte
na adeɛ biara a wɔn funu ho biribi bɛhwe soɔ ɛho nte fononoo oo bukyia oo wɔmmubu ɛho nte na mommu no sɛ ɛho nte
nanso nsuo aniwa anaa abura a nsuo wɔ mu deɛ ɛho te ara na biribiara a ɛka wɔn funu no ɛho nte
na sɛ wɔn funu bi hwe kuadeɛ a wɔdua biara so a kuadeɛ no ho te
na sɛ wɔde nsuo gu kuadeɛ no so na wɔn afunu bi hwe so a ɛho nte mma mo
na sɛ mmoa a modie no bi wu a deɛ ɔka ne funu no ho nte kɔsi anwummerɛ
na deɛ ɔdi ne funu no bie no nsi ne ntadeɛ na ne ho nte kɔsi anwummerɛ na deɛ ɔsoa ne funu no nsi ne ntadeɛ na ne ho nte kɔsi anwummerɛ
na adeɛ biara a ɛwea fam yɛ akyiwadeɛ monnni
adeɛ biara a ɛnam yafunu soɔ ne adeɛ biara a ɛnam nan nnan so kɔsi adeɛ biara a ɛwɔ nan bebree soɔ wɔn a wɔwea fam nyinaa mu no monnni ɛfiri sɛ ɛyɛ akyiwadeɛ
monnyɛ mo ho akyiwadeɛ wɔ mmoa a wɔwea no biara ho na monnyɛ mo ho fi a ɛmma mo ho nteɛ wɔ wɔn ho
na mene awurade mo nyankopɔn enti monte mo ho na monyɛ kronkron ɛfiri sɛ meyɛ kronkron enti mommma mo kra ho nnkum adeɛ biara a ɛwea a ɛtwe ne ho ase no ho
na mene awurade a meyii mo misraim asase so sɛ mɛyɛ mo nyankopɔn no enti monyɛ kronkron ɛfiri sɛ meyɛ kronkron
yei ne aboa biara a wɔwɔ nsuo mu ne nnomaa ne aboa biara a wɔwea fam nyinaa ho mmara
sɛ wɔmfa mpae adeɛ a ɛho nteɛ ne deɛ ɛho teɛ mu ne mmoa a wɔdie ne mmoa a wɔnnie mu
na awurade kasa kyerɛɛ mose sɛ
kasa kyerɛ israelfoɔ no sɛ sɛ ɔbaa bi nyinsɛn na ɔwo ɔbabanin a ne ho nte nnanson te sɛ ne nsabuo nna mu a ne ho nteɛ no
na da a ɛtɔ so nwɔtwe no wɔntwa abɔfra no twetia
na ɔntena tannan mu adaduasa nnammiɛnsa n ahodwira mogya mu ɔnnka ade kronkron biara na ɔmmma kronkronbea hɔ kɔsi sɛ n ahodwira nna bɛwie duro
na sɛ ɔwo ɔbaa a ne ho nte nnawɔtwe mmienu sɛ ne nsabuo nna mu na ɔntena tannan mu adaduosia nnansia n ahodwira mogya mu
na sɛ ahodwira nna no wie du ma ɔbabanin anaa ɔbabaa no a ɔmfa odwanten ba a wadi afe a wɔde bɛbɔ ɔhyeɛ afɔdeɛ ne aborɔnoma ba anaa anyankuku a wɔde bɛbɔ bɔne ho afɔdeɛ mmra ahyiaeɛ ntomadan no ano mmɛma ɔsɔfoɔ no
na ɔmfa mmra awurade anim na ɔmpata mma no na ne ho nte mfiri ne mogyaguo no mu yei ne mmara a ɛda hɔ ma ɔbaa a wawo ɔbabarima anaa ɔbabaa no
na sɛ ne nsa anso odwan ba so a ɔmfa anyankuku mmienu anaa mmorɔnoma mma mmienu mmra mmɛma baako nyɛ ɔhyeɛ afɔdeɛ na baako nso nyɛ bɔne ho afɔdeɛ na ɔsɔfoɔ no mpata mma no na ne ho nte
na awurade kasa kyerɛɛ mose ne aaron sɛ
sɛ biribi ba onipa honam wedeɛ mu sɛ nsoa oo ntwintwameeɛ oo ntampeɛ oo na ɛdidi ne honam wedeɛ mu yɛ kwata ntotɔeɛ a wɔmfa no mmrɛ ɔsɔfoɔ aaron anaa ne mma asɔfoɔ no mu baako
na sɛ ɔsɔfoɔ no hwɛ honam wedeɛ mu ntotɔeɛ no na ntotɔeɛ no so nwi adane fitaa na ntotɔeɛ no atotɔ mu asene ne honam wedeɛ no a ɛyɛ kwata ntotɔeɛ na ɔsɔfoɔ no hwɛ no a ɔmmu no deɛ ne ho nteɛ
na sɛ ɛyɛ ne honam wedeɛ mu ntampeɛ fitaa na sɛ wɔhwɛ na ɛntotɔ mu nsene ne wedeɛ no na ɛso nwi nnanee fitaa a ɛnneɛ ɔsɔfoɔ no nto ɔyarefoɔ no mu nnanson
na ɛda a ɛtɔ so nson no ɔsɔfoɔ no nhwɛ na sɛ ɔhunu sɛ ntotɔeɛ no te sɛdeɛ ɛteɛ n ani so na ɛnyerɛɛ ne wedeɛ mu a ɔsɔfoɔ no nto no mu nnanson bio
na sɛ ɔsɔfoɔ no hwɛ no da a ɛtɔ so nson no bio na sɛ ntotɔeɛ no ani adum na ɛntrɛɛ ne wedeɛ mu a ɔsɔfoɔ no mmu no sɛ deɛ ne ho teɛ ɛyɛ ntwintwameeɛ na ɔnsi n atadeɛ na ne ho ate
nanso ɔde ne ho akɔkyerɛ ɔsɔfoɔ wɔ n ahoteɛ ho no akyiri no sɛ ntwintwameeɛ no yerɛ ne wedeɛ mu a wɔmma ɔsɔfoɔ no nhwɛ no bio
na sɛ ɔsɔfoɔ no hwɛ na hwɛ ntwintwameeɛ no ayerɛ wedeɛ no mu a ɔsɔfoɔ no mmu no deɛ ne ho nteɛ ɛyɛ kwata
sɛ kwata ntotɔeɛ wɔ onipa bi ho a wɔmfa no mmrɛ ɔsɔfoɔ no
na sɛ ɔsɔfoɔ no hwɛ na hwɛ nsoa fitaa bi wɔ wedeɛ no mu a adane nwi no fitaa na ɛnam mono repu nsoaeɛ no mu a
ɛyɛ kwata dada a ɛwɔ ne honam wedeɛ mu na ɔsɔfoɔ no mmu no sɛ ne ho nte ɔnnto no mu na ne ho nte
na sɛ kwata no apue afiri wedeɛ mu akata ɔyarefoɔ no honam nyinaa firi n atifi kɔsi ne nan ase baabiara a ɔsɔfoɔ no ani bɛhwɛ no
na ɔsɔfoɔ no hwɛ na kwata no akata ne honam nyinaa so a ɔmmu ɔyarefoɔ no sɛ ne ho te ne ho nyinaa adane fitaa a ne ho te
nanso berɛ biara a wɔbɛhunu ne ho ɛnam mono no ne ho nte
na sɛ ɔsɔfoɔ no hwɛ ɛnam mono no a ɔmmu no deɛ ne ho nteɛ ɛnam mono no ho nte ɛyɛ kwata
na sɛ ɛnam mono no sane dane fitaa na ɔba ɔsɔfoɔ no nkyɛn
na ɔsɔfoɔ no hwɛ na sɛ ntotɔeɛ no adane fitaa a ɛnneɛ ɔsɔfoɔ no mmu no deɛ ne ho teɛ ne ho ate
sɛ mpɔmpɔ si obi honam wedeɛ mu na ɛsa
na soa fitaa bi anaa ntampeɛ fitaa a ɛbereɛ ba mpɔmpɔ no ananmu a wɔmma ɔsɔfoɔ no nhwɛ
na sɛ ɔsɔfoɔ no hwɛ na sɛ ɛhɔ atotɔ mu asene wedeɛ no na emu nwi adane fitaa a ɔsɔfoɔ no mmu no deɛ ne ho nteɛ ɛyɛ kwata ntotɔeɛ apue wɔ mpɔmpɔ no mu
na sɛ ɔsɔfoɔ no hwɛ na sɛ nwi fitaa bi nni mu na ɛntotɔɔ mu nsenee wedeɛ no na ani dum a ɔsɔfoɔ no nto no mu nnanson
na sɛ ɛyerɛ wedeɛ no mu a ɔsɔfoɔ no mmu no deɛ ne ho nteɛ ɛyɛ ntotɔeɛ
na sɛ ntampeɛ no te sɛdeɛ ɛteɛ na ɛnyerɛe a ɛyɛ mpɔmpɔ no twa na ɔsɔfoɔ no mmu no deɛ ne ho teɛ
anaasɛ ogya kuro bi ba honam wedeɛ no mu na ekuro no so bɔn repu yɛ ntampeɛ a ɛhoa fitaa na emu gyegyeɛ anaasɛ ɛhoa fitaa
na sɛ ɔsɔfoɔ no hwɛ na sɛ ntampeɛ no mu nwi adane fitaa na wɔhwɛ a atotɔ mu asene wedeɛ no a ɛyɛ kwata na apue ogya kuro no mu na ɔsɔfoɔ no mmu no deɛ ne ho nteɛ ɛyɛ kwata ntotɔeɛ
na sɛ ɔsɔfoɔ no hwɛ na sɛ enwi fitaa nni ntampeɛ no mu na ɛntotɔɔ mu nsenee wedeɛ no na ani dum a ɔsɔfoɔ no nto no mu nnanson
na da a ɛtɔ so nson no ɔsɔfoɔ no hunu sɛ ayerɛ wedeɛ no mu a ɔsɔfoɔ no mmu no deɛ ne ho nteɛ ɛyɛ kwata ntotɔeɛ
na sɛ ntampeɛ no te sɛdeɛ ɛteɛ na ɛnyerɛe wɔ wedeɛ no mu na ani dum a ɛyɛ soa a ogya kuro no asoa na ɔsɔfoɔ no mmu no deɛ ne ho teɛ na ɛyɛ ogya kuro no bɔn
na ɔbarima anaa ɔbaa bi sɛ biribi tɔ n atifi anaa ne bɔgyesɛ mu
na ɔsɔfoɔ no hwɛ ntotɔeɛ no na sɛ atɔ mu asene wedeɛ no na enwi kɔkɔɔ nhweanhweaa wɔ mu a ɔsɔfoɔ no mmu no sɛdeɛ ne ho nteɛ ɛyɛ ntutuiɛ ɛyɛ etire anaa bɔgyesɛ mu kwata
na ɔsɔfoɔ no hwɛ ntutuiɛ ntotɔeɛ no na sɛ ɛhɔ ntɔɔ mu nsenee wedeɛ no na enwi tuntum nso nni mu a ɔsɔfoɔ no nto deɛ ntutuiɛ atotɔ no no mu nnanson
na sɛ ɔsɔfoɔ no hwɛ ɔyarefoɔ no da a ɛtɔ so nson no na sɛ ntutuiɛ no nyerɛe na enwi kɔkɔɔ mmaa mu na ntutuiɛ no ntɔɔ mu nsenee wedeɛ no a
ɔnyi ne ho nwi na ɔnnyi ntutuiɛ no so na ɔsɔfoɔ no nto deɛ ntutuiɛ ayɛ no no mu nnanson bio
na sɛ ɔsɔfoɔ no hwɛ ntutuiɛ no da a ɛtɔ so nson no na sɛ ntutuiɛ no nyerɛɛ wedeɛ no mu na ɛhɔ ntɔɔ mu nsenee wedeɛ no a ɛnneɛ ɔsɔfoɔ no mmu no deɛ ne ho teɛ na ɔnsi ne ntadeɛ na ne ho ate
na sɛ ɛno akyi ntutuiɛ no yerɛ
na ɔsɔfoɔ no hwɛ no na sɛ ntutuiɛ no ayerɛ wedeɛ no mu a ɔsɔfoɔ no nnhwehwɛ enwi kɔkɔɔ ne ho nte
na sɛ ɔhunu ntutuiɛ no sɛ ɛte sɛdeɛ ɛteɛ na enwi tuntum afu mu a na ntutuiɛ no asa ne ho te na ɔsɔfoɔ no mmu no deɛ ne ho teɛ
na sɛ ntampeɛ fitaa ba ɔbarima anaa ɔbaa wedeɛ ani
na ɔsɔfoɔ no hwɛ na sɛ ntampeɛ a ani dum fitaa wɔ wɔn honam wedeɛ mu a ɛyɛ ɛyam a ayerɛ wedeɛ mu ne ho te
na sɛ ɔbarima bi tiri pa a ɔyɛ atipa ne ho te
na sɛ n apampam anim fam na apa a ɔyɛ atipa ne ho te
na sɛ biribi fitaa a ɛbereɛ tɔ n atipa no mu anaasɛ n apampam paeɛ no mu a ɛyɛ kwata a ɛrepue n atipa anaa n apampam paeɛ no mu
na sɛ ɔsɔfoɔ no hwɛ na sɛ ntotɔeɛ fitaa a ɛbereɛ asoa n atipa no anaa n apampam paeɛ no mu a ɛte sɛ honam wedeɛ mu kwata a
ɔyɛ ɔkwatani ne ho nte buo na ɔsɔfoɔ no mmu no deɛ ne ho nteɛ ne tiri so na ne ntotɔeɛ no wɔ
na ɔkwatani a yadeɛ no wɔ ne ho nsunsuane ne ntadeɛ mu na ɔmpɛsɛ ne ti na ɔnkata ne soro anofafa na ɔnteam sɛ me ho nte me ho nte
nna dodoɔ a yadeɛ no wɔ ne ho no teɛ na ne ho nteɛ ɔno nko na ɔntena nsraban no akyi na ɔntena
na sɛ kwata ntotɔeɛ wɔ atadeɛ bi mu sɛ ɛwɔ kuntutam anaa asaawatam
anaa nsa anaa mfa a wɔde nwono asaawatam anaa kuntutam anaa nwoma anaa adeɛ biara a wɔde nwoma ayɛ mu
na sɛ ntotɔeɛ no biri anaasɛ ɛbere ntoma anaa nwoma no anaa nsa anaa mfa no anaa adeɛ biara a wɔde nwoma ayɛ mu a ɛyɛ kwata ntotɔeɛ wɔmma ɔsɔfoɔ no nhwɛ
na sɛ ɔsɔfoɔ no hwɛ ntotɔeɛ no a ɔnto adeɛ a ntotɔeɛ no wɔ mu no mu nnanson
na ɛda a ɛtɔ so nson no ɔhunu sɛ ntotɔeɛ no ayerɛ atadeɛ no anaa nsa anaa mfa anaa nwoma no anaa biribiara a wɔde nwoma ayɛ no mu a na ntotɔeɛ no yɛ kwata a ɛsɛe adeɛ ɛho nte
na ɔnhye ntoma no sɛ nsa no anaa mfa no oo anaa kuntu anaa asaawa anaa nwoma adeɛ biara mu na ntotɔeɛ no wɔ oo ɛfiri sɛ ɛyɛ kwata a ɛsɛe adeɛ ogya na wɔmfa nhyeɛ
na sɛ ɔsɔfoɔ no hwɛ na sɛ ntotɔeɛ no nterɛɛ atadeɛ no mu wɔ nsa anaa mfa anaa nwoma adeɛ biara mu a
ɛnneɛ ɔsɔfoɔ no nhyɛ na wɔnsi adeɛ a ntotɔeɛ no wɔ mu no na ɔnto mu nnanson bio
na ntotɔeɛ no sie akyiri no ɔsɔfoɔ no hwɛ na sɛ ntotɔeɛ no ani nsakyerae na ɛnyerɛe nso a ɛho nte wɔmfa ogya nhye ani akuku oo akyire akuku oo ɛyɛ nweweeɛ
na sɛ ne sie akyiri no ɔsɔfoɔ no hwɛ na sɛ ntotɔeɛ no ani dum a ɔnte mfiri ntoma no anaa nsa anaa mfa no mu
na sɛ wɔhunu bio wɔ ntoma no mu wɔ nsa anaa mfa anaa nwoma adeɛ biara mu a ɛyɛ kwata a ɛrepue wɔmfa ogya nhye deɛ ntotɔeɛ no wɔ mu no
na ntoma no mfa anaa nsa anaa nwoma adeɛ biara a wɔbɛsie na ntotɔeɛ no bɛfiri mu no wɔnsi bio na ɛho ate
yei ne mmara a ɛda hɔ ma kwata ntotɔeɛ kuntutam anaa asaawatam anaa nsa anaa mfa anaa nwoma adeɛ biara mu na wɔde abu no adeɛ a ɛho teɛ anaa adeɛ a ɛho nteɛ
na awurade kasa kyerɛɛ mose sɛ
yei ne mmara a ɛda hɔ ma ɔkwatani ɛda a wɔbu no sɛ ne ho ateɛ no wɔmfa no mmrɛ ɔsɔfoɔ no
na ɔsɔfoɔ no mfiri adi nkɔ nsraban no akyi na sɛ ɔsɔfoɔ no hwɛ na sɛ kwata ntotɔeɛ no asa ɔkwatani no ho a
ɔsɔfoɔ no nhyɛ mma wɔmfa nnomaa a wɔn ho teɛ mmienu animono ne tweneduro dua ne koogyan ne adwera mma deɛ wɔrebɛte ne ho no mmra
na ɔsɔfoɔ no nhyɛ mma wɔnkum nnomaa no mu baako ayowa bi mu mmasuo so
na anomaa nikanfoɔ no deɛ ɔmfa no ne tweneduro dua no ne koogyan ne adwera no na ɔmfa ne nyinaa ne anomaa nikanfoɔ no mmɔ anomaa a wɔaku no mmasuo soɔ no mogya mu
na ɔmfa mpete deɛ ɔbɛte ne ho afiri ne kwata ho no so mprɛnson na ɔnte ne ho na ɔnnyaa anomaa nikanfoɔ no mma no nkɔ wiram
na deɛ wɔate ne ho no nsi ne ntadeɛ na ɔnyi ne nwi nyinaa koraa na ɔmfa nsuo nnware na ne ho ate na ɛno akyiri no ɔmmra nsraban no mu nanso ɔntena ne ntomadan akyi nnanson
na da a ɛtɔ so nson no ɔnyi ne ho nwi nyinaa ne tiri ne ne bɔgyesɛ ne n anintɔnnwi nyinaa na ɔnyie na ɔnsi ne ntadeɛ na ɔmfa nsuo nnware ne honam na ne ho ate
na ɛda a ɛtɔ so nwɔtwe no ɔmfa nnwanten mma mmienu a wɔdi mu ne odwammaa bedeɛ baako a wadi afe a ɔdi mu ne aduane afɔdeɛ esiam efa efa ɛbɛyɛ sɛ olonka aduonu abupɛn du mu mmiɛnsa a wɔde ngo afɔre ne ngo toa ma baako mmra
na ɔsɔfoɔ a ɔte ne ho no mfa ɔbarima a wɔrete ne ho no ne nnoɔma no mmɛgyina awurade anim ahyiaeɛ ntomadan no ano
na ɔsɔfoɔ no mfa nnwanten no mu baako mmra sɛ asodie ho afɔdeɛ ne ngo toa ma no na ɔnhim no ohim afɔdeɛ awurade anim
na ɔnkum odwanten ba no deɛ wɔkum bɔne ho afɔdeɛ ne ɔhyeɛ afɔdeɛ hɔ deɛ ɛhɔ yɛ kronkron ɛfiri sɛ asodie ho afɔdeɛ no nso yɛ asɔfoɔ no dea te sɛ bɔne ho afɔdeɛ ɛyɛ akronkronneɛ mu ade kronkron
na ɔsɔfoɔ no mfa asodie ho afɔdeɛ mogya no bi nkeka deɛ wɔrete ne ho no aso nifa ne ne nsa nifa kokurobetie ne ne nan nifa kokurobetie ano
na ɔsɔfoɔ no mfa ngo toa no mu bi nhwie ngu ɔno ara ne nsa benkum mu
na ɔsɔfoɔ no mfa ne nsateaa nifa mmɔ ngo a ɛwɔ ne nsa benkum mu no mu na ɔmfa ne nsateaa nka ngo no bi mpete mprɛnson awurade anim
na ngo a ɛbɛka ne nsam no ɔsɔfoɔ no mfa bi nkeka deɛ wɔrete ne ho no aso nifa ne ne nsa nifa kokurobetie ne ne nan nifa kokurobetie ano asodie ho afɔdeɛ mogya no so
na ngo a ɛbɛka ɔsɔfoɔ no nsam no ɔnhwie ngu deɛ wɔrete ne ho no atifi na ɔsɔfoɔ no mpata mma no awurade anim
na ɔsɔfoɔ no mmɔ bɔne ho afɔdeɛ no na ɔmpata mma deɛ wɔrete ne ho afiri ne ho fi mu no na ɛno akyiri no ɔnkum ɔhyeɛ afɔdeɛ aboa no
na ɔsɔfoɔ no nhye ɔhyeɛ afɔdeɛ ne aduane afɔdeɛ no afɔrebukyia no so na ɔsɔfoɔ no mpata mma no na ne ho ate
na sɛ ɔdi hia na ne nsa anso yeinom so a ɛnneɛ ɔmfa odwanten ba baako mmɛyɛ asodie ho afɔdeɛ nyɛ ohim afɔdeɛ mfa mpata mma no ne aduane afɔdeɛ esiam olonka abupɛn du mu baako a wɔde ngo afɔre ne ngo toa ma
ne anyankuku mmienu anaa mmorɔnoma mma mmienu a ne nsa bɛso soɔ baako nyɛ bɔne ho afɔdeɛ na baako nyɛ ɔhyeɛ afɔdeɛ
na n ahodwira da a ɛtɔ so nwɔtwe no ɔmfa mmrɛ ɔsɔfoɔ no ahyiaeɛ ntomadan no ano awurade anim
na ɔsɔfoɔ no mfa asodie ho afɔdeɛ dwanten ba no ne ngo toa ma no na ɔnhim no ohim afɔdeɛ awurade anim
na ɔnkum asodie ho afɔdeɛ dwanten ba no na ɔsɔfoɔ no mfa asodie ho afɔdeɛ mogya no bi nkeka deɛ wɔrete ne ho no aso nifa ne ne nsa nifa kokurobetie ne ne nan nifa kokurobetie ano
na ɔsɔfoɔ no mfa ngo no ngu ɔno ara ne nsa benkum mu
na ɔsɔfoɔ no mfa ne nsateaa nifa nka ngo a ɛwɔ ne nsa benkum mu no bi mpete mprɛnson awurade anim
na ɔsɔfoɔ no mfa ngo a ɛwɔ ne nsam no bi nkeka deɛ wɔrete ne ho no aso nifa ne ne nsa nifa kokurobetie ne ne nan nifa kokurobetie ano deɛ asodie ho afɔdeɛ no mogya no wɔ no
na ngo a ɛbɛka ɔsɔfoɔ no nsam no ɔnhwie ngu deɛ wɔrete ne ho no atifi mfa mpata mma no awurade anim
na ɔmfa anyankuku anaa mmorɔnoma mma a ne nsa bɛso soɔ no mu baako
adeɛ a ne nsa bɛso soɔ no mu baako nyɛ bɔne ho afɔdeɛ na baako nyɛ ɔhyeɛ afɔdeɛ mpae aduane afɔdeɛ no so na ɔsɔfoɔ no mpata mma deɛ wɔrete ne ho no awurade anim
yei ne mmara a ɛda hɔ ma deɛ kwata atotɔ no a ne nsa nso n ahodwira adeɛ soɔ no
na awurade kasa kyerɛɛ mose ne aaron sɛ
sɛ moduru kanaan asase a mede merema mo sɛ monni soɔ no so na sɛ mede kwata ntotɔeɛ metotɔ mo dibea asase no so fie bi ho a
ɛnneɛ efie no wura no mmra mmɛka nkyerɛ ɔsɔfoɔ no sɛ ɛyɛ me sɛ biribi a ɛte sɛ ntotɔeɛ wɔ me fie hɔ
na ɔsɔfoɔ no nhyɛ mma wɔnyi efie no mu nnoɔma mfiri adi ansa na ɔsɔfoɔ no ahyɛne mu akɔhwɛ ntotɔeɛ no na efie no mu nnoɔma nyinaa ho angu fi na ɛno akyiri no ɔsɔfoɔ no nhyɛne mu nkɔhwɛ efie no
na ɔsɔfoɔ no hwɛ ntotɔeɛ no na sɛ ntotɔeɛ no wɔ efie no fasuo ho nkekaeɛ apopobibire anaa kɔkɔɔ na ani atotɔ mu asene ɔfasuo no a
ɔsɔfoɔ no mfiri efie no mu mmra ɛpono ano na ɔnto efie no mu nnanson
na sɛ ɛda a ɛtɔ so nson no ɔsɔfoɔ no sane ba na ɔbɛhwɛ na sɛ ntotɔeɛ no ayerɛ efie no fasuo ho a
ɔsɔfoɔ no mma wɔntutu aboɔ a ntotɔeɛ no wɔ mu no nto ngu kuro no akyi deɛ ɛhɔ nteɛ
na wɔnwewɛre efie no mu nhyia na wɔmfa dɔteɛ a wɔwewɛreeɛ no nkɔgu kuro no akyi deɛ ɛhɔ nteɛ
na wɔmfa aboɔ foforɔ nhyehyɛ aboɔ no ananmu na wɔmfa dɔteɛ foforɔ mma efie no ho
na sɛ aboɔ no tutuo ne efie no ho wewerɛ ne ɛho ma akyiri no ntotɔeɛ no sane bɛpue efie no mu
na ɔsɔfoɔ no ba na ɔbɛhwɛ na sɛ ntotɔeɛ no ayerɛ efie no mu a ɛyɛ efie no mu kwata a ɛsɛe adeɛ ɛho nte
enti ɔnnwiri efie no ngu fam n aboɔ ne ne mpuna ne efie no ho dɔteɛ nyinaa na ɔnsesa mfiri adi nkɔ kuro no akyi nkɔgu deɛ ɛhɔ nteɛ
na deɛ ɔbɛkɔ efie no mu nna a wɔato mu nyinaa no ne ho nte kɔsi anwummerɛ
na deɛ ɔda efie hɔ no nsi ne ntadeɛ na deɛ ɔdidi fie hɔ no nsi ne ntadeɛ
na sɛ efie no ho ma akyi ɔsɔfoɔ no ba bɛhwɛ na sɛ ntotɔeɛ no nyerɛɛ efie no mu a ɛnneɛ ɔsɔfoɔ no mmu efie no sɛ ɛho te ɛfiri sɛ ntotɔeɛ no asa
na ɔmfa nnomaa mmienu ne tweneduro dua ne koogyan ne adwera nnwira efie no
na ɔnkum nnomaa no mu baako ayowa mu mmasuo so
na ɔmfa tweneduro dua ne adwera ne koogyan ne anomaa animono no mmɔ anomaa a wɔaku no no mogya ne mmasuo no mu na ɔmfa mpete efie no ho mprɛnson
na ɔmfa anomaa no mogya ne mmasuo ne anomaa animono no ne tweneduro dua ne adwera ne koogyan no nnwira efie no
na ɔnnyaa anomaa animono no kuro no akyi mma no nkɔ wiram na ɔmpata mma efie no na ɛho ate
yei ne mmara a ɛda hɔ ma kwata ntotɔeɛ nyinaa ne ntutuiɛ
ne ntoma ne efie ho kwata
nsoa ne ntwintwameeɛ ne ntampeɛ
sɛ ɛnkyerɛkyerɛ berɛ a adeɛ ho nteɛ ne berɛ a ɛho teɛ mu yei ne kwata ho mmara
na awurade kasa kyerɛɛ mose ne aaron sɛ
monkasa nkyerɛ israelfoɔ no nse wɔn sɛ ɔbarima biara sɛ ne ho sene gu a n ahosene no nti ne ho nte
na deɛ ɛgu ne ho fi n ahosene no mu nie sɛ n ahosene firi ne honam anaasɛ n ahosene ma ne honam ano si a ɛyɛ ne ho figuo
mpa biara a deɛ ne ho sene no bɛda so no ho nte na adeɛ biara a ɔbɛtena soɔ no ho nte
na deɛ ɔka ne mpa no nsi ne ntadeɛ na ɔmfa nsuo nnware na ne ho nte kɔsi anwummerɛ
na deɛ ɔtena adeɛ a deɛ ne ho sene no tenaa soɔ no ɔnsi ne ntadeɛ na ɔmfa nsuo nnware na ne ho nte kɔsi anwummerɛ
na deɛ ɔka deɛ ne ho sene no honam no ɔnsi ne ntadeɛ na ɔmfa nsuo nnware na ne ho nte kɔsi anwummerɛ
na sɛ deɛ ne ho sene no to ntasuo gu deɛ ne ho teɛ so a ɔnsi ne ntadeɛ na ɔmfa nsuo nnware na ne ho nte kɔsi anwummerɛ
na aboa so adwa biara a ɔhosenefoɔ no bɛtena soɔ no ho nte na obiara a ɔka biribiara a ɛwɔ ɔhosenefoɔ no ase no ho nte kɔsi anwummerɛ
na deɛ ɔsoa saa adeɛ no nsi ne ntadeɛ na ɔmfa nsuo nnware na ne ho nte kɔsi anwummerɛ
na obiara a ɔhosenefoɔ no amfa nsuo anhohoro ne nsa na ɔbɛka no no ɔnsi ne ntadeɛ na ɔmfa nsuo nnware na ne ho nte kɔsi anwummerɛ
na kukuo a ɔhosenefoɔ no bɛka no wɔmmɔ na dua adeɛ biara deɛ wɔmfa nsuo nhohoro ho
na sɛ ɔhosenefoɔ no ho te firi n ahosene no mu a ɔnkan nnanson ngu n ahofire so na ɔnsi ne ntadeɛ na ɔmfa mmasuo nnware ne honam na ne ho ate
na da a ɛtɔ so nwɔtwe no ɔmfa anyankuku mmienu anaa mmorɔnoma mma mmienu mmra awurade anim ahyiaeɛ ntomadan no ano na ɔmfa mma ɔsɔfoɔ no
na ɔsɔfoɔ no mfa baako nyɛ bɔne ho afɔdeɛ na baako no nso ɔmfa nyɛ ɔhyeɛ afɔdeɛ na ɔsɔfoɔ no mpata mma no awurade anim mfiri n ahosene no mu
na sɛ ɔbarima bi ahoba firi ne mu a ɔmfa nsuo nnware ne honam nyinaa na ne ho nte kɔsi anwummerɛ
na ntoma biara anaa nwoma biara a ahoba bɛgu mu no wɔmfa nsuo nsi na ɛho nte kɔsi anwummerɛ
na sɛ ɔbarima ne ɔbaa da na ahoba gu no a wɔmfa nsuo nnware na wɔn ho nte kɔsi anwummerɛ
na ɔbaa sɛ ne ho sene na mogya firi ne honam mu gu a ɔntena ne nsabuo no mu nnanson na obiara a ɔka no no ho nte kɔsi anwummerɛ
na adeɛ biara a ɔda soɔ ne nsabuo mu no ho nte na adeɛ a ɔtena soɔ no ho nte
na obiara a ɔka ne mpa no ɔnsi ne ntadeɛ na ɔmfa nsuo nnware na ne ho nte kɔsi anwummerɛ
na obiara a ɔka adeɛ biara a watena soɔ no ɔnsi ne ntadeɛ na ɔmfa nsuo nnware na ne ho nte kɔsi anwummerɛ
na sɛ biribi wɔ mpa no so anaasɛ adeɛ a watena soɔ no so a obi ka a ne ho nte kɔsi anwummerɛ
na sɛ ɔbarima ne no da na ne nsabuo adeɛ no bi ka ne ho a ne ho nte nnanson na ne mpa a ɔda soɔ no nyinaa ho nte
na ɔbaa sɛ ne ho sene mogya gu nna pii na ɛnyɛ ne nsabuo berɛ anaasɛ ne ho sene tra ne nsabuo a ɛnneɛ n ahosene a ɛho nteɛ nna no nyinaa ne ho nte te sɛ ne nsabuo nna mu
ne mpa a ɔda soɔ biara n ahosene nna nyinaa mu no nyɛ no sɛ ne nsabuo mpa na adeɛ biara a ɔtena soɔ no ho nte sɛ ne nsabuo mu deɛ no
na obiara a ɔka nnoɔma yi no ho nte na ɔnsi ne ntadeɛ na ɔmfa nsuo nnware ne ho nte kɔsi anwummerɛ
na sɛ ne ho te firi n ahosene no mu a ɔnkan nnanson mfa na ɛno akyiri no ne ho ate
na da a ɛtɔ so nwɔtwe no ɔmfa anyankuku mmienu anaa mmorɔnoma mma mmienu mmrɛ ɔsɔfoɔ ahyiaeɛ ntomadan no ano
na ɔsɔfoɔ no mfa baako mmɔ bɔne ho afɔdeɛ na baako no ɔmfa mmɔ ɔhyeɛ afɔdeɛ na ɔsɔfoɔ no mpata mma no awurade anim mfiri n ahosene a ɛho nteɛ no mu
na momma israelfoɔ no nyi wɔn ho mfiri wɔn fi mu na wɔanwuwu wɔn fi mu sɛ wɔrekɔgu me tenabea a ɛwɔ wɔn mu no ho fi
yei ne mmara a ɛda hɔ ma deɛ ne ho sene ne deɛ ne ho nsuo firi ne mu gu ne ho fi
ne ɔbaa a ne ho nyɛ no den ne nsabuo mu ne deɛ ne ho sene ɔbarima oo ɔbaa oo ne ɔbarima a ɔne ɔbaa a ne ho nteɛ bɛda
na aaron mma baanu no wuo a wɔbaa awurade anim na wɔwuiɛ no akyiri no awurade kasa kyerɛɛ mose
na ɔka kyerɛɛ no sɛ kasa kyerɛ wo nua aaron sɛ ɔnnhyɛne kronkronbea hɔ nnkɔ ntwamutam no akyi mpata adwa a ɛwɔ adaka no soɔ no anim berɛ nyinaa mu na wanwu ɛfiri sɛ mununkum no mu na meyi me ho mekyerɛ mpata adwa no so
na yei ne deɛ aaron mfa nhyɛne kronkronbea hɔ nantwininiburuwa a wɔde bɛbɔ bɔne ho afɔdeɛ ne odwennini a wɔde bɛbɔ ɔhyeɛ afɔdeɛ
ɔnhyɛ nwera atadeɛ kronkron no na nwera twakoto nkata ne ho na nwera aboomu no mmɔ n asene na ɔmmɔ nwera abotitene no yei ne ntade kronkron no ɔmfa nsuo nnware ne ho ansa na wahyɛ
na ɔnnye israel asafo no hɔ mpapo mmienu na wɔmfa mmɔ bɔne ho afɔdeɛ ne odwennini baako na wɔmfa mmɔ ɔhyeɛ afɔdeɛ
na aaron mfa bɔne ho afɔdeɛ nantwinini a ɛyɛ ne deɛ no mmra na ɔmfa mpata mma ɔno ara ne ho ne ne fie
na ɔmfa mpapo mmienu no mmɛgyina awurade anim ahyiaeɛ ntomadan no ano
na aaron ntwe mpapo mmienu no so tonto awurade tonto baako ne asasel asasel wɔtumi de gyina hɔ ma ɔpapo a wɔagyae mmusuo agu no soɔ na wɔgyae no ma no kɔ wiram anaasɛ beaeɛ a ɔpapo a wɔagyae mmusuo agu no soɔ no rekorɔ no tonto baako
na aaron mfa ɔpapo a awurade tonto bɔɔ no no mmra mmɛbɔ bɔne ho afɔdeɛ
na ɔpapo a asasel tonto bɔɔ no no ɔmfa no animono nnyina awurade anim mfa mpata mma no na wɔnkɔgya no nkɔ serɛ so mma asasel
na aaron mfa bɔne ho afɔdeɛ nantwinini a ɛyɛ ne deɛ no mmra mfa mpata mma ɔno ara ne ho ne ne fie na ɔnkum bɔne ho afɔdeɛ nantwinini a ɛyɛ ne deɛ no
na ɔmfa ogyasɔ adeɛ nnyansramma ma mfiri afɔrebukyia no so awurade anim ne aduhwam a wɔasi no fekɔfekɔ ne nsa mmienu ma na ɔmfa nkɔ ntwamutam no akyi
na ɔmfa aduhwam no ngu ogya no so awurade anim na aduhwam no wisie nkata mpata adwa a ɛwɔ adanseɛ no soɔ no ho na wanwu
na ɔmfa nantwinini no mogya no bi na ɔmfa ne nsateaa nka mpete mpata adwa no so anim fam na ɔmfa ne nsateaa nka mogya no bi mpete mpata adwa no anim hɔ mprɛ nson
na ɔnkum bɔne ho afɔdeɛ papo a ɔyɛ ɔman no deɛ no na ɔmfa ne mogya nkɔ ntwamutam no akyi na ɔmfa mogya no nyɛ sɛdeɛ ɔde nantwinini no mogya no yɛeɛ no na ɔmfa mpete mpata adwa no so ne mpata adwa no anim
na ɔmpata mma kronkronbea no israelfoɔ no afideɛ ne wɔn mmara a wɔto wɔn bɔne nyinaa nti na saa na ɔnyɛ mma ahyiaeɛ ntomadan a ɛsi wɔn mu ɛsiane wɔn afideɛ no nti
na onipa biara nntena ahyiaeɛ ntomadan no mu berɛ a ɔhyɛne hɔ kɔpata kronkronbea no mu kɔsi sɛ ɔbɛfiri adie a wapata ama ɔno ara ne ne fie ne israelfoɔ asafo nyinaa
na ɔmfiri adi mmra afɔrebukyia a ɛsi awurade anim no ho na ɔmpata mma no na ɔmfa nantwinini no mogya no bi ne ɔpapo no mogya no bi nkeka afɔrebukyia no mmɛn ho nhyia
na ɔmfa ne nsateaa nka mogya no bi mpete so mprɛ nson na ɔnte ho nyɛ no kronkron mfiri israelfoɔ no afideɛ mu
na sɛ ɔpata ma kronkronbea ne ahyiaeɛ ntomadan ne afɔrebukyia no wie a ɔmfa ɔpapo animono no mmra
na aaron mfa ne nsa mmienu ngu ɔpapo animono no atifi na ɔnka israelfoɔ no mfomsoɔ nyinaa ne wɔn mmarato nyinaa sɛdeɛ wɔn bɔne teɛ no ɔmfa ngu ɔpapo no atifi na ɔmma ɔbarima bi a ɔwɔ hɔ nkɔgyaa no mma no nkɔ ɛserɛ so
na ɔpapo no nsoa wɔn mfomsoɔ nyinaa mfa nkɔ asase fo so
na aaron nhyɛne ahyiaeɛ ntomadan no mu na ɔnyi nwera atadeɛ a ɔhyɛ kɔɔ kronkronbea no na ɔnnya no hɔ
na ɔmfa nsuo nnware ne ho deɛ ɛhɔ yɛ kronkron na ɔnhyɛ ne ntadeɛ na ɔmfiri adi nkɔbɔ ne hyeɛ afɔdeɛ ne ɔman no hyeɛ afɔdeɛ na ɔmpata mma ɔno ara ne ho ne ɔman no
na ɔnhye bɔne ho afɔdeɛ sradeɛ no afɔrebukyia no so
na deɛ ɔde ɔpapo no kɔ kɔgyaa no maa asasel no nsi ne ntadeɛ na ɔmfa nsuo nnware ne ho na ɛno akyi ansa na ɔmmra nsraban no mu
na bɔne ho afɔdeɛ nantwinini ne bɔne ho afɔdeɛ papo a wɔde wɔn mogya kɔɔ kronkronbea hɔ kɔpataeɛ no wɔmfa wɔn mfiri nkɔ nsraban no akyi na wɔmfa ogya nhye wɔn nwoma ne wɔn nam ne wɔn agyanan
na deɛ ɔkɔ kɔhyeeɛ no nsi ne ntadeɛ na ɔmfa nsuo nnware ne ho na ɛno akyi ansa na waba nsraban no mu
na yei nyɛ mo daa ahyɛdeɛ bosome a ɛtɔ so nson no da a ɛtɔ so du no mommrɛ mo ho ase kuromani oo ɔhɔhoɔ a ɔbɛsoɛ mo mu oo monnyɛ adwuma biara
na da no na wɔpata ma mo de dwira mo na mo ho ate afiri mo bɔne nyinaa mu awurade anim
ɛnyɛ mo ɔhome mu homeda na mommrɛ mo ho ase ɛyɛ daa ahyɛdeɛ
na mpata no ɔsɔfoɔ a wɔasra no ngo a wɔde ahyɛ ne nsa sɛ ɔnni sɔfoɔ nsi n agya ananmu no na ɔmpata na ɔnhyɛ nwera ntadeɛ no ntade kronkron no
na ɔmpata mma kronkronbea kronkron no na ɔmpata mma ahyiaeɛ ntomadan ne afɔrebukyia no na ɔmpata mma ɔsɔfoɔ no ne ɔman asafo mu no nyinaa
na yei nyɛ mo daa ahyɛdeɛ na wɔde apata ama israelfoɔ afiri wɔn bɔne nyinaa mu prɛko daa afirinhyia na mose yɛɛ sɛdeɛ awurade hyɛɛ no no
na awurade kasa kyerɛɛ mose sɛ
kasa kyerɛ aaron ne ne mma ne israelfoɔ nyinaa na ka kyerɛ wɔn sɛ yei ne asɛm a awurade ahyɛ ho mmara sɛ
obiara a ɔwɔ israel fie a ɔkum nantwie anaa odwanten anaa abirekyie nsraban no mu anaasɛ ɔku no nsraban no akyire
na ɔmfa mma ahyiaeɛ ntomadan no ano mmɛyɛ ayɛyɛdeɛ mma awurade wɔ tenabea anim no wɔbɛbu mogya agu ne so waka mogya agu na wɔbɛtwa saa onipa no afiri ne man mu atwene
na ama israelfoɔ de wɔn afɔdeɛ a wɔkum wɔ ɛserɛ soɔ no abrɛ asɔfoɔ no ama wɔde abrɛ awurade wɔ ahyiaeɛ ntomadan no ano na wɔakum abɔ awurade asomdwoeɛ afɔdeɛ
na ɔsɔfoɔ no mfa mogya no mpete awurade afɔrebukyia no so ahyiaeɛ ntomadan no ano na ɔnhye sradeɛ no na ɛnyi hwa hwanhwam mma awurade
na wɔnnkum wɔn afɔrebɔdeɛ mmma mpapo abosom a wɔdi wɔn akyiri adwamammɔ soɔ no bio na ɛnyɛ daa ahyɛdeɛ mma wɔn wɔn awoɔ ntoatoasoɔ nyinaa mu
na wɔn deɛ ka kyerɛ wɔn sɛ obiara a ɔfiri israel fie anaa ahɔhoɔ a wɔabɛsoɛ wɔn mu no mu a ɔbɛbɔ ɔhyeɛ afɔdeɛ anaa okum afɔdeɛ bie
na wamfa amma ahyiaeɛ ntomadan ano ammɛbɔ amma awurade no wɔbɛtwa no afiri ne man mu atwene
na obiara a ɔfiri israel fie anaa ahɔhoɔ a wɔabɛsoɛ wɔn mu no mu a ɔdi mogya biara no mɛma m ani asa saa ɔkra a ɔdi mogya no na matwa no afiri ne man mu atwene
ɛfiri sɛ ɔhonam biara nkwa wɔ mogya no mu na mede ama mo afɔrebukyia no so sɛ wɔmfa mpata mma mo ho na mogya na wɔde pata ma ɔkra
ɛno nti na mese israelfoɔ sɛ mo mu biara nnni mogya na ɔhɔhoɔ a wabɛsoɛ mo mu no nso nnni mogya
na obiara a ɔfiri israel mma ne ahɔhoɔ a wɔabɛsoɛ mo mu no a wɔyɛ ha kum aboa anaa anomaa a wɔdie no wɔnhwie ne mogya ngu na wɔmfa dɔteɛ nkata so
na ɔhonam nyinaa deɛ ne mogya ne ne nkwa enti na mese israelfoɔ sɛ monnni nam biara mogya ɛfiri sɛ honam nyinaa nkwa ne ne mogya obiara a ɔdie no wɔbɛtwa no atwene
na obiara a ɔdi deɛ wawuo anaasɛ deɛ wɔatete no kuromani oo ɔhɔhoɔ oo ɔnsi ne ntadeɛ na ɔmfa nsuo nnware na ne ho nte kɔsi anwummerɛ ansa na ne ho ate
na sɛ wansi ne ntadeɛ na wannware ne ho a ɛnneɛ ɔnsoa ne mmusuo
na awurade kasa kyerɛɛ mose sɛ
kasa kyerɛ israelfoɔ na ka kyerɛ wɔn sɛ mene awurade mo nyankopɔn
misraim asase a motenaa soɔ no so nneyɛɛ deɛ monnyɛ na kanaan asase a mede mo rekɔ soɔ no so nneyɛɛ nso monnyɛ na monnni wɔn ahyɛdeɛ so
m atemmudeɛ na monyɛ na monkora m ahyɛdeɛ sɛ mobɛdi soɔ
mene awurade mo nyankopɔn na monkora m ahyɛdeɛ ne m atemmudeɛ a onipa a ɔyɛ no bɛnya mu nkwa no mene awurade
obiara nnkɔ ne bogya biara a ɔyɛ ne honam no ho nnkɔyi n adagya so mene awurade
nyi w agya anaa wo na adagya so wo na ne no nyi n adagya so
nyi w agya yere adagya so w agya adagya ne no
wo nuabaa a ɔyɛ w agya ba anaa wo na ba no wɔwoo no efie oo wɔwoo no baabi oo nyi wɔn adagya so
wo babanin babaa anaa wo babaa babaa nyi wɔn adagya so ɛfiri sɛ ɛyɛ w adagya
w agya yere babaa a w agya awo no no ɔyɛ wo nuabaa nyi n adagya so
nyi w agya nuabaa adagya so ɔyɛ w agya honam
nyi wo na nuabaa adagya so ɛfiri sɛ ɔyɛ wo na honam
nyi w agya nuabarima adagya so nkɔ ne yere ho wo na kumaa ne no
nyi w ase adagya so wo babarima yere ne no nyi n adagya so
nyi wo nua yere adagya so ɛyɛ wo nua adagya
nyi ɔbaa bi ne ne ba adagya so mfa ne babanin babaa anaa ne babaa babaa nyi wɔn adagya so ne honam ne wɔn ɛyɛ abusudeɛ
na mfa ɔbaa ne ne nua nware sɛ wobɛma wɔatwe kora sɛ ɔda so te aseɛ no wobɛyi n adagya so aka ne ho
na nkɔ ɔbaa a ne nsabuo mu ne ho nteeɛ no ho nkɔyi n adagya so
na wo ne wo yɔnko yere nnna na mfa wo ho nsuo mma no mfa ngu wo ne no ho fi
na mfa w asefoɔ mu bi mmɔ afɔdeɛ hebri mma wɔmmfa ogya mu mmma molek na ngu wo nyankopɔn din ho fi mene awurade
na wo ne ɔbarima nnna ɔbaa nna ɛyɛ akyiwadeɛ
wo ne aboa biara nnna mmfa nngu wo ho fi na ɔbaa bi nnnyina aboa bi anim nnnane ne ho mmma no ɛyɛ basabasayɛ
mommfa nnoɔma yi biara nngu mo ho fi ɛfiri sɛ yeinom nyinaa na amanaman a merebɛtu wɔn afiri mo anim yi de agu wɔn ho fi
na asase no so agu fi enti na meretua ɛso amumuyɛ no so ka na asase no afe ɛsotefoɔ no agu
na mo deɛ monni m ahyɛdeɛ ne m atemmudeɛ so na monnyɛ saa akyiwadeɛ yi mu biara kuromani oo ɔhɔhoɔ a wabɛsoɛ mo mu oo
ɛfiri sɛ saa akyiwadeɛ yi nyinaa na asase no sofoɔ a wɔdi mo anim no ayɛ na asase no so agu fi
na asase no amfe mo angu sɛ moagu ho fi sɛdeɛ ɛfee amanaman a wɔdii mo anim no guiɛ no
na obiara a ɔbɛyɛ saa akyiwadeɛ yi mu biara no wɔbɛtwa wɔn a wɔyɛ no afiri wɔn man mu atwene
enti monhwɛ m ahwɛdeɛ na moanyɛ ahyɛdeɛ a wɔkyire a wɔdii mo anim yɛeɛ no amfa angu mo ho fi mene awurade mo nyankopɔn
na awurade kasa kyerɛɛ mose sɛ
kasa kyerɛ israelfoɔ asafo no nyinaa na ka kyerɛ wɔn sɛ monyɛ kronkron ɛfiri sɛ me awurade mo nyankopɔn meyɛ kronkron
mo mu biara mmu ne na ne n agya na monni me home nna no mene awurade mo nyankopɔn
monnnane mo ho nnkɔ abosonhuhuo no nkyɛn na monnyɛ ahoni a wɔaguo te sɛ anyame mmfa mene awurade mo nyankopɔn
na sɛ mobɔ asomdwoeɛ afɔdeɛ ma awurade a mommɔ no sɛdeɛ ɛbɛma moasɔ ani
da a mokum no ara na wɔnnie ne n adekyeeɛ na deɛ ɛbɛka akɔduru nnansa no wɔmfa ogya nhye
na sɛ wɔdi no da a ɛtɔ so mmiɛnsa no a ɛyɛ akyiwadeɛ ɛnsɔ ani
na deɛ ɔdie no bɛsoa ne mmusuo ɛfiri sɛ awurade akronkronneɛ na wagu ho fi na wɔbɛtwa saa ɔkra no afiri ne man mu atwene
na sɛ motwa mo asase so nnɔbaeɛ a nwie wo nkwanseɛ deɛ no twa na nni w afuomdeɛ no mu mpɛpɛ
na wo bobe turo nso nni mu mpɛpɛ na wo turo mu aba a ɛgugu fam no ntase gya ma ohiani ne ɔhɔhoɔ mene awurade mo nyankopɔn
mommmɔ korɔno na monnni kusum na obiara nntwa ne yɔnko nkontompo
na monnka me din ho ntam atorɔ mu na woanhura wo nyankopɔn din ho mene awurade
nni wo yɔnko amim na ntwa no dwo mma wo paani akatua nnka wo nkyɛn mma adeɛ nnkye
nnome ɔsotifoɔ na mfa suntidua nto onifirani anim na suro onyankopɔn mene awurade
monntwa atemmuo mu nkontompo nhwɛ mmɔborɔni anim na nyɛ deɛ ɛbɛsɔ otumfoɔ ani tenenee mu na bu wo yɔnko atɛn
nkyini wo nkurɔfoɔ mu nni nsekuro nsɔre ntia wo yɔnko mogya mene awurade
ntane wo nua w akoma mu ka na ka wo yɔnko anim na woansoa ne ho bɔne
ntɔ were na nnya wo nkurɔfoɔ mu biara ho menasepɔ na dɔ wo yɔnko sɛ wo ho mene awurade
monni m ahyɛdeɛ so mma w afieboa nnni afrafra mmforo wɔn ho w afuo nso mfa adeɛ mfrafra nnua mu na mma ntoma ahodoɔ mmienu nsasaawa nnka wo ho
sɛ ɔbarima bi ne ɔbaa da na ɔde ne ho ka no na ɔbaa no yɛ afenaa a wɔde no ama obi awareɛ na gyeɛ na wɔnnya nnyee no anaasɛ wɔnnya mfaa ne ho nkyɛɛ no a wɔmpeepee mu ntwe wɔn aso na wɔnnku wɔn ɛfiri sɛ ɔnne ne ho
na ɔbarima no mfa n asodie ho afɔdeɛ mmrɛ awurade ahyiaeɛ ntomadan no ano asodie ho afɔdeɛ dwennini na ɔmfa mmra
na ɔsɔfoɔ no mfa asodie ho afɔdeɛ dwennini no mpata mma no awurade anim bɔne a wayɛ no nti na wɔde ne bɔne a wayɛ no akyɛ no
na sɛ moduru asase no so na motɛ dua biara a wɔdie a mommu n aba no sɛ momonotodeɛ mfeɛ mmiɛnsa na ɛnyɛ mo momonotodeɛ wɔnnni
na afe a ɛtɔ so nnan no ɛso aba nyinaa nyɛ kronkron mma awurade ayeyie
na afe a ɛtɔ so nnum no monni n aba na ne nnɔbaeɛ nkɔ so nnɔɔso mma mo mene awurade mo nyankopɔn
mommfa mogya nnka biribi ho nnni monnni adebisasɛm na monngoro abayigorɔ
monnkonton mo nwi ano na nsɛe wo bɔgyesɛ ano
mommotabota mo ho mmma awufoɔ na monnkurukyire mo ho atwerɛ biara mene awurade
nhura wo babaa ho mma no mmmɔ adwaman na asase no ammɔ adwaman na mmusuo anyɛ asase no so ma
monni me home nna na monsuro me kronkronbea no mene awurade
monnnane mo ho nnkɔ ɔdebisafoɔ nkyɛn na monnhwehwɛ adunsinfoɔ akyiri kwan mmfa nngu mo ho fi wɔ wɔn ho mene awurade mo nyankopɔn
fa obuo ma ɔpanin aane di akɔkoraa ni na suro wo nyankopɔn mene awurade
na sɛ ɔhɔhoɔ bi bɛsoɛ mo asase so a monnhyɛ ne so
ɔhɔhoɔ a wabɛtena mo mu nyɛ mo sɛ mo kuromani bi na dɔ no sɛ wo ho ɛfiri sɛ moyɛɛ misraim asase so ahɔhoɔ mene awurade mo nyankopɔn
monntwa atemmuo mu nkontompo adesusuo adekarie ne adehyɛ mu
nsania tee abrammoɔ tee efa tee ne susutoa tee na monkura mene awurade mo nyankopɔn a meyii mo firii misraim asase soɔ no
na monni m ahyɛdeɛ nyinaa ne m atemmudeɛ nyinaa so nyɛ mene awurade
na awurade kasa kyerɛɛ mose sɛ
ka kyerɛ israelfoɔ no sɛ obiara a ɔfiri israelfoɔ anaa ahɔhoɔ a wɔabɛtena israel mu no mu a ɔde ne mma mu bi ma molek no kum na wɔnku no asase no sofoɔ nsi no aboɔ
na me nso mɛma m ani asa onipa no na matwa no afiri ne man mu atwene ɛfiri sɛ ɔde ne mma mu bi ama molek de agu me kronkronbea no ho fi na wahura me din kronkron no ho
na sɛ ɔde ne mma mu bi ma molek na asase no sofoɔ no bu wɔn ani gu saa onipa no so na wɔanku no a
me deɛ mɛma m ani asa onipa no ne n abusua na mɛtwa ɔno ne wɔn a wɔdi n akyire adwamammɔ kwan soɔ na wɔdi molek akyire bɔ adwaman no nyinaa afiri wɔn man mu agu
na obiara a ɔdane ne ho kɔ adebisafoɔ anaa adunsinfoɔ nkyɛn kɔdi wɔn akyi adwamammɔ kwan soɔ no mɛma m ani asa saa onipa no na mɛtwa no afiri ne man mu atwene
enti monte mo ho na monyɛ kronkron na mene awurade mo nyankopɔn
na monni m ahyɛdeɛ so na monyɛ mene awurade a ɔyɛ mo kronkron no
sɛ obiara dome n agya anaa ne na a kum na wɔnku no wadome n agya ne ne na ne mogya gu n atifi
ɔbarima a ɔfa ɔbarima bi yere na ɔne ne yɔnko yere sɛe awadeɛ no kum na wɔnkum ɔbarima ne ɔbaa awaresɛefoɔ no
na ɔbarima a ɔne n agya yere da no wayi n agya adagya so kum na wɔnkum wɔn baanu nyinaa wɔn mogya gu wɔn atifi
na ɔbarima a ɔne n ase a ɔyɛ ne ba yere da no kum na wɔnkum wɔn baanu nyinaa wɔayɛ akyiwadeɛ wɔn mogya gu wɔn atifi
na ɔbarima a ɔne ɔbarima bi da ɔbaa nna no wɔn baanu ayɛ akyiwadeɛ kum na wɔnku wɔn wɔn mogya gu wɔn atifi
sɛ ɔbarima bi fa ɔbaa ne ne na nyinaa a ɛyɛ abusudeɛ wɔmfa ogya nhye ɔno ne wɔn nyinaa na abusudeɛ antena mo mu
na ɔbarima a ɔne aboa bi da no kum na wɔnku no na aboa no nso monku no
na ɔbaa a ɔkɔ aboa biara ho kɔda hɔ ma no no kum ɔbaa no ne aboa no kum na wɔnku wɔn wɔn mogya gu wɔn atifi
na ɔbarima a ɔfa ne nuabaa a ɔyɛ n agya ba anaa ne na ba na ɔhunu n adagya na ɔbaa no nso hunu n adagya no ɛyɛ animguasedeɛ na wɔntwitwa wɔn ngu wɔn man mma anim wayi ne nuabaa adagya so ɔnsoa ne mmusuo
na ɔbarima a ɔne ɔbaa a wabu ne nsa da na ɔyi n adagya soɔ na ɔbue n abura ano na ɔno nso yi ne mogya abura soɔ no wɔntwitwa wɔn baanu nyinaa mfiri wɔn man mu ngu
na nyi wo na nuabaa anaa w agya nuabaa adagya so ɛfiri sɛ wayi ne bogya adagya so wɔnsoa wɔn mmusuo
na ɔbarima a ɔne n agya nua yere da wayi n agya nua adagya so wɔnsoa wɔn bɔne wɔrenwo mma na wɔawu
na obi fa ne nua yere ware a ɛyɛ adeɛ a ɛho nteɛ wayi ne nua adagya so wɔrennya ɔba
enti monni m ahyɛdeɛ nyinaa ne m atemmudeɛ nyinaa so na monyɛ na asase a mede mo rekɔ akɔtena soɔ no amfe mo angu
na mommfa aman a merebɛtu wɔn mo anim ho ahyɛdeɛ so na wɔayɛ yeinom nyinaa na wɔn ho ayɛ me nwunu
na mese mo sɛ mo na monni wɔn asase soɔ na mede mema mo sɛ momfa asase a nufosuo ne ɛwoɔ sene wɔ soɔ mene awurade mo nyankopɔn a mayi mo afiri amanaman mu no
na mompae asase so mmoa a wɔn ho teɛ ne wɔn a wɔn ho nteɛ mu ne nnomaa a wɔn ho nteɛ ne wɔn a wɔn ho teɛ mu na moamfa asase so mmoa ne nnomaa ne adeɛ biara a ɛwea fam a mapae mu mama mo sɛ ɛho nteɛ no angu mo kra ho fi
na monyɛ kronkron mma me ɛfiri sɛ me awurade meyɛ kronkron na mayi mo afiri aman mu sɛ mommɛyɛ me deɛ
na ɔbarima anaa ɔbaa a adebisa anaa akɔm honhom wɔ ne mu no kum na wɔnku wɔn wɔnsi wɔn aboɔ wɔn mogya gu wɔn atifi
na awurade ka kyerɛɛ mose sɛ kasa kyerɛ aaron mma asɔfoɔ no na ka kyerɛ wɔn sɛ mo mu biara nngu ne ho fi efunu bi ho ne man mu
gye ne bogya a ɔbɛn no ne na ne n agya ne ne babanin ne ne babaa ne ne nuabarima
ne ne nuabaa a ɔyɛ ɔbaabunu a ɔbɛn no a ɔnnya nnyaa kunu ɔno ho na ɔmma ne ho nkum
ɔyɛ ne nkurɔfoɔ mu nipa titire nti ɔnngu ne ho fi nanso ɔnnhura ne ho
wɔnnyi wɔn mpampam na wɔnnwɛre wɔn bɔgyesɛ ano na wɔmmmotabota wɔn honam mu
wɔnyɛ kronkron mma wɔn nyankopɔn na wɔnnhura wɔn nyankopɔn din ho ɛfiri sɛ wɔn na wɔde awurade gya afɔdeɛ wɔn nyankopɔn aduane no ba enti wɔnyɛ kronkron
wɔnnware ɔbaa dwamamfoɔ bi anaa deɛ ne ho ahura nanso wɔnnware ɔbaa a ne kunu ako no ɛfiri sɛ ɔyɛ kronkron ma ne nyankopɔn
na bu no kronkron ɛfiri sɛ wo nyankopɔn aduane na ɔde ba ɔnyɛ onipa kronkron mma wo ɛfiri sɛ kronkron ne me awurade a ɔyɛ mo kronkron no
na sɛ ɔsɔfoɔ babaa firi aseɛ bɔ adwaman a wahura n agya ho wɔmfa ogya nhye no
na ne nuanom mu sɔfo panin a wɔahwie sra ngo agu n atifi na wɔde ahyɛ ne nsam sɛ ɔnhyɛ ntadeɛ no ɔmmpɛsɛ ne ti na ɔnnsunsuane ne ntadeɛ mu
na ɔnnkɔ efunu biara ho n agya ne ne na ho mpo ɔmmma ne ho nnkum
na ɔmmfiri kronkronbea hɔ na ɔnnhura ne nyankopɔn kronkronbea ho ɛfiri sɛ ne nyankopɔn sra ngo no wɔ n atifi mene awurade
na ɔno deɛ ɔbaabunu na ɔnwareɛ
okunafoɔ ne deɛ wɔako no ne deɛ ne ho ahura ne odwamamfoɔ deɛ ɔnnware yeinom mu biara na mmom ne man mu baabunu na ɔnwareɛ
na ɔnnhura n asefoɔ ho ne man mu na mene awurade a meyɛ no kronkron
na awurade kasa kyerɛɛ mose sɛ
kasa kyerɛ aaron sɛ w asefoɔ awoɔ ntoatoasoɔ mu barima a ɔdi dɛm biara mmma mmmɛfa ne nyankopɔn aduane no mmma
na obiara a ɔdi dɛm no mmmɛn onifirani oo apakye oo hwento oo deɛ ne honam biribi boro so oo
deɛ ne nan anaa ne nsa abu oo
afu oo epira oo deɛ ɛtɛ si n ani soɔ oo deɛ ɔyare ntwom oo ogyatɔni oo deɛ ne hwewa nnwoa abobɔ oo
ɔsɔfoɔ aaron asefoɔ mu biara a ɔdi dɛm no nntwe mmpini mmmɛfa awurade gya afɔdeɛ no mma ɛdɛm wɔ ne ho ɔmmfa ne nyankopɔn aduane no nntwe mmpini
ne nyankopɔn aduane akronkronneɛ mu ade kronkron ɛne akronkronneɛ no deɛ ɔnni bi
ntwamutam no ho nko na ɔmmma na afɔrebukyia no ho na ɔnntwe mmpini ɛfiri sɛ ɛdɛm wɔ ne ho na wanhura m akronkronneɛ no ho ɛfiri sɛ mene awurade a meyɛ wɔn kronkron
na mose ka kyerɛɛ aaron ne ne mma ne israelfoɔ nyinaa
na awurade kasa kyerɛɛ mose sɛ
kasa kyerɛ aaron ne ne mma sɛ wɔnte wɔn ho mfiri israelfoɔ akronkronneɛ ho na wɔnnhura me din kronkron no ho adeɛ a wɔyɛ no kronkron ma me no mu mene awurade
ka kyerɛ wɔn sɛ mo awoɔ ntoatoasoɔ mu barima biara a ɔfiri mo asefoɔ nyinaa mu a ɔba akronkronneɛ a israelfoɔ ayɛ no kronkron ama awurade na ne fi wɔ ne soɔ no wɔbɛtwa saa ɔkra no afiri m anim atwene mene awurade
aaron asefoɔ mu barima biara a ɔyɛ ɔkwatani anaa deɛ ne ho sene no nnni akronkronneɛ no bi kɔsi sɛ ne ho bɛteɛ na deɛ ɔka adeɛ a efunu agu ɛho fi anaa obi a ne ho nsuo afiri ne mu
anaa obi a ɔka adeɛ biara a ɛwea a ɛmma ne ho nteɛ anaa ɔka onipa biara a ne ho wɔ fi no ho nte
ɔkra a ɔka no ne ho nte kɔsi anwummerɛ na ɔnnni akronkronneɛ no bi gye sɛ ɔde nsuo adware ne ho ansa
na sɛ owia kɔtɔ a ne ho te ɛno akyiri ansa na ɔnni akronkronneɛ no bie ɛfiri sɛ ɛyɛ n aduane
aboa funu anaa deɛ wɔatete ne mu no ɔnnni mmfa nngu ne ho fi mene awurade
na wɔnhwɛ m ahwɛdeɛ na wɔansoa ɛho bɔne na sɛ wɔhura ho a wɔanwuwu mene awurade a meyɛ wɔn kronkron no
ɔhɔhoɔ biara nnni akronkronneɛ no bi na deɛ wabɛtena ɔsɔfoɔ bi nkyɛn anaa ɔpaani nnni akronkronneɛ no bi
na sɛ ɔsɔfoɔ bi de ne sika tɔ onipa bi a ɔno deɛ ɔnni bi ɛne deɛ wɔwoo no ne fie wɔn na wɔnni n aduane no bie
na sɛ ɔsɔfoɔ babaa bi kɔware ɔhɔhoɔ bi a ɔnnni akronkronneɛ mmasoɔ afɔrebɔdeɛ no bi
na sɛ ɔsɔfoɔ babaa yi yɛ okunafoɔ anaasɛ wɔako no na ɔnni ba na ɔsane ba n agya fie sɛ ne mmɔfraase a ɔnni n agya aduane no bi na ɔhɔhoɔ biara deɛ ɔnnni bi
na sɛ obi anhyɛda na ɔdi akronkronneɛ no bi a ɔmfa n abupɛn nnum mu baako mpae so na ɔnnane akronkronneɛ no mma ɔsɔfoɔ no
na wɔnnhura israelfoɔ no akronkronneɛ a wɔde bɔ afɔdeɛ ma awurade no ho
na wɔmmma wɔnnsoa asodie bɔne bi wɔn akronkronneɛ no die mu ɛfiri sɛ mene awurade a ɔyɛ wɔn kronkron
na awurade kasa kyerɛɛ mose sɛ
kasa kyerɛ aaron ne ne mma ne israelfoɔ no nyinaa na ka kyerɛ wɔn sɛ obiara a ɔfiri israel fie anaa israel mu ahɔhoɔ mu a ɔde n ayɛyɛdeɛ bɛba wɔn bɔhyɛ adeɛ biara anaa wɔn ayamyi adeɛ biara a wɔde brɛ awurade abɛbɔ ɔhyeɛ afɔdeɛ
deɛ ɛbɛyɛ na ɛbɛsɔ ani ama mo nti ɛnyɛ onini a ɔdi mu a ɔfiri anantwie nnwanten anaa mmirekyie mu
adeɛ biara a ɛdɛm wɔ ne ho no mommfa mmma ɛfiri sɛ ɛrensɔ ani mma mo
na obiara a ɔde asomdwoeɛ afɔdeɛ bɛbrɛ awurade sɛ ɔde rewie n aboadeɛ ma anaa ayamyi adeɛ a ɛfiri anantwie anaa nnwan mu no ɔmma no nni mu na ɛnsɔ ani ɛnnni dɛm biara
deɛ n ani afira anaasɛ wabubuo anaasɛ wapira anaasɛ watutu akuro anaasɛ ntwom anaa nsoa agu ne ho no mommfa yeinom biara mmmrɛ awurade na mommfa wɔn mu biara nnsɔ afɔrebukyia no so gya mmma awurade
na nantwie anaa odwan a ne ho biribi boro soɔ anaasɛ watɔ ape no ayamyi afɔdeɛ deɛ fa no bɔ na aboadeɛ deɛ ɛnsɔ ani
na deɛ wɔapɛkyɛ wɔabɔ wɔatu anaa wɔasa no no mommfa mmmrɛ awurade na mo asase so nso monnyɛ saa
na ɔnanani bi nsam nso monnnye yeinom mu biara mmfa mmmɛyɛ mo nyankopɔn aduane ɛfiri sɛ wɔn ho aka ɛdɛm wɔ wɔn ho ɛrensɔ ani mma mo
na awurade kasa kyerɛɛ mose sɛ
nantwie odwanten anaa abirekyie sɛ wɔwo no a ɔntena ne na ase nnanson na ɛfiri da a ɛtɔ so nwɔtwe de rekorɔ no wɔde yɛ ayɛyɛdeɛ ma awurade gya afɔdeɛ a ɛbɛsɔ ani
na monnkum nantwie anaa odwan ne ne ba nyinaa da koro
na sɛ mobɔ aseda afɔdeɛ ma awurade a mommɔ no sɛdeɛ ɛbɛma moasɔ ani
da no ara wɔnni monnnya mu bi nnkɔsi anɔpa mene awurade
na monni me mmara nsɛm so na monyɛ mene awurade
na monnhura me din kronkron no ho na wɔmmu me kronkron israelfoɔ mu mene awurade a meyɛ mo kronkron a
meyii mo firii misraim asase soɔ sɛ merebɛyɛ mo nyankopɔn mene awurade
na awurade kasa kyerɛɛ mose sɛ
kasa kyerɛ israelfoɔ na ka kyerɛ wɔn sɛ awurade afahyɛ ahodoɔ a mompae sɛ ɛnyɛ nhyia kronkron m afahyɛ nna no nie
nnansia na wɔnyɛ adwuma na da a ɛtɔ so nson no yɛ home mu homeda wɔnhyia nhyia kronkron monnyɛ adwuma biara ɛyɛ awurade homeda mo tenabea nyinaa mu
yeinom ne awurade afahyɛ nhyia kronkron a mompae ne mmerɛ mu no
bosome a ɛdi kan no da a ɛtɔ so dunan no anwummerɛ yɛ awurade twam
na bosome no ara da a ɛtɔ so dunum no yɛ awurade apiti afahyɛ nnanson na monni apiti
da a ɛdi kan no monhyia nhyia kronkron monnyɛ adwumaden biara
na momfa ogya afɔdeɛ mmrɛ awurade nnanson da a ɛtɔ so nson no monhyia nhyia kronkron monnyɛ adwumaden biara
na awurade kasa kyerɛɛ mose sɛ
kasa kyerɛ israelfoɔ na ka kyerɛ wɔn sɛ sɛ moduru asase a mede merema mo no so na motwa ɛso nnɔbaeɛ a momfa mo nnɔbaeɛ fi a ɛdi kan no mmrɛ ɔsɔfoɔ
na ɔnhim efi no awurade anim na ɛnsɔ ani mma mo homeda no adeɛ kye a na ɔsɔfoɔ no nhim
na ɛda a mohim efi no momfa odwanten ba a ɔdi mu a wadi afe mmɔ ɔhyeɛ afɔdeɛ mma awurade
ne ɛho aduane afɔdeɛ esiam abupɛn du mu mmienu a wɔde ngo afɔre na ɛnyɛ awurade ogya afɔdeɛ a ɛyi hwa hwanhwam ne ɛho ahwiesa bobesa susutoa abupɛn nnan mu baako
na monnni paanoo anaa ayuo a wɔato anaasɛ wɔasie kɔsi da no ara a mode mo nyankopɔn ayɛyɛdeɛ reba no ɛnyɛ daa ahyɛdeɛ mma mo awoɔ ntoatoasoɔ mo tenabea nyinaa mu
na monkan nna mfa mfiri homeda no akyiri da da a mode ohim fi no ba no ɛnyɛ nnawɔtwe nson pɛpɛɛpɛ
monkan adaduonum nkɔsi homeda a ɛtɔ so nson no akyiri da so ansa na mode aduane afɔdeɛ foforɔ abrɛ awurade
momfa ohim paanoo mmienu mfiri mo tenabea mmra esiam abupɛn du mu mmienu mmɔreka na wɔmfa nto na ɛnyɛ aduanekan mma awurade
na momfa nnwanten mma nson a wɔdi mu a wɔadi afe afe ne nantwiburuwa baako ne adwennini mmienu nka paanoo no ho wɔnyɛ awurade ɔhyeɛ afɔdeɛ ne ɛho aduane afɔdeɛ ne ahwiesa ogya afɔdeɛ a ɛyi hwa hwanhwam ma awurade
na momfa ɔpapo baako mmɔ bɔne ho afɔdeɛ ne nnwanten mma mmienu a wɔadi afe afe mmɔ asomdwoeɛ afɔdeɛ
na ɔsɔfoɔ no nhim wɔn ne aduanekan paanoo no ne nnwanten mma mmienu no na ɛnyɛ awurade anim ohim afɔdeɛ ɛnyɛ kronkron mma awurade na wɔmfa mma ɔsɔfoɔ no
na monhyia da no ara ɛnyɛ mo nhyia kronkron monnyɛ adwuma den biara ɛnyɛ daa ahyɛdeɛ mo tenabea nyinaa mu mo awoɔ ntoatoasoɔ nyinaa mu
na sɛ motwa mo asase so nnɔbaeɛ a nwie w afuo nkwanseɛ deɛ twa na nni wo nnɔbaeɛ no mu mpɛpɛ gya ma ohiani ne ɔhɔhoɔ mene awurade mo nyankopɔn
na awurade kasa kyerɛɛ mose sɛ
kasa kyerɛ israelfoɔ sɛ bosome a ɛtɔ so nson no da a ɛdi kan nyɛ mo homeda totorobɛntohyɛn nkaeɛ nhyia kronkron
monnyɛ adwumaden biara na momfa ogya afɔdeɛ mmrɛ awurade
na awurade kasa kyerɛɛ mose sɛ
bosome a ɛtɔ so nson yi ara da a ɛtɔ so du ne mpata da monhyia nhyia kronkron na mommrɛ mo ho ase na momfa ogya afɔdeɛ mmrɛ awurade
na ɛda no monnyɛ adwuma biara ɛfiri sɛ ɛyɛ mpata da a wɔpata ma mo awurade mo nyankopɔn anim
na obiara a ɔmmrɛ ne ho ase da no no wɔbɛtwa no afiri ne man mu atwene
na onipa biara a ɔyɛ adwuma bi saa da no no mɛsɛe saa onii ko no afiri ne man mu
monnyɛ adwuma biara ɛyɛ daa ahyɛdeɛ ma mo awoɔ ntoatoasoɔ mo tenabea nyinaa mu
ɛyɛ home mu homeda ma mo na mommrɛ mo ho ase bosome no da a ɛtɔ so nkron no anwummerɛ monni mo homeda no mfiri anwummerɛ nkɔsi anwummerɛ
na awurade kasa kyerɛɛ mose sɛ
kasa kyerɛ israelfoɔ sɛ bosome a ɛtɔ so nson yi da a ɛtɔ so dunum no yɛ asese afahyɛ nnanson ma awurade
da a ɛdi kan no yɛ nhyia kronkron monnyɛ adwumaden biara
nnanson na momfa ogya afɔdeɛ mmrɛ awurade da a ɛtɔ so nwɔtwe no nyɛ mo nhyia kronkron na momfa ogya afɔdeɛ mmrɛ awurade ɛyɛ afahyɛ awieeɛ monnyɛ adwumaden biara
yeinom ne awurade afahyɛ ahodoɔ a mompae sɛ wɔnhyia nhyia kronkron no na wɔmfa ogya afɔdeɛ mmrɛ awurade ɔhyeɛ afɔdeɛ ne aduane afɔdeɛ ne kum afɔdeɛ ne ahwiesa ebiara wɔ ne da mu
ɛsono awurade home nna no na ɛsono mo ayɛyɛdeɛ na ɛsono mo aboadeɛ nyinaa na ɛsono mo ayamyi adeɛ nyinaa a mode ma awurade no
nso bosome a ɛtɔ so nson no da a ɛtɔ so dunum a moreboa asase so nnɔbaeɛ ano no monni awurade nnapɔnna nnanson da a ɛdi kan no yɛ homeda na ɛda a ɛtɔ so nwɔtwe no yɛ homeda
na ɛda a ɛdi kan no momfa nnua afɛfɛ so adeɛ ɛberɛ ne nnua kusuu mman ne nsunoa nnua na mo ani nnye awurade mo nyankopɔn anim nnanson
na momfa nni nnapɔnna mma awurade nnanson daa afe ɛyɛ daa ahyɛdeɛ ma mo awoɔ ntoatoasoɔ bosome a ɛtɔ so nson no mu na monni nnapɔnna yi
asese mu na montena nnanson israel man mma nyinaa ntena asese mu
na mo awoɔ ntoatoasoɔ ahunu sɛ meyii israelfoɔ firii misraim asase soɔ no asese mu na memaa wɔtenaeɛ mene awurade mo nyankopɔn
na mose paee awurade afahyɛ no kyerɛɛ israelfoɔ
na awurade kasa kyerɛɛ mose sɛ
hyɛ israelfoɔ ma wɔmmrɛ wo ngodua aba a wɔasie ngo korɔgyenn na wɔmfa nsɔ kanea no na kanea no nsi so daa
adanseɛ ntwamutam no akyi ahyiaeɛ ntomadan no mu na aaron nsiesie mfiri anwummerɛ nkɔsi anɔpa awurade anim daa ɛyɛ daa ahyɛdeɛ ma mo awoɔ ntoatoasoɔ nyinaa
sika amapa kaneadua a ɛho teɛ no so na ɔnsiesie nkanea no awurade anim daa
na fa esiam to taterɛ dummienu olonka abupɛn du mu mmienu nyɛ taterɛ baako
na fa sesɛ so akyerɛpɛn mmienu nsia nyɛ kyerɛpɛn baako ɛpono a ɛho teɛ no so awurade anim
na fa ohwamfufuo korɔgyenn toto akyerɛpɛn no so na ɛnyɛ paanoo no so nkaeɛ adeɛ ogya afɔdeɛ a wɔsɔ ma awurade
daa homeda na ɔnsiesie wɔ awurade anim daa ɛyɛ israelfoɔ fam daa apam
na ɛnyɛ aaron ne ne mma deɛ na wɔnni wɔ deɛ ɛhɔ yɛ kronkron ɛfiri sɛ ɛyɛ akronkronneɛ mu ade kronkron a ɛfiri awurade gya afɔdeɛ so ma no ɛyɛ daa kyɛfa
na israelni baa bi ba a n agya yɛ misraimni firii adi israelfoɔ no mu na israelni baa no ba no ne israelni bi hamee nsraban no mu
na israelni baa no ba no kaa edin no ho abususɛm na ɔdomee na wɔde no brɛɛ mose nso ne na din de selomit dibri ba a ɔfiri dan abusuakuo mu
na wɔbɔɔ no dua mu sɛ ɛnkɔsi sɛ ɔbɛnya awurade anomu asɛm aka akyerɛ wɔn
na awurade kasa kyerɛɛ mose sɛ
fa deɛ wadome no firi adi kɔ nsraban no akyi na wɔn a wɔteeɛ no nyinaa mfa wɔn nsa ngu n atifi na asafo no nyinaa nsi no aboɔ
na kasa kyerɛ israelfoɔ nso sɛ obiara a ɔbɛdome ne nyankopɔn no ɔbɛsoa ne bɔne
na deɛ ɔka awurade din ho abususɛm no kum na wɔnku no sie na asafo no nyinaa nsi no aboɔ ɔhɔhoɔ oo kuromani oo sɛ ɔka edin no ho abususɛm a wɔnku no
na sɛ obi kum onipa biara a kum na wɔnku no
na deɛ ɔkum afieboa no ɔnsi ananmu ɔkra nsi ɔkra ananmu
na deɛ ɔpira ne yɔnko nipa no sɛdeɛ ɔyɛeɛ no wɔnyɛ no saa ara
ebuo nsi ebuo ananmu ani nsi ani ananmu ɛse nsi ɛse ananmu sɛdeɛ ɔpiraa onipa no saa ara na wɔnyɛ no
na deɛ ɔkum afieboa no ɔnsi ananmu na deɛ ɔkum onipa no wɔnku no
atemmuo koro nna hɔ mma mo ɔhɔhoɔ nyɛ sɛ okuromani na mene awurade mo nyankopɔn
na mose kasa kyerɛɛ israelfoɔ na wɔde deɛ ɔdomeeɛ no firii adi kɔɔ nsraban no akyi kɔsii no aboɔ na israelfoɔ yɛɛ sɛdeɛ awurade hyɛɛ mose no
na awurade kasa kyerɛɛ mose sinai bepɔ so sɛ
kasa kyerɛ israelfoɔ na ka kyerɛ wɔn sɛ sɛ moduru asase a mede merema mo no so a asase no nhome nni home afe mma awurade
mfeɛ nsia na dua w afuo mu adeɛ na mfeɛ nsia no pempane wo bobe turo mu nnua ho na boa emu nnɔbaeɛ ano
na afe a ɛtɔ so nson no nyɛ ahomegyeɛ home mma asase no ɛnyɛ home mma awurade nnua w afuo mu adeɛ na mpempane wo bobe turo mu nnua ho
wo ntwakaeɛ a ɛfifire no ntwa na wo bobehoma a woampempane no so esa esa no ntete ɛnyɛ ahomegyeɛ afe mma asase no
na asase no home mu adeɛ nyɛ mo deɛ na monni wo ne w akoa ne w afenaa ne wo paani ne wo hɔhoɔ a wɔabɛtena wo nkyɛn
ne w afieboa ne mmoa a wɔwɔ w asase no soɔ na ɛso nnɔbaeɛ no nyinaa nyɛ wɔn aduane
na kan home mfeɛ nson mfeɛ nson ahodoɔ nson fa na home mfeɛ nson no mu nna nyɛ aduanan nkron
na bosome a ɛtɔ so nson no da a ɛtɔ so du no ma wɔnhyɛne totorobɛnto ntwa mu mpata da no mu na momma wɔnhyɛne totorobɛnto ntwam mo asase nyinaa soɔ
na monyɛ afe a ɛtɔ so aduonum no afe kronkron na mompae ahofadie asase no so mma ɛsotefoɔ nyinaa ɛnyɛ mo ahosɛpɛ afahyɛ na mo mu biara nsane nkɔ mo agyapadeɛ mu na obiara nsane nkɔ n abusua mu
ahosɛpɛ afahyɛ na saa afe a ɛtɔ so aduonum no nyɛ mma mo monnnua adeɛ na monntwa ne ntwakaeɛ a ɛfifiriiɛ na monntete mo bobe homa a wɔampempane ho no so aba
na ɛyɛ ahosɛpɛ afahyɛ afe ɛnyɛ kronkron mma mo monni mfuo mu nnɔbaeɛ a ɛba afe no mu no
ahosɛpɛ afahyɛ afe yi mu no mo mu biara nsane nkɔ mo agyapadeɛ mu
na sɛ wotɔn biribi ma wo yɔnko anaasɛ wotɔ wo yɔnko nsam biribi a mo mu bi nnni ne nua amim
sɛdeɛ ahosɛpɛ afahyɛ afe no akyiri mfirinhyia ano teɛ na tɔ wo yɔnko nkyɛn adeɛ sɛdeɛ nnɔbaeɛ mfirinhyia ano teɛ na ɔntɔn mma woɔ
mfeɛ no dɔɔso a to ne boɔ so na mfeɛ no sua a te ne boɔ so ɛfiri sɛ afe afe nnɔbaeɛ na ɔtɔn ma woɔ
na mo mu biara nnni ne yɔnko amim na suro wo nyankopɔn na mene awurade mo nyankopɔn
na monyɛ m ahyɛdeɛ na monni m atemmudeɛ so nyɛ na montena asase no so dwoodwoo
na asase no bɛba n aduane na moadi amee na moatena so dwoodwoo
na sɛ moka sɛ ɛdeɛn na yɛbɛdi afe a ɛtɔ so nson no mu hwɛ yɛnnua na yɛntwa yɛn nnɔbaeɛ a
ɛnneɛ mɛhyɛ me nhyira mama mo afe a ɛtɔ so nsia no mu na aba mfeɛ mmiɛnsa aduane
na modua aduane afe a ɛtɔ so nwɔtwe no mu a mobɛdi nnɔbaeɛ dada no akɔsi afe a ɛtɔ so nkron no mu mobɛdi aduane dada no akɔsi sɛ ne nnɔbaeɛ bɛba
na wɔnntɔn asase no korakora ɛfiri sɛ asase no yɛ me dea na moyɛ me nkyɛn ahɔhoɔ ne atubrafoɔ
na asase a modi soɔ nyinaa momma asase no gyeɛ ho kwan
sɛ ɛhia wo nua na ɔtɔn n adeɛ bi a ɛnneɛ ne gyefoɔ a ɔyɛ obusuani a ɔbɛn no mmra mmɛgye deɛ ne nua tɔneeɛ no
na sɛ obi nni gyefoɔ na ne nsa aso na wanya deɛ ɛso gyeɛ a
ɛnneɛ ɔmmu mfeɛ a ɔtɔneeɛ no ano na ɔnhyɛ deɛ ɛboro soɔ no ananmu mma deɛ ɔtɔn maa no no na ɔnsane mmra n adeɛ ho
na sɛ ne nsa anso deɛ ɛso ananmuhyɛ no so a ɛnneɛ adeɛ a ɔtɔneeɛ no ntena deɛ ɔtɔeɛ no nsam nkɔsi ahosɛpɛ afahyɛ afe no na ɛfiri ahosɛpɛ afahyɛ afe no mu no ɔnsane mmra n adeɛ ho
na sɛ obi tɔn efie a wɔtena mu wɔ kuro a ɔfasuo wɔ ho mu a wɔmma ne gyeɛ ho kwan nkɔsi sɛ ne tɔn afe no duru soɔ nna yi na ɔwɔ ne gyeɛ ho kwan
na sɛ wannye ma afe mu wie duru a ɛnneɛ efie a ɛwɔ kuro a ɔfasuo wɔ ho mu no nyɛ deɛ ɔtɔeɛ no dea korakora n awoɔ ntoatoasoɔ nyinaa mu ɔdenadeɛ no ntumi mmɛgye bio ahosɛpɛ afahyɛ afe no mu
na adan a ɛwowɔ nkuraa a ɔfasuo nni ho aseɛ no deɛ wɔmmu nka asase no so mfuo ho wɔmma ne gyeɛ ho kwan na wɔmmɛgye no ahosɛpɛ afahyɛ afe no mu
na lewifoɔ nkuro a ɛyɛ nkuro a wɔdi soɔ no mu afie deɛ lewifoɔ wɔ ne gyeɛ ho kwan daa
na sɛ lewifoɔ mu bi annye ne fie a wɔatɔn a ɛwɔ kuro a ɔdi soɔ mu a ahosɛpɛ afahyɛ afe no mu no ɔmfa n adeɛ ɛfiri sɛ lewifoɔ nkuro mu afie ne wɔn adeɛ a wɔdi soɔ israelfoɔ mu
na wɔn nkuro ho mmoa adidibea nsase deɛ wɔnntɔn na ɛyɛ wɔn adeɛ a wɔdi so daa
na sɛ ɛhia wo nua na ɔpa aba a sɔ ne mu na ɔntena wo nkyɛn sɛ ɔhɔhoɔ ne otudanfoɔ
nnye ne hɔ mfɛntomu na nhuri ne ka a ɔde woɔ no na suro wo nyankopɔn na wo nua nnya wo nkyɛn nkwa
mfa wo sika mma no nnye ɛho mfɛntomu na nhuri w aduane a woma no no
mene awurade mo nyankopɔn a meyii mo firii misraim asase soɔ sɛ mede kanaan asase merema mo na mayɛ mo nyankopɔn
na sɛ ɛhia wo nua a ɔwɔ wo nkyɛn na wɔtɔn no ma wo a nni no nya
na mmom ɔntena wo nkyɛn sɛ ɔpaani ne otudanfoɔ ɔnsom wo nkɔsi ahosɛpɛ afahyɛ afe no so
ɛno na ɔmfiri wo nkyɛn ɔno ne ne mma nyinaa na ɔnsane nkɔ n abusua mu ne n agyanom adeɛ a wɔdi soɔ no ho
na wɔyɛ me nkoa a meyii wɔn firii misraim asase so wɔnntɔn wɔn nkoatɔn
efe mfa nyadie nhyɛ no so na suro wo nyankopɔn
na w akoa ne w afenaa a wobɛnya no amanaman a wɔgugu mo ho no wɔn mu na tɔ akoa ne afenaa
na ahɔhoɔ a wɔatu abɛtena mo nkyɛn no mma no nso montɔ wɔn mu bi ne wɔn abusuafoɔ a wɔne mo teɛ a wɔawo wɔn mo asase soɔ no bi na wɔnyɛ mo agyapadeɛ
na moagya wɔn ama mo mma wɔ mo akyi ayɛ wɔn awunnyadeɛ ne adeɛ a wɔdi so daa na wɔnsom mo nkoasom na mo nuanom israelfoɔ deɛ obiara mmfa nyadie nnhyɛ ne nua so
na sɛ wo nkyɛn hɔhoɔ anaa otubrafoɔ bi nsam wɔ biribi na ɛhia wo nua a ɔne no wɔ hɔ na wɔtɔn no ma ɔhɔhoɔ a watu abɛtena wo nkyɛn anaa ɔhɔhoɔ no abusua mu nipa bi a
ɛnneɛ ne tɔn akyiri no wɔmma ne gyeɛ ho kwan ne nuanom mu baako nnye no
anaasɛ n agya nua anaa n agya nua ba nnye no anaasɛ n abusua mu bogya bi nnye no anaasɛ ne nsam wɔ biribi a ɔnnye ne ho
na ɔne deɛ ɔtɔɔ no no mmu nkonta mfiri afe a wɔtɔn no maa no no so nkɔsi ahosɛpɛ afahyɛ afe no so na ne tiriadeɛ nyɛ sɛdeɛ mfeɛ no dodoɔ teɛ ɔne no asetena nyɛ sɛ ɔpaani nna
sɛ mfeɛ no da so dɔɔso a ne tiri sika no mu gyeɛ adeɛ a ɔbɛdane ama no no nnɔɔso saa ara
na sɛ aka mfeɛ kakraa bi na aduru ahosɛpɛ afahyɛ afe no so a ɔmmu mma no ne mfeɛ no ano pɛ na ɔnnane ne gyeɛ adeɛ mma no
ɔne no asetena nyɛ sɛ ɔpaani deɛ afe afe ɔmmfa nyadie nnhyɛ no so wɔ w anim
na sɛ wɔamfa yeinom so annye no a ɛnneɛ ahosɛpɛ afahyɛ afe no mu ɔmfa ne ho nkɔdi ɔno ne ne mma nyinaa
na me na israelfoɔ yɛ me nkoa me nkoa a meyii wɔn firii misraim asase soɔ ne wɔn mene awurade mo nyankopɔn
monnyɛ anyamehuhuo mmfa na mommfa ahoni anaa ɔbosom dum bi nnsi hɔ mmfa na mommfa ɔboɔ a wɔadi ho adwini nnsi mo asase so nnkoto nnsɔre wɔ ho ɛfiri sɛ mene awurade mo nyankopɔn
monni me home nna na monsuro me kronkronbea mene awurade
sɛ mofa m ahyɛdeɛ so na mohwɛ me mmara nsɛm na moyɛ a
ɛnneɛ mɛma osuo atɔ ama mo ne berɛ mu na asase no ama ne nnɔbaeɛ na mfuo mu nnua aso aba
na aduane poreɛ bɛkɔ so akɔduru bobe aba teteɛ mu na bobe aba teteɛ no akɔ so akɔduru duaberɛ na mobɛdi mo aduane amee na moatena mo asase so dwoodwoo
na mɛma ɔmannwoeɛ aba asase no so na moada na obiara anyi mo hu na mɛsɛe mmoa bɔne afiri asase no so na nkrantɛ remfa mo asase so
na mobɛka mo atamfoɔ agu na wɔatotɔ mo anim wɔ nkrantɛ ano
na mo mu baanum bɛka nnipa ɔha agu na mo mu ɔha bɛka mpemdu agu na mo atamfoɔ atotɔ mo anim wɔ nkrantɛ ano
na mɛdane m anim mama mo na mɛma moawo na moadɔ na mɛma me ne mo apam no agyina
na mobɛdi akoradeɛ dada a akyɛre na mobɛyi adada no agu afoforɔ no nti
na mede me tenabea bɛsi mo mu na mo ho renyɛ me kra nwunu
na mɛnante mo mu na mayɛ mo nyankopɔn na mo nso moayɛ me ɔman
mene awurade mo nyankopɔn a meyii mo firii misraim asase so sɛ monnyɛ nkoa bio na mebubuu mo kɔnnua na memaa monantee kyirebenn no
na sɛ moantie me na moanni me mmara nsɛm yi nyinaa so
na sɛ mopa m ahyɛdeɛ na m atemmuo yɛ mo kra nwunu na moanni me mmara nsɛm nyinaa so na mobu m apam so a
me nso deɛ mɛyɛ mo nie mɛma akomatudeɛ abɛto mo nsamanwa ne ɔfoɛ a ɛbɛma mo ani ayɛ siamoo na mo kra atotɔ piti na mobɛdua mo aduadeɛ kwa na mo atamfoɔ abɛdi
na mɛma m ani asa mo na moadi mo atamfoɔ anim nkoguo na wɔn a wɔkyiri mo ahyɛ mo so na obi mpamo mo po a moadwane
na sɛ yeinom mu moantie me ara a ɛnneɛ mo bɔne nti mɛtwe mo aso mprɛnson aka ho
na mabubu mo ahoɔden ahokyerɛ no na mɛyɛ mo soro sɛ dadeɛ na mo asase ayɛ sɛ kɔbere
na mo tumi asa kwa na mo asase remma ne nnɔbaeɛ na asase no so nnua renso aba
na sɛ mone me di asie ara na mompɛ sɛ motie me a mɛkɔ so mabɔ mo mprɛnson sɛdeɛ mo bɔne teɛ no
na mɛsoma wiram mmoa aba mo mu na wɔagye mo nsam mma na wɔadi mo afieboa na wɔama moasua na mo akwan ayɛ akwan fo
na sɛ moamma mamfa yeinom ammɔ mo kɔkɔ na mone me di asie ara a
ɛnneɛ me nso mene mo bɛdi asie na me nso mo bɔne nti mabɔ mo mprɛnson
na mede aweretɔ nkrantɛ a ɛbɛtɔ m apam no so were bɛba mo so na moaboaboa mo ano akɔ mo nkuro mu na mɛma yaredɔm aba mo mu na wɔde mo ahyɛ ɔtamfoɔ nsa
na mɛbubu mo aduane dua na mmaa du ato mo paanoo fononoo baako mu na wɔakari mo paanoo ama mo na mobɛdi na moremmee
na sɛ yei mu nso moantie me na mone me di asie ara a
ɛnneɛ mede abufuhyeɛ ne mo bɛdi asie na me nso mo bɔne no nti matwe mo aso mprɛnson
na mobɛdi mo mmammarima nam na mo mmabaa nam nso moadi
na mɛsɛe mo sorɔnsorɔmmea na matwitwa mo aduhwam afɔrebukyia no agu na matoto mo afunu agu mo abosonhunu afunu no so na mo ho ayɛ me kra nwunu
na mɛgu mo nkuro mayɛ no amamfo na masɛe mo kronkronbea na merennye mo aduhwam no hwa
na me ara mɛsɛe asase no ama mo atamfoɔ a wɔbɛtena soɔ no ani so ayɛ wɔn yaa
na mo deɛ mɛbɔ mo ahwete wiase amanaman mu na matwe nkrantɛ madi mo akyi na mo asase bɛda hɔ tuu na mo nkuro ayɛ akurofo
ɛno na asase no bɛnya ne homeberɛ mu ahotɔ nna a ɛso bɛda hɔ tuu no nyinaa na mo deɛ mo atamfoɔ asase so na mobɛtena ɛno na asase no bɛhome na anya ne home nna no mu ahotɔ
nna a ɛso bɛda hɔ tuu no nyinaa na ɛbɛhome sɛ nna dodoɔ a anhome mo home mmerɛ mu berɛ a na mote soɔ no
na mo mu wɔn a wɔbɛka no mɛma ehu aba wɔn akoma mu wɔ wɔn atamfoɔ nsase no so na ahahan a ɛteɛ huuyɛ aka wɔn agu na wɔadwane sɛdeɛ obi dwane firi nkrantɛ ano na wɔatotɔ berɛ a obi mpamo wɔn
na wɔakyere abom ahwe ase sɛdeɛ wɔredwane nkrantɛ anim berɛ a obi mpamo wɔn na morennya mo atamfoɔ anim agyinayɛ
na mobɛwuwu wɔ wiase amanaman mu na mo atamfoɔ asase amene mo
na mo mu wɔn a wɔbɛka no ho bɛhiahia wɔn wɔ wɔn amumuyɛ mu mo atamfoɔ asase so na wɔn agyanom amumuyɛ nso nti wɔn ho bɛhiahia wɔn sɛ wɔn agyanom no ara
ɛno na wɔbɛka wɔn amumuyɛ ne wɔn agyanom amumuyɛ no sɛ nkontompo a wɔtwaa me ne asie a wɔne me diiɛ nti
me nso mene wɔn dii asie na mede wɔn kɔɔ wɔn atamfoɔ asase so na sɛ afei wɔn akoma momonoto no bɛbrɛ ase na wɔapene wɔn amumuyɛ ho asotwe no so a
ɛnneɛ mɛkae mene yakob apam no ɛne mene isak apam no nso na mene abraham apam no nso mɛkae na mɛkae asase no
na asase no deɛ wɔbɛgya na anya ne homeberɛ no mu ahotɔ sɛ wɔnni soɔ nti ada hɔ tuu na wɔn deɛ ɛsiane sɛ wɔpoo m atemmudeɛ na m ahyɛdeɛ yɛɛ wɔn kra nwunu nti wɔbɛnya wɔn amumuyɛ ho asotwe ɛfiri sɛ wɔpaa m atemmudeɛ na m ahyɛdeɛ yɛɛ wɔn kra nwunu
nanso yeinom nyinaa akyiri no sɛ wɔwɔ wɔn atamfoɔ asase so mpo a merempa wɔn na wɔn ho renyɛ me nwunu na masɛe wɔn korakora na mabu me ne wɔn ntam apam no so na mene awurade wɔn nyankopɔn
na wɔn nti mɛkae apam a mene wɔn agyanom a meyii wɔn firii misraim asase so wiase amanaman nyinaa anim pamm sɛ mɛyɛ wɔn nyankopɔn no ama wɔn mene awurade
yeinom ne ahyɛdeɛ ne atemmudeɛ ne mmara a awurade de nam mose so too ɔno ne israelfoɔ ntam sinai bepɔ soɔ no
na awurade kasa kyerɛɛ mose sɛ
kasa kyerɛ israelfoɔ na ka kyerɛ wɔn sɛ sɛ obi hyɛ bɔ titire bi a nnipa deɛ wɔnyɛ awurade deɛ sɛdeɛ wobɛbɔ wɔn boɔ
na ɛboɔ a bɔ nie ɔbarima a wadi mfirinhyia aduonu de kɔsi mfeɛ aduosia ɛboɔ a bɔ nyɛ nnwetɛbena aduonum sɛdeɛ kronkronbea dwetɛbena teɛ no
na sɛ ɔyɛ ɔbaa a wo boɔ nnyina nnwetɛbena aduasa
na sɛ wadi mfeɛ nnum de kɔsi mfeɛ aduonu na sɛ ɔyɛ ɔbarima a wo boɔ nyɛ nnwetɛbena aduonu na sɛ ɔyɛ ɔbaa a nnwetɛbena du
na sɛ wadi bosome baako de kɔsi mfeɛ nnum a wo boɔ a wode bɛbɔ ɔbarima nyɛ nnwetɛbena nnum na ɔbaa deɛ wo boɔ nyɛ nnwetɛbena mmiɛnsa
na sɛ wadi mfeɛ aduosia anaasɛ deɛ ɛboro saa na ɔyɛ ɔbarima a wo boɔ nyɛ nnwetɛbena dunum na sɛ ɔyɛ ɔbaa a nnwetɛbena du
na sɛ ohia aka no a enti ɔntumi mma wo boɔ a wobɔeɛ no a wɔmfa no mmɛgyina ɔsɔfoɔ no anim na ɔsɔfoɔ no mmɔ no boɔ sɛdeɛ deɛ wahyɛ bɔ no nsa bɛso soɔ na ɔsɔfoɔ no mmɔ no boɔ
na sɛ ɛyɛ afieboa a wɔde bi brɛ awurade sɛ ayɛyɛdeɛ no bi a adeɛ a wɔde bi brɛ awurade nyinaa yɛ kronkron
wɔnnsakyera na wɔmmfa papa nnsesa bɔne anaasɛ bɔne nnsesa papa na sɛ sesa na wɔde aboa sesa aboa a ɛnneɛ ɛno ne deɛ wɔde sesaeɛ no nyinaa nyɛ kronkron
na sɛ ɛyɛ aboa biara a ne ho nteɛ a wɔmfa no mmrɛ awurade sɛ ayɛyɛdeɛ a wɔmmfa aboa no mmɛgyina ɔsɔfoɔ anim
na sɛ ɛyɛ oo ɛnyɛ oo ɔsɔfoɔ no mmɔ ne boɔ sɛdeɛ wo sɔfoɔ no bɛbɔ no saa ara na ɛnnyina
na sɛ ɔpɛ sɛ ɔgyeɛ a ɛnneɛ ɔmfa wo boɔ no abupɛn nnum mu baako nka ho
na sɛ obi yɛ ne fie kronkron sɛ ɛnyɛ kronkron mma awurade a sɛ ɛyɛ oo ɛnyɛ oo ɔsɔfoɔ no mmɔ ne boɔ sɛdeɛ ɔsɔfoɔ no bɛbɔ no saa ara na ɛnnyina
na sɛ deɛ ɔyɛɛ no kronkron no bɛgye ne fie no a ɔmfa wo boɔ no dwetɛ abupɛn nnum mu baako nto so na ɛnyɛ ne deɛ
na sɛ obi yɛ n asase a ɔdi soɔ kronkron ma awurade a wo boɔ bɔ nyɛ sɛdeɛ n aduadeɛ teɛ bɔ atokoɔ a wɔdua homer homer ɛbɛyɛ sɛ olonka ahanu baako boɔ nnwetɛbena aduonum
sɛ ɔfiri ahosɛpɛ afahyɛ afe so yɛ n asase no kronkron a ɛnnyina wo boɔ no so
na sɛ ahosɛpɛ afahyɛ afe no akyi na ɔyɛ n asase no kronkron a ɛnneɛ ɔsɔfoɔ no mmu n akonta mma no sɛdeɛ mfeɛ a aka na ahosɛpɛ afahyɛ afe aduro no teɛ no na wɔnte wo boɔ no so
na sɛ gyeɛ na deɛ ɔyɛɛ asase no kronkron no bɛgyeɛ a ɔmfa wo boɔ no dwetɛ abupɛn nnum mu baako nto so na ɛntena ne nsam
na sɛ wannye asase no na wɔtɔn ma obi a wɔnnnye bio
na sɛ asase no nni wura ahosɛpɛ afahyɛ afe no mu a ɛnyɛ kronkron mma awurade sɛ asase a wɔahyira so de ama ɛnyɛ ɔsɔfoɔ no agyapadeɛ
na sɛ ɔyɛ asase a ɔtɔeɛ a ɛnyɛ n asase a ɔdi soɔ bi kronkron ma awurade a
ɔsɔfoɔ no mmu akonta mma no nkyerɛ no wo boɔ no mu deɛ ɛbɛka akɔsi ahosɛpɛ afahyɛ afe no soɔ na ɔmma wo boɔ a wobɔeɛ no da no ara ɛyɛ kronkron ma awurade
ahosɛpɛ afahyɛ afe no so asase no nsane nkɔyɛ deɛ ɔtɔɔ no ne nkyɛn a ɛyɛ n asase a ɔdi soɔ no dea
na wo boɔ a wobɛbɔ nyinaa nyɛ sɛdeɛ kronkronbea dwetɛbena no teɛ gera aduonu yɛ dwetɛbena baako
na afieboa mu mmakan a wɔawo ama awurade no nko deɛ obi nnyɛ wɔn kronkron nantwie oo odwan oo ɛyɛ awurade dea
na sɛ ɛyɛ afieboa a wɔn ho nteɛ no bi a ɛnneɛ ɔnnye no wo boɔ a wobɛbɔ no so na ɔmfa abupɛn nnum mu baako nto so na sɛ wɔannye no a ɛnneɛ wɔntɔn no sɛdeɛ wobɛbɔ ne boɔ
nso ahyiradeɛ biara a obi bɛhyira so ama awurade adeɛ a ɔwɔ nyinaa mu no onipa oo aboa oo n asase a ɔdi so oo ɛno deɛ wɔnntɔn na wɔnnnye nso ahyiradeɛ biara yɛ akronkronneɛ mu ade kronkron ma awurade
obiara a wɔabu no kumfɔ no wɔnnnye kum na wɔnku no
na asase no so aduane ntotosoɔ du du a ɛfiri asase so aduadeɛ ne nnua so aba mu no nyinaa yɛ awurade dea ɛyɛ kronkron ma awurade
na sɛ obi pɛ sɛ ɔgye ne ntotosoɔ du du no bi a ɔmfa abupɛn nnum mu baako nto so
na anantwie ne nnwan mu ntotosoɔ du du nyinaa adeɛ a ɛfa odwanhwɛfoɔ poma ase nyinaa mu deɛ ɛtɔ so du du no ɛnyɛ kronkron mma awurade
wɔmmpa papa ne bɔne mu na wɔnnsesa ebi nso na sɛ obi bɛsesa ebi a ɛnneɛ ɛno ne deɛ wɔde resesa no nyinaa nyɛ kronkron mma awurade wɔnnnye
yeinom ne mmara nsɛm a awurade de hyɛɛ mose sinai bepɔ soɔ maa no de kɔmaa israel mma no
﻿ na israelfoɔ firii misraimfoɔ asase so akyi afe a ɛtɔ so mmienu ne bosome a ɛtɔ so mmienu no da a ɛdi kan no awurade kasa kyerɛɛ mose wɔ sinai serɛ so wɔ ahyiaeɛ ntomadan mu sɛ
wo ne aaron mommu israel nyinaa ano sɛdeɛ wɔn mmusua ne wɔn mpanimfie teɛ nhunu mmarima nyinaa mmaako mmaako wɔn din dodoɔ
ɛfiri wɔn a wɔadi mfeɛ aduonu so de rekorɔ israel mu obiara a ɔbɛtumi akɔ ɔsa wo ne aaron nkan wɔn sɛdeɛ wɔn dɔm teɛ
na abusuakuo biara mu ɔbarima bi mmɛka mo ho ɔbarima a ɔyɛ ne mpanimfie mu otitire
na mmarima a wɔmfiri mmusuakuo no mu mmɛboa mo no din nie ruben deɛ ne sedeur ba elisur
simeon deɛ surisadai ba selumiel
yuda deɛ aminadab ba nahason
isakar deɛ suar ba netanel
sebulon deɛ helon ba eliab
yosef mma no deɛ efraim deɛ amihud ba elisama manase deɛ pedahsur ba gamaliel
benyamin deɛ gideoni ba abidan
dan deɛ amisadai ba ahieser
aser deɛ okran ba pagiel
gad deɛ deguel ba eliasaf
naftali deɛ enan ba ahira
yeinom ne asafo no mu nnipa a wɔwɔ din a wɔyɛ wɔn nananom mmusuakuo mu mmapɔmma ne israel mpem mpem so atitire nie
na mose ne aaron faa mmarima a wɔabobɔ wɔn din yi
na wɔhyiaa asafo no nyinaa boaa ano bosome a ɛtɔ so mmienu no da a ɛdi kan na wɔkaa wɔn awoɔ ntoatoasoɔ sɛdeɛ wɔn mmusua ne wɔn mpanimfie teɛ wɔn din dodoɔ ɛfiri wɔn a wɔadi mfirinhyia aduonu so de rekorɔ mmaako mmaako
sɛdeɛ awurade hyɛɛ mose no saa na ɔkan wɔn sinai serɛ soɔ
na israel abakan ruben mma wɔn asefoɔ sɛdeɛ wɔn mmusua ne wɔn mpanimfie teɛ sɛdeɛ wɔn din dodoɔ sie mmaako mmaako mmarima a wɔadi mfeɛ aduonu ne akyire no nyinaa wɔn a wɔbɛtumi akɔ ɔsa nyinaa
wɔn a wɔkan wɔn maa ruben abusuakuo no yɛ mpem aduanan nsia ne ahanum
simeon mma wɔn asefoɔ sɛdeɛ wɔn mmusua ne wɔn mpanimfie teɛ wɔn a wɔkan wɔn sɛdeɛ wɔn din dodoɔ sie mmaako mmaako mmarima a wɔadi mfeɛ aduonu ne akyire no nyinaa wɔn a wɔbɛtumi akɔ ɔsa nyinaa
wɔn a wɔkan wɔn maa simeon abusuakuo no yɛ mpem aduonum nkron ne ahasa
gad mma wɔn asefoɔ sɛdeɛ wɔn mmusua ne wɔn mpanimfie teɛ sɛdeɛ wɔn din dodoɔ sie ɛfiri wɔn a wɔadi mfeɛ aduonu so de rekorɔ wɔn a wɔbɛtumi akɔ ɔsa nyinaa
nnipa a wɔkan wɔn maa gad abusuakuo no yɛ mpem aduanan nnum ne ahansia aduonum
yuda mma wɔn asefoɔ sɛdeɛ wɔn mmusua ne wɔn mpanimfie teɛ sɛdeɛ wɔn din dodoɔ sie ɛfiri wɔn a wɔadi mfeɛ aduonu so de rekorɔ wɔn a wɔbɛtumi akɔ ɔsa nyinaa
nnipa a wɔkan wɔn maa yuda abusuakuo no yɛ mpem aduɔson nnan ne ahansia
isakar mma wɔn asefoɔ sɛdeɛ wɔn mmusua ne wɔn mpanimfie teɛ sɛdeɛ wɔn din dodoɔ sie ɛfiri wɔn a wɔadi mfeɛ aduonu so de rekorɔ wɔn a wɔbɛtumi akɔ ɔsa nyinaa
nnipa a wɔkan wɔn maa isakar abusuakuo no yɛ mpem aduonum nnan ne ahanan
sebulon mma wɔn asefoɔ sɛdeɛ wɔn mmusua ne wɔn mpanimfie teɛ sɛdeɛ wɔn din dodoɔ sie ɛfiri wɔn a wɔadi mfeɛ aduonu so de rekorɔ wɔn a wɔbɛtumi akɔ ɔsa nyinaa
nnipa a wɔkan wɔn maa sebulon abusuakuo no yɛ mpem aduonum nson ne ahanan
yosef mma efraim mma wɔn asefoɔ wɔn mmusua ne wɔn mpanimfie so din dodoɔ ɛfiri wɔn a wɔadi mfeɛ aduonu so de rekorɔ wɔn a wɔbɛtumi akɔ ɔsa nyinaa
nnipa a wɔkan wɔn maa efraim abusuakuo no yɛ mpem aduanan ne ahanum
manase mma wɔn asefoɔ wɔn mmusua ne wɔn mpanimfie so din dodoɔ ɛfiri wɔn a wɔadi mfeɛ aduonu so de rekorɔ wɔn a wɔbɛtumi akɔ ɔsa nyinaa
nnipa a wɔkan wɔn maa manase abusuakuo no yɛ mpem aduasa mmienu ne ahanu
benyamin mma wɔn asefoɔ wɔn mmusua ne wɔn mpanimfie so din dodoɔ ɛfiri wɔn a wɔadi mfeɛ aduonu so de rekorɔ wɔn a wɔbɛtumi akɔ ɔsa nyinaa
nnipa a wɔkan wɔn maa benyamin abusuakuo no yɛ mpem aduasa nnum ne ahanan
dan mma wɔn asefoɔ wɔn mmusua ne wɔn mpanimfie so din dodoɔ ɛfiri wɔn a wɔadi mfeɛ aduonu so de rekorɔ wɔn a wɔbɛtumi akɔ ɔsa nyinaa
nnipa a wɔkan wɔn maa dan abusuakuo no yɛ mpem aduosia mmienu ne ahanson
aser mma wɔn asefoɔ wɔn mmusua ne wɔn mpanimfie so din dodoɔ ɛfiri wɔn a wɔadi mfeɛ aduonu so de rekorɔ wɔn a wɔbɛtumi akɔ ɔsa nyinaa
nnipa a wɔkan wɔn maa aser abusuakuo no yɛ mpem aduanan baako ne ahanum
naftali mma wɔn asefoɔ wɔn mmusua ne wɔn mpanimfie so din dodoɔ ɛfiri wɔn a wɔadi mfeɛ aduonu so de rekorɔ wɔn a wɔbɛtumi akɔ ɔsa nyinaa
nnipa a wɔkan wɔn maa naftali abusuakuo no yɛ mpem aduonum mmiɛnsa ne ahanan
yeinom ne wɔn a wɔkan wɔn a mose ne aaron ne israel mmapɔmma no kaneeɛ no mmarima dummienu a wɔtuatua wɔn mpanimfie ano mmaako mmaako no
na israelfoɔ mu nnipa a wɔkan wɔn nyinaa sɛdeɛ wɔn mpanimfie teɛ wɔn a wɔadi mfeɛ aduonu ne akyire israel mu ɔbarima biara a ɔbɛtumi akɔ ɔsa no
nnipa a wɔkan wɔn no nyinaa yɛ ɔpehansia mmiɛnsa ne ahanum aduonum
na lewi mma deɛ sɛdeɛ wɔn nananom abusuakuo teɛ no wɔankan wɔn amfra wɔn
na awurade kasa kyerɛɛ mose sɛ
lewi abusuakuo no nko deɛ nkan wɔn nanso mmu wɔn dodoɔ ano mfra israelfoɔ
na wo ara fa lewi mma no sisi adanseɛ tenabea no ne ɛho nnoɔma nyinaa ne adeɛ biara a ɛka ho no so wɔn na wɔnsoa tenabea no ne ɛho nnoɔma nyinaa na wɔn na wɔnyɛ ho adwuma na tenabea no ho ara na wɔnkyere wɔn nsraban nhyia
sɛ wɔretu tenabea no a lewifoɔ no na wɔntutu na sɛ wɔresi tenabea no a lewifoɔ no na wɔnsie na ɔhɔhoɔ a ɔtwe pini no wɔnku no
na israelfoɔ no mmobɔ nsraban wɔn ara wɔn nsraban mu ne wɔn frankaa ho sɛ wɔn dɔm ahodoɔ no teɛ mmaako mmaako
na lewifoɔ no deɛ wɔmmɔ adanseɛ tenabea no ho nsraban nhyia na awurade abufuo amma israelfoɔ asafo no so na lewifoɔ no nkura adanseɛ tenabea no so hwɛ mu
na israelfoɔ no yɛɛ sɛdeɛ awurade hyɛɛ mose no nyinaa
na awurade kasa kyerɛɛ mose ne aaron sɛ
israelfoɔ no nkyere nsraban wɔn mu biara wɔ ɔno ara ne frankaa ho ɛne wɔn mpanimfie nsɛnkyerɛnneɛ ho ahyiaeɛ ntomadan no ntentensoɔ na wɔnkyere nsraban no nhyia
wɔn a wɔnkyere nsraban apueeɛ fam no ne yuda nsraban frankaa no ase nnipa sɛdeɛ wɔn dɔm teɛ yuda mma no safohempanin aminadab ba nahason
na ne dɔm a wɔkan wɔn no mpem aduɔson nnan ne ahansia
na wɔn a wɔnkyere nsraban ntoa soɔ ne isakar abusuakuo isakar mma no safohempanin suar ba netanel
na ne dɔm a wɔkan wɔn no mpem aduonum nnan ne ahanan
sebulon abusuakuo na ɛtoa soɔ sebulon mma no safohempanin ne helon ba eliab
na ne dɔm a wɔkan wɔn no yɛ mpem aduonum nson ne ahanan
wɔn a wɔkan wɔn maa yuda nsraban no nyinaa yɛ ɔpeha aduɔwɔtwe nsia ne ahanan sɛdeɛ wɔn dɔm ahodoɔ no teɛ wɔn na wɔntu kane
ruben nsraban frankaa ase nnipa nni anafoɔ fam sɛdeɛ wɔn dɔm ahodoɔ no teɛ ruben mma no safohempanin ne sedeur ba elisur
na ne dɔm a wɔkan wɔn no yɛ mpem aduanan nsia ne ahanum
na wɔn a wɔnkyere nsraban ntoa ne soɔ ne simeon abusuakuo simeon mma safohempanin surisadai ba selumiel
na ne dɔm a wɔkan wɔn no yɛ mpem aduonum nkron ne ahasa
na gad abusuakuo na ɛntoa soɔ gad mma no safohempanin ne reuel ba eliasaf
na ne dɔm a wɔkan wɔn mpem aduanan nnum ne ahansia aduonum
wɔn a wɔkan wɔn maa ruben nsraban no nyinaa yɛ ɔpeha aduonum baako ne ahanan aduonum sɛdeɛ wɔn dɔm ahodoɔ no teɛ na wɔn na wɔntɔ so mmienu ntu
afei ahyiaeɛ ntomadan no ne lewifoɔ nsraban no ntu nni nsraban ahodoɔ no ntam sɛdeɛ wɔkyere nsraban no saa ara na wɔntuo wɔn nyinaa wɔ wɔn dibea sɛdeɛ wɔn mfrankaa no teɛ
efraim nsraban frankaa nni atɔeɛ fam sɛdeɛ wɔn dɔm ahodoɔ no teɛ efraim mma safohempanin ne amihud ba elisama
na ne dɔm a wɔkan wɔn no mpem aduanan ahanum
na manase abusuakuo ntoa so manase mma no safohempanin ne pedahsur ba gamaliel
na ne dɔm a wɔkan wɔn no mpem aduasa mmienu ne ahanu
na benyamin abusuakuo no na ɛntoa soɔ benyamin mma no safohempanin ne gideoni ba abidan
na ne dɔm a wɔkan wɔn no mpem aduasa nnum ne ahanan
wɔn a wɔkan wɔn maa efraim nsraban no nyinaa yɛ nnipa mpemha ne nwɔtwe ne ɔha sɛdeɛ wɔn dɔm ahodoɔ no teɛ na wɔn na wɔntɔ so mmiɛnsa ntuo
dan nsraban frankaa nni atifi fam sɛdeɛ wɔn dɔm ahodoɔ no teɛ dan mma no safohempanin ne amisadai ba ahieser
na ne dɔm a wɔkan wɔn no yɛ mpem aduosia mmienu ne ahanson
na wɔn a wɔnkyere nsraban ntoa ne soɔ ne aser abusuakuo aser mma no safohempanin ne okran ba pagiel
na ne dɔm a wɔkan wɔn no yɛ mpem aduanan baako ne ahanum
na naftali abusuakuo na ɛntoa soɔ naftali mma no safohempanin ne enan ba ahira
na ne dɔm a wɔkan wɔn no mpem aduonum mmiɛnsa ne ahanan
wɔn a wɔkan wɔn maa dan nsraban yɛ ɔpeha aduonum nson ne ahansia wɔn na wɔnni akyire ntuo sɛdeɛ wɔn mfrankaa no teɛ
yeinom ne israelfoɔ a wɔkan wɔn sɛdeɛ wɔn mpanimfie teɛ nsraban ahodoɔ no mu wɔn a wɔkan wɔn nyinaa sɛdeɛ wɔn dɔm ahodoɔ no teɛ yɛ ɔpeha nsia ne mmiɛnsa ne ahanum aduonum
na lewifoɔ no deɛ wɔankan wɔn amfra israelfoɔ no sɛdeɛ awurade hyɛɛ mose no
na israelfoɔ no yɛɛ sɛdeɛ awurade hyɛɛ mose no nyinaa wɔkyeree nsraban sɛdeɛ wɔn mfrankaa no teɛ na saa nso na wɔtuiɛ wɔn nyinaa sɛdeɛ wɔn mmusua ne wɔn mpanimfie teɛ no
na yeinom ne aaron ne mose mmusua da a awurade ne mose kasaa sinai bepɔ soɔ no
na yeinom ne aaron mma din nadab a ɔyɛ abakan abihu eleasa ne itamar
yeinom ne aaron mma asɔfoɔ a wɔsraa wɔn ngo a wɔde hyɛɛ wɔn nsa sɛ wɔnni asɔfoɔ no din
na nadab ne abihu wuwuu awurade anim sɛ wɔde anana gya bi kɔɔ awurade anim sinai serɛ soɔ no na wɔannya mma na eleasa ne itamar dii asɔfoɔ wɔn agya aaron anim
na awurade kasa kyerɛɛ mose sɛ
fa lewi abusuakuo no bra na fa wɔn bɛgyina ɔsɔfoɔ aaron anim na wɔnsom no
na wɔnyɛ ɔno ne asafo no nyinaa adwuma mma wɔn ahyiaeɛ ntomadan no anim tenabea no ho som mu
na wɔnhwɛ ahyiaeɛ ntomadan no mu nnoɔma nyinaa so nyɛ israelfoɔ nnwuma mma wɔn tenabea no ho som mu
na fa lewifoɔ no ma aaron ne ne mma no wɔde wɔn ama no koraa afiri israelfoɔ mu
na aaron ne ne mma no deɛ yi wɔn si hɔ na wɔnkura wɔn asɔfodie no mu na ɔhɔhoɔ biara a ɔtwe pini ho no wɔnku no
na awurade kasa kyerɛɛ mose sɛ
na me deɛ hwɛ mafa lewifoɔ no afiri israelfoɔ mu asi israelfoɔ mu mmakan a wɔbue ɔyafunu ano no nyinaa ananmu enti lewifoɔ no ayɛ me dea
na mmakan nyinaa yɛ me dea da a mebobɔɔ misraim asase so mmakan nyinaa no meyɛɛ israel mu mmakan nyinaa kronkron mefae ɛfiri onipa so kɔsi afieboa so wɔyɛ me dea mene awurade
na awurade kasa kyerɛɛ mose sinai serɛ so sɛ
kan lewi mma no sɛdeɛ wɔn mpanimfie ne wɔn mmusua teɛ mmarima a wɔadi bosome ne akyire no nyinaa kan wɔn
na mose nam awurade asɛm no so kan wɔn sɛdeɛ ɔhyɛɛ no no
na yeinom ne lewi mma sɛdeɛ wɔn din teɛ gerson kohat ne merari
na yeinom ne gerson mma din sɛdeɛ wɔn mmusuakuo teɛ libni ne simei
na kohat mma sɛdeɛ wɔn mmusua teɛ ne amram ne isehar hebron ne usiel
na merari mma sɛdeɛ wɔn mmusua teɛ ne mahli ne musi yeinom ne lewi mmusua no sɛdeɛ wɔn mpanimfie teɛ
gerson deɛ ne libni abusua ne simei abusua yeinom ne gersonfoɔ mmusua no
wɔn mu wɔn a wɔkan wɔn no mmarima a wɔadi bosome ne akyire no nyinaa wɔn a wɔkan wɔn no yɛ mpem nson ne ahanum
gersonfoɔ mmusua yi kyeree nsraban tenabea no akyi wɔ atɔeɛ fam
na gersonfoɔ agya fie bapɔmma ne lael ba eliasaf
na deɛ gerson mma no nhwɛ wɔ ahyiaeɛ ntomadan no ho ne tenabea no ne ntomadan no ne nkatasoɔ ne ahyiaeɛ ntomadan no ano nkataano no
ne adihɔ no ho ntwamutam no ne adihɔ a ɛtwa tenabea no ne afɔrebukyia no ho hyia no ano nkataano ne ne ntampehoma ntomadan no ho adwuma nyinaa
na kohat deɛ ne amramfoɔ abusua iseharfoɔ abusua hebronfoɔ abusua ne usielfoɔ abusua yeinom ne kohatfoɔ mmusua no
mmarima a wɔadi bosome ne akyire no nyinaa dodoɔ yɛ mpem nwɔtwe ne ahansia wɔn na wɔyɛ kronkronbea no ho ahwɛfoɔ
kohat mma no mmusua nkyere nsraban tenabea no nkyɛn anafoɔ fam
na kohatfoɔ mmusua no agya fie bapɔmma ne usiel ba elisafan
na deɛ wɔnhwɛ ne adaka no ɛpono no kaneadua no afɔrebukyia no ne kronkronbea hɔ nnoɔma nyinaa a wɔde som no ne ntwamutam no ne ɛho adwuma nyinaa
na lewi mmapɔmma mu panin ne ɔsɔfoɔ aaron ba eleasa ɔne wɔn a wɔkura kronkronbea mu no so no mu panin
merari deɛ ne mahli abusua ne musi abusua yeinom ne merari mmusua no
na wɔn a wɔkan wɔn no mmarima a wɔadi bosome ne akyire no nyinaa dodoɔ yɛ mpem nsia ne ahanu
na merari mmusua no agya fie bapɔmma ne abihail ba suriel tenabea no nkyɛn na wɔnkyere wɔn nsraban atifi fam
na merari mma no hwɛ adwuma ne tenabea no ntaaboɔ ne ne mmeamu ne n adum ne ne nnyinasoɔ ne ɛho nnoɔma nyinaa ne ɛho adwuma nyinaa
ne adihɔ no ho adum a ɛhyia ho no ne ne nnyinasoɔ ne ɛho mpɛɛwa ne ɛho ntampehoma so
na wɔn a wɔnkyere nsraban ahyiaeɛ ntomadan no anim apueeɛ no ne mose ne aaron ne ne mmammarima a wɔkura kronkronbea no ma israelfoɔ no na ɔhɔhoɔ a ɔtwe pini no wɔnku no
lewifoɔ a wɔkan wɔn a mose ne aaron nam awurade asɛm so kan wɔn sɛdeɛ wɔn mmusua teɛ no mmarima a wɔadi bosome ne akyire no nyinaa yɛ mpemaduonu mmienu
na awurade ka kyerɛɛ mose sɛ kan israelfoɔ no mu mmakan mmarima a wɔadi bosome ne akyire nyinaa na bu wɔn din dodoɔ ano
na fa lewifoɔ no ma me mene awurade fa wɔn si israelfoɔ mu mmakan nyinaa ananmu ne lewifoɔ afieboa si israelfoɔ no afieboa mmakan nyinaa ananmu
na mose kan israelfoɔ mu mmakan nyinaa sɛdeɛ awurade hyɛɛ no no
na mmakan mmarima a wɔadi bosome ne akyire no nyinaa din dodoɔ sɛdeɛ wɔn a wɔkan no teɛ no ano si mpemaduonu mmienu ne ahanu aduɔson mmiɛnsa
na awurade kasa kyerɛɛ mose sɛ
fa lewifoɔ si israelfoɔ mu mmakan nyinaa ananmu ne lewifoɔ afieboa si wɔn afieboa ananmu na lewifoɔ no nyɛ me dea mene awurade
na israelfoɔ mmakan mu nnipa ahanu aduɔson mmiɛnsa a wɔboro lewifoɔ soɔ no agyedeɛ deɛ
gye obiara dwetɛbena nnum sɛdeɛ kronkronbea dwetɛbena teɛ na gyeɛ gera aduonu nyɛ dwetɛbena baako
na fa dwetɛ a ɛyɛ wɔn a wɔboro wɔn soɔ no agyedeɛ no ma aaron ne ne mma
na mose gyegyee dwetɛ no wɔn a wɔboro wɔn a lewifoɔ gyee wɔn no soɔ hɔ
israelfoɔ mmakan hɔ na ɔgyegyee dwetɛ no apem ahasa aduosia nnum sɛdeɛ kronkronbea dwetɛbena teɛ
na mose nam awurade asɛm so de wɔn a wɔagye wɔn no tiri dwetɛ no maa aaron ne ne mma sɛdeɛ awurade hyɛɛ mose no
na awurade kasa kyerɛɛ mose ne aaron sɛ
bu kohat mma no ano firi lewi mma no mu sɛdeɛ wɔn mmusua ne wɔn mpanimfie teɛ
fa firi deɛ wadi mfeɛ aduasa de rekorɔ no so kɔsi deɛ wadi mfeɛ aduonum so wɔn a wɔbɛtumi akɔ ɔsa nyinaa na wɔnyɛ m adwuma ahyiaeɛ ntomadan no mu
yei ne kohat mma no ahyiaeɛ ntomadan no mu som adwuma akronkronneɛ mu ade kronkron no
na sɛ nsraban no rebɛtu a aaron ne ne mma mmra mmɛyi ntwamutam no na wɔmfa nkata adanseɛ adaka no ho
na wɔmfa sukraman nwoma akatasoɔ nto so na wɔmfa bibitoma mu nsɛ so na wɔmfa ne mpoma no nwurawura mu
na wɔmfa bibitoma nkata anim pono no so na wɔmfa nyowa no ne nyowaa ne nkoraa ne nkuruwa a wɔde hwie no nsisi so na daa paanoo no nsisi so
na wɔmfa ntoma kɔkɔɔ nsɛ nnoɔma no so na wɔmfa sukraman nwoma akatasoɔ nkata ho na wɔmfa ne mpoma nwurawura mu
na wɔmfa bibitoma nkata kaneadua no ne ne nkanea ne n adaawa ne ne nso nkukuwa ne ne ngo ntoa a wɔde som no nyinaa ho
na wɔmfa ɛno ne ɛho nnoɔma nyinaa nhyɛ sukraman nwoma nkatasoɔ no mu na wɔmfa nto pata no so
na wɔmfa bibitoma nsɛ sika afɔrebukyia no so na wɔmfa sukraman nwoma nkata ho na wɔmfa ne mpoma nwurawura mu
na wɔmfa ɔsom nnoɔma a wɔde som kronkronbea hɔ no nyinaa nhyɛ bibitoma mu na wɔmfa sukraman nwoma nkatasoɔ nkata ho na wɔmfa nto pata no so
na afɔrebukyia no wɔnsesa so nso ngu na wɔmfa ntoma a ɛbere dum nsɛ so
na wɔmfa ɛho nnoɔma a wɔde som so nyinaa nsramma kukuwa ne adinam ne sofi ne nkoraa no afɔrebukyia no ho nnoɔma nyinaa na wɔmfa sukraman nwoma akatasoɔ nsɛ so na wɔmfa ɛho mpoma no nwurawura mu
na nsraban no rebɛtu na aaron ne ne mma no wie akronkronneɛ no ne kronkronbea nnoɔma no nyinaa ho kata a ɛno akyi ansa na kohat mma nhyɛne mu nkɔma soɔ na wɔanka akronkronneɛ no amma wɔanwuwu yei ne kohat mma no adwuma ahyiaeɛ ntomadan no mu
na ɔsɔfoɔ aaron ba eleasa ahwɛdeɛ ne kanea ngo ne nnuhwam ne daa aduane afɔdeɛ ne sra ngo no tenabea no nyinaa ne deɛ ɛwɔ mu nyinaa so hwɛ kronkronbea hɔ ne ɛho nnoɔma fam
na awurade kasa kyerɛɛ mose ne aaron sɛ
momma wɔntwa kohatfoɔ mmusua mu abusuakuo no mmfiri lewifoɔ mu na yei na monyɛ mma wɔn
na wɔanya nkwa na wɔanwuwu sɛ wɔabɛn akronkronneɛ mu ade kronkron no aaron ne ne mma no nhyɛne mu na wɔmfa wɔn nsisi wɔn adwuma ne wɔn asɛdeɛ ho
na wɔn deɛ wɔnnhyɛne mu mmfa wɔn ani mmɛbɔ akronkronneɛ no so na wɔanwuwu
na awurade kasa kyerɛɛ mose sɛ
bu gerson mma no nso ano sɛdeɛ wɔn mpanimfie ne wɔn mmusua teɛ
kan wɔn firi deɛ wadi mfeɛ aduasa de rekorɔ so kɔsi deɛ wadi mfeɛ aduonum so wɔn a wɔbɛtumi akɔ ɔsa nyinaa na wɔnsom ahyiaeɛ ntomadan no ho
yei ne gersonfoɔ mmusua no som a wɔnsom na wɔnsoa nnoɔma
wɔn na wɔnsoa tenabea no ntoma no ne ahyiaeɛ ntomadan no ne nkatasoɔ ne sukraman akatasoɔ a ɛwɔ soɔ no ne ahyiaeɛ ntomadan no ano nkataano no
ne adihɔ no ho ntwamutam ne adihɔ a ɛtwa tenabea ne afɔrebukyia no ho hyia no aboboano nkataano no ne ne ntampehoma ne ɛho adwuma ho nnoɔma nyinaa na wɔnyɛ biribiara a ɛhia sɛ wɔyɛ no wɔ ho
aaron ne ne mma asɛm so na gersonfoɔ mma no nyɛ wɔn adwuma nyinaa wɔn asɛdeɛ nyinaa ne wɔn adwuma no nyinaa fam na momfa wɔn nnwuma nyinaa nhyɛ wɔn nsa na wɔnhwɛ so
yei ne gersonfoɔ mma mmusua no ahyiaeɛ ntomadan no mu som adwuma na wɔn adwuma no sohwɛ wɔ ɔsɔfoɔ aaron ba itamar nsam
merari mma no nso kan wɔn sɛdeɛ wɔn mmusua ne wɔn mpanimfie teɛ
kan wɔn firi deɛ wadi mfeɛ aduasa de rekorɔ so kɔsi deɛ wadi mfeɛ aduonum so obiara a ɔbɛtumi akɔ ɔsa na wɔnyɛ ahyiaeɛ ntomadan no ho adwuma
na yei ne nnesoa a wɔnsoa sɛ wɔn ahyiaeɛ ntomadan no mu adwuma tenabea no ntaaboɔ ne ne mmeamu ne n adum ne ne nnyinasoɔ
ne adihɔ a ɛhyia ho no adum ne ne nnyinasoɔ ne ne mpɛɛwa ne ne ntampehoma ne ɛho nnoɔma ne deɛ ɛkeka ho nyinaa na monkan nnoɔma a wɔnsoa no mmobɔ din mfa nhyɛ wɔn nsa
yei ne merari mma mmusua no adwuma wɔn ahyiaeɛ ntomadan no mu adwuma nyinaa wɔ ɔsɔfoɔ aaron ba itamar nsam
na mose ne aaron ne asafo no mu mmapɔmma no kɔkan kohatfoɔ mma no sɛ wɔn mmusua ne wɔn mpanimfie teɛ
wɔde firi deɛ wadi mfeɛ aduasa so de kɔsi deɛ wadi mfeɛ aduonum so wɔn a wɔbɛtumi akɔ ɔsa nyinaa sɛ wɔnyɛ ahyiaeɛ ntomadan no mu adwuma
na wɔn nnipa a wɔkan wɔn wɔn mmusua no soɔ yɛ mpennu ahanson aduonum
yeinom ne kohatfoɔ mmusua mu nnipa a wɔkan wɔn wɔn a wɔsom ahyiaeɛ ntomadan no mu nyinaa a mose ne aaron nam awurade asɛm a ɛwɔ mose nsam so kan wɔn
na gerson mma mu nnipa a wɔkan wɔn sɛdeɛ wɔn mmusua ne wɔn mpanimfie teɛ
firi deɛ wadi mfeɛ aduasa so de kɔsi deɛ wadi mfeɛ aduonum so wɔn a wɔbɛtumi akɔ ɔsa nyinaa sɛ wɔnyɛ ahyiaeɛ ntomadan no mu adwuma
wɔn nnipa a wɔkan wɔn wɔn mmusua ne wɔn mpanimfie soɔ yɛ mpennu ahansia aduasa
yeinom ne gerson mma mmusua mu nnipa a wɔkan wɔn wɔn a wɔsom ahyiaeɛ ntomadan no mu nyinaa a mose ne aaron nam awurade asɛm so kan wɔn
na merari mma mu nnipa a wɔkan wɔn sɛdeɛ wɔn mmusua ne wɔn mpanimfie teɛ
firi deɛ wadi mfeɛ aduasa so de kɔsi deɛ wadi mfeɛ aduonum so wɔn a wɔbɛtumi akɔ ɔsa nyinaa sɛ wɔnyɛ ahyiaeɛ ntomadan no mu adwuma
wɔn nnipa a wɔkan wɔn sɛdeɛ mmusua teɛ yɛ mpensa ne ahanu
yeinom ne merari mma mmusua mu nnipa a wɔkan wɔn a mose ne aaron nam awurade asɛm a ɛwɔ mose nsam no so kan wɔn
na lewifoɔ a mose ne aaron ne israel mmapɔmma no kan wɔn sɛdeɛ wɔn mmusua ne wɔn mpanimfie teɛ
firi deɛ wadi mfeɛ aduasa so de kɔsi deɛ wadi mfeɛ aduonum so wɔn a wɔtumi yɛ ɔsom adwuma anaa nnesoasoa adwuma ahyiaeɛ ntomadan no mu no
wɔn nnipa a wɔkan wɔn no yɛ mpem nwɔtwe ahanum aduɔwɔtwe
sɛdeɛ awurade nam mose so hyɛeɛ no na wɔde wɔn sisii wɔn som adwuma ne asɛdeɛ ne deɛ wɔde hyɛɛ wɔn nsa no soɔ mmaako mmaako sɛdeɛ awurade hyɛɛ mose no
na awurade kasa kyerɛɛ mose sɛ
hyɛ israelfoɔ no na wɔntu akwatafoɔ nyinaa ne wɔn a wɔn ho sene gu nyinaa ne obiara a ɔde efunu agu ne ho fi no mfiri nsraban no mu
ɔbarima ne ɔbaa na montu no nsraban no akyi na montu wɔn nkorɔ na wɔangu mo nsraban a mete mu wɔ mo mu no ho fi
israelfoɔ no yɛɛ saa na wɔtuu wɔn kɔɔ nsraban no akyi sɛdeɛ awurade ka kyerɛɛ mose no saa na israelfoɔ no yɛeɛ
na awurade kasa kyerɛɛ mose sɛ
kasa kyerɛ israelfoɔ no sɛ ɔbarima anaa ɔbaa yɛ bɔne tia onipa bi de fom awurade a
ɔmpae mu nka wɔn bɔne a wɔayɛ no na ɔntua n asodideɛ no abotene mfa abupɛn nnum mu baako nto so na ɔmfa mma onipa a wayɛ bɔne atia no no
na sɛ onipa no awu na ɔnni busuani a ɔbɛn no bi ara a wɔde asodideɛ no bɛma no a wɔmfa asodideɛ a ɛyɛ awurade dea no wɔmfa mma ɔsɔfoɔ no nka mpata dwennini a wɔde rebɛpata ama no no ho
na mmasoɔ adeɛ biara israelfoɔ no akronkronneɛ a wɔde brɛ ɔsɔfoɔ no nyinaa nyɛ ne deɛ
na obiara akronkronneɛ yɛ ɔsɔfoɔ no dea deɛ obiara de ma ɔsɔfoɔ no yɛ ne dea
na awurade kasa kyerɛɛ mose sɛ
kasa kyerɛ israelfoɔ na ka kyerɛ wɔn sɛ sɛ ɔbarima bi yere firi n akyi na ɔkɔfom no
na ɔbarima bi ne no da na sɛ wammɔ so ankyerɛ ne kunu na ne kunu no nnim sɛ ne ho agu fi na ɛho danseni nni hɔ na wɔankye no wɔ so
na ninkuntwe honhom ba ɔbarima no so na ɔtwe ne yere no ho ninkunu na ɔbaa no agu ne ho fi ampa anaasɛ ninkuntwe honhom ba ne so na ɔtwe ne yere ho ninkunu na ɔbaa no nguu ne ho fi a
ɛnneɛ ɔbarima no mfa ne yere no mmra ɔsɔfoɔ no anim na ɔmfa ɔbaa no ho ayɛyɛdeɛ atokosiam olonka abupɛn du mu baako mmra ɔnngu so ngo nanso ɔnnto so ohwamfufuo na ɛyɛ ninkunu ho aduane afɔdeɛ nkaeɛ aduane afɔdeɛ a wɔde kae amumuyɛ
na ɔsɔfoɔ no mfa ɔbaa no mmra mmɛgyina awurade anim
na ɔsɔfoɔ no nsa nsu kronkron ngu kukuo bi mu na ɔnsa tenabea hɔ fam mfuturo bi na ɔmfa ngu nsuo no mu
na ɔsɔfoɔ no mfa ɔbaa no nnyina awurade anim na ɔnyi ne tiri so akatasoɔ na ɔmfa nkaeɛ aduane afɔdeɛ a ɛne ninkuntwe aduane afɔdeɛ nhyɛ ne nsam na ɔsɔfoɔ no nkura nsu nwononwono a ɛde nnome ba no ne nsam
na ɔsɔfoɔ no mma no nni nse na ɔnka nkyerɛ ɔbaa no sɛ sɛ ɔbarima bi ne wo nnae na sɛ womfirii wo kunu akyiri nkɔguu wo ho fi a wo ho bɛyɛ tɔtorɔtɔɔ afiri nsu nwononwono a ɛde nnome ba yi ho
na sɛ woafiri wo kunu akyi na sɛ wo ho agu fi na woama obi ho aka wo sɛ wo kunu a
ɛno deɛ ɔsɔfoɔ no mma ɔbaa no nni saa nse yi na ɔsɔfoɔ no nka nkyerɛ ɔbaa no sɛ awurade mfa wo nyɛ nnome ne ntam wo man mu sɛ awurade bɛma w asrɛ atotɔ mu na wo yafunu ahonhon
na nsuo a ɛde nnome ba yi ahyɛne wo nsono mu ahonhon wo yafunu na w asrɛ atotɔ mu na ɔbaa no nka sɛ amen amen
na ɔsɔfoɔ no ntwerɛ nnome yi ngu nwoma so na ɔnhohoro ngu nsu nwononwono no mu
na ɔmma ɔbaa no nnom nsu nwononwono a ɛde nnome ba no na nsuo a ɛde nnome ba no nkɔ ne mu nkɔyɛ nwononwono
na ɔsɔfoɔ no nnye ɔbaa no nsam ninkuntwe ho aduane afɔdeɛ no na ɔnhim aduane afɔdeɛ no awurade anim na ɔmfa mpini afɔrebukyia no
na ɔsɔfoɔ no mfa aduane afɔdeɛ no nsa ma nyɛ nkaeɛ adeɛ na ɔnhye wɔ afɔrebukyia no so na ɛno akyiri no ɔmma ɔbaa no nnom nsuo no
na sɛ ɔma no nom a na sɛ wagu ne ho fi na wayɛ ne kunu bɔne a ɛnneɛ nsuo a ɛde nnome ba no bɛhyɛne ne mu akɔyɛ no nwono na ne yafunu ahon na n asrɛ atotɔ mu na ɔbaa no adane nnome ne man mu
na sɛ ɔbaa no ho nguu fi na ne ho te a ɛnneɛ ne ho bɛyɛ tɔtorɔtɔɔ na wanya mma
yei ne ninkuntwe ho mmara sɛ ɔbaa bi firi ne kunu akyi kɔgu ne ho fi
anaasɛ ninkuntwe honhom ba ɔbarima bi so na ɔtwe ne yere ho ninkunu a ɔmfa ɔbaa no mmɛgyina awurade anim na ɔsɔfoɔ no nyɛ no sɛdeɛ mmara yi hyɛ nyinaa
na ɔbarima no ho bɛyɛ tɔtorɔtɔɔ afiri amumuyɛ no ho na ɔbaa no asoa n amumuyɛ
na awurade kasa kyerɛɛ mose sɛ
kasa kyerɛ israelfoɔ no sɛ sɛ ɔbarima anaa ɔbaa bi de ne ho kɔhyɛ ahotuafoɔ mu hyɛ bɔ sɛ ɔbɛtua ne ho adeɛ de ne ho ama awurade a
ɛnneɛ ɔntua ne ho bobesa ne nsa nyinaa ɔnnnom bobesa a emu ka ne nsa a emu ka na adeɛ biara a wɔde bobe aba ayɛ nso ɔnnnom na bobe aba mono ne dwane nso ɔnnni
n ahotua nna nyinaa mu biribiara a wɔde bobe ho biribi ayɛ ne nsoeɛ mu aba oo ne hono oo ɔnnni
n ahotua bɔhyɛ nna nyinaa mu no yiwan biara nnka ne ti ɔnyɛ kronkron nkɔsi sɛ nna a ɔtuaa ne ho maa awurade no bɛwie duro ɔnsi atimum
nna a watua ne ho adeɛ ama awurade no ɔnnkɔ efunu ho
n agya ne ne na ne ne nuabarima ne ne nuabaa wuo mu mpo ɔnnkɔgu ne ho fi ɛfiri sɛ ne nyankopɔn ahotua wɔ n atifi
n ahotua nna nyinaa ɔyɛ kronkron ma awurade
na sɛ obi kɔwu mpofirim wɔ ne nkyɛn ma ɔgu n ahotua tiri ho fi a ɔnyi ne tiri n ahodwira da a ɛne da a ɛtɔ so nson no mu
na ɛda a ɛtɔ so nwɔtwe no ɔmfa anyankuku mmienu anaa mmorɔnoma mma mmienu mmrɛ ɔsɔfoɔ no ahyiaeɛ ntomadan no ano
na ɔsɔfoɔ no mfa baako mmɔ bɔne ho afɔdeɛ na baako nso ɔmfa nyɛ ɔhyeɛ afɔdeɛ na ɔmpata mma no sɛ efunu no nti wafom na ɔnyɛ ne tiri kronkron bio da no ara
na ɔntua ne ho adeɛ mma awurade n ahotua nna no na ɔmfa odwanten ba a wadi afe mmra mmɛbɔ asodie ho afɔdeɛ na kane nna no ayera ɛfiri sɛ n ahotua no ho agu fi
na yei ne ahotuafoɔ ho mmara ɛda a n ahotua nna wie duro no wɔmfa no mmra ahyiaeɛ ntomadan ano
na ɔmfa n ayɛyɛdeɛ mmrɛ awurade odwanten ba a wadi afe a ɔdi mu baako mmɛbɔ ɔhyeɛ afɔdeɛ ne odwammereɛ baako a wadi afe a ɔdi mu nso mmɛbɔ bɔne ho afɔdeɛ ne odwennini baako a ɔdi mu mmɛbɔ asomdwoeɛ afɔdeɛ
ne apiti paanoo esiam taterɛ a wɔde ngo afɔre ne apiti ɔfam a wɔasra ho ngo kɛntɛn ne ɛho aduane afɔdeɛ ne ahwiesa
na ɔsɔfoɔ no mfa mmra awurade anim na ɔmmɔ ne bɔne ne ne hyeɛ afɔdeɛ
na ɔmfa odwennini no mmɔ awurade asomdwoeɛ afɔdeɛ nka apiti kɛntɛn no ho na ɔsɔfoɔ no mmɔ n aduane afɔdeɛ ne n ahwiesa afɔdeɛ
na ɔhotuafoɔ no nyi n ahotua ti ahyiaeɛ ntomadan no ano na ɔmfa n ahotua tirinwi no ngu asomdwoeɛ afɔdeɛ no ase gya mu
na ɔsɔfoɔ no mfa odwennini no basa a wɔanoa ne kɛntɛn no mu apiti taterɛ baako ne apiti ɔfam baako ngu ɔhotuafoɔ a wanya ayi n ahotua no nsam
na ɔsɔfoɔ no nhim no ohim afɔdeɛ awurade anim ɛyɛ kronkron ma ɔsɔfoɔ no ɛne ohim yan ne mmasoɔ srɛ no ɛno akyiri no ɔhotuafoɔ no nnom bobesa
yei ne mmara a ɛda hɔ ma ɔhotuafoɔ a n ahotua nti wahyɛ n ayɛyɛdeɛ ho bɔ ama awurade de ka deɛ ne nsa bɛso soɔ ho sɛ ne bɔ a ɔhyɛeɛ no teɛ no saa na ɔmfa n ahotua mmara so nyɛ
na awurade kasa kyerɛɛ mose sɛ
kasa kyerɛ aaron ne ne mma no sɛ sɛdeɛ monhyira israelfoɔ no nka nkyerɛ wɔn nie
awurade nhyira wo na ɔnhwɛ wo so
awurade nte n anim nkyerɛ wo na ɔnnom wo
awurade mma n ani so nhwɛ wo na ɔmma wo asomdwoeɛ
na wɔmfa me din nto israelfoɔ so na me deɛ mɛhyira wɔn
na mose wiee tenabea no sie na ɔsraa ho ngo na ɔyɛɛ no ne ɛho nnoɔma nyinaa ne afɔrebukyia no ne ɛho nnoɔma nyinaa kronkron na ɔsraa ho ngo na ɔyɛɛ ho kronkron no
israel mmapɔmma wɔn mpanimfie so atitire a wɔyɛ mmusuakuo no asafohempanin a wɔhwɛ wɔn a wɔkan wɔn no soɔ no de ayɛyɛdeɛ bae
na wɔde wɔn ayɛyɛdeɛ baa awurade anim nteaseɛnam a ɛso wɔ nkatasoɔ nsia ne anantwie dummienu mmapɔmma baanu de nteaseɛnam baako na obiara de nantwie baako na wɔde baa tenabea no anim
na awurade ka kyerɛɛ mose sɛ
gye no wɔn nsam na wɔmfa nyɛ ahyiaeɛ ntomadan no ho adwuma na fa ma lewifoɔ no obiara sɛdeɛ n adwuma teɛ
na mose de nteaseɛnam ne anantwie no maa lewifoɔ no
ɔde nteaseɛnam mmienu ne anantwie nnan maa gerson mma sɛdeɛ wɔn adwuma teɛ
na ɔde nteaseɛnam nnan ne anantwie nwɔtwe maa merari mma sɛdeɛ wɔn adwuma teɛ wɔ ɔsɔfoɔ aaron ba itamar nsam
na kohat mma deɛ wamma wɔn bi ɛfiri sɛ wɔn adwuma ne sɛ wɔsoa kronkronbea ho nnoɔma no wɔn mmatiri soɔ
na mmapɔmma no de afɔrebukyia no adwiradeɛ bae da a wɔsraa no ngo no na wɔde wɔn ayɛyɛdeɛ baa afɔrebukyia no anim
na awurade ka kyerɛɛ mose sɛ mmapɔmma no mfa wɔn afɔrebukyia dwira ho ayɛyɛdeɛ mmra mmaako mmaako obiara ne ne da
na deɛ ɔde n ayɛyɛdeɛ baa da a ɛdi kan ne aminadab ba nahason a ɔfiri yuda abusuakuo mu no
na n ayɛyɛdeɛ ne dwetɛ ayowa baako a ano si nnwetɛbena ɔha aduasa dwetɛ koraa baako a ano si nnwetɛbena aduɔson sɛdeɛ kronkronbea dwetɛbena teɛ ne mmienu no na esiam a wɔde ngo afɔre de rekɔyɛ aduane afɔdeɛ ayeyɛ no amaama
sika ayowa baako a ano si nnwetɛbena du a aduhwam ayɛ no ma
nantwinini baako odwennini baako odwanten ba baako a wadi afe a wɔde wɔn rekɔbɔ ɔhyeɛ afɔdeɛ
ɔpapo baako a wɔde rekɔbɔ bɔne ho afɔdeɛ
ne asomdwoeɛ afɔdeɛ deɛ anantwie mmienu adwennini nnum mpapo nnum nnwanten mma a wɔadi afe afe nnum yei ne aminadab ba nahason ayɛyɛdeɛ
da a ɛtɔ so mmienu no suar ba netanel a ɔyɛ isakar bapɔmma de bae
n ayɛyɛdeɛ a ɔde baeɛ ne dwetɛ ayowa baako a ano si nnwetɛbena ɔha aduasa dwetɛ koraa baako nnwetɛbena aduɔson sɛdeɛ kronkronbea dwetɛbena teɛ ne mmienu no na esiam a wɔde ngo afɔre de rekɔyɛ aduane afɔdeɛ ayeyɛ no amaama
sika nnwetɛbena du ayowa baako a aduhwam ayɛ no ma
nantwinini baako odwennini baako odwanten ba baako a wadi afe a wɔde rekɔbɔ ɔhyeɛ afɔdeɛ
ɔpapo baako a wɔde rekɔbɔ bɔne ho afɔdeɛ
ne asomdwoeɛ afɔdeɛ deɛ anantwie mmienu adwennini nnum mpapo nnum nnwanten mma a wɔadi afe afe nnum yei ne suar ba netanel ayɛyɛdeɛ
da a ɛtɔ so mmiɛnsa no sebulon mma bapɔmma helon ba eliab de n ayɛyɛdeɛ bae
n ayɛyɛdeɛ ne dwetɛ ayowa baako a ano si nnwetɛbena ɔha aduasa dwetɛ koraa baako nnwetɛbena aduɔson sɛdeɛ kronkronbea dwetɛbena teɛ ne mmienu no na esiam a wɔde ngo afɔre de rekɔyɛ aduane afɔdeɛ ayeyɛ no amaama
sika nnwetɛbena du ayowa baako a aduhwam ayɛ no ma
nantwinini baako odwennini baako odwanten ba baako a wadi afe a wɔde rekɔbɔ ɔhyeɛ afɔdeɛ
ɔpapo baako a wɔde rekɔbɔ bɔne ho afɔdeɛ
ne asomdwoeɛ afɔdeɛ deɛ anantwie mmienu adwennini nnum mpapo nnum nnwanten mma a wɔadi afe afe nnum yei ne helon ba eliab ayɛyɛdeɛ
da a ɛtɔ so nnan no ruben mma bapɔmma sedeur ba elisur nso bae
n ayɛyɛdeɛ ne dwetɛ ayowa baako a ano si nnwetɛbena ɔha aduasa dwetɛ koraa baako nnwetɛbena aduɔson sɛdeɛ kronkronbea dwetɛbena teɛ ne mmienu no na esiam a wɔde ngo afɔre de rekɔyɛ aduane afɔdeɛ ayeyɛ no amaama
sika nnwetɛbena du ayowa baako a aduhwam ayɛ no ma
nantwinini baako odwennini baako odwanten ba baako a wadi afe a wɔde rekɔbɔ ɔhyeɛ afɔdeɛ
ɔpapo baako a wɔde rekɔbɔ bɔne ho afɔdeɛ
ne asomdwoeɛ afɔdeɛ deɛ anantwie mmienu adwennini nnum mpapo nnum nnwanten mma a wɔadi afe afe nnum yei ne sedeur ba elisur ayɛyɛdeɛ
da a ɛtɔ so nnum no simeon mma bapɔmma surisadai ba selumiel
n ayɛyɛdeɛ ne dwetɛ ayowa baako a ano si nnwetɛbena ɔha aduasa dwetɛ koraa baako nnwetɛbena aduɔson sɛdeɛ kronkronbea dwetɛbena teɛ ne mmienu no na esiam a wɔde ngo afɔre de rekɔyɛ aduane afɔdeɛ ayeyɛ no amaama
sika nnwetɛbena du ayowa baako a aduhwam ayɛ no ma
nantwinini baako odwennini baako odwanten ba baako a wadi afe a wɔde rekɔbɔ ɔhyeɛ afɔdeɛ
ɔpapo baako a wɔde rekɔbɔ bɔne ho afɔdeɛ
ne asomdwoeɛ afɔdeɛ deɛ anantwie mmienu adwennini nnum mpapo nnum nnwanten mma a wɔadi afe afe nnum yei ne surisadai ba selumiel ayɛyɛdeɛ
da a ɛtɔ so nsia no gad mma bapɔmma deguel ba eliasaf
n ayɛyɛdeɛ ne dwetɛ ayowa baako a ano si nnwetɛbena ɔha aduasa dwetɛ koraa baako nnwetɛbena aduɔson sɛdeɛ kronkronbea dwetɛbena teɛ ne mmienu no na esiam a wɔde ngo afɔre de rekɔyɛ aduane afɔdeɛ ayeyɛ no amaama
sika nnwetɛbena du ayowa baako a aduhwam ayɛ no ma
nantwinini baako odwennini baako odwanten ba baako a wadi afe a wɔde rekɔbɔ ɔhyeɛ afɔdeɛ
ɔpapo baako a wɔde rekɔbɔ bɔne ho afɔdeɛ
ne asomdwoeɛ afɔdeɛ deɛ anantwie mmienu adwennini nnum mpapo nnum nnwanten mma a wɔadi afe afe nnum yei ne deguel ba eliasaf ayɛyɛdeɛ
da a ɛtɔ so nson no efraim mma bapɔmma amihud ba elisama bae
n ayɛyɛdeɛ ne dwetɛ ayowa baako a ano si nnwetɛbena ɔha aduasa dwetɛ koraa baako nnwetɛbena aduɔson sɛdeɛ kronkronbea dwetɛbena teɛ ne mmienu no na esiam a wɔde ngo afɔre de rekɔyɛ aduane afɔdeɛ ayeyɛ no amaama
sika nnwetɛbena du ayowa baako aduhwam ayɛ no ma
nantwinini baako odwennini baako odwanten ba baako a wadi afe a wɔde rekɔbɔ ɔhyeɛ afɔdeɛ
ɔpapo baako a wɔde rekɔbɔ bɔne ho afɔdeɛ
ne asomdwoeɛ afɔdeɛ deɛ anantwie mmienu adwennini nnum mpapo nnum nnwanten mma a wɔadi afe afe nnum yei ne amihud ba elisama ayɛyɛdeɛ
da a ɛtɔ so nwɔtwe no manase mma bapɔmma pedahsur ba gamaliel bae
n ayɛyɛdeɛ ne dwetɛ ayowa baako a ano si nnwetɛbena ɔha aduasa dwetɛ koraa baako nnwetɛbena aduɔson sɛdeɛ kronkronbea dwetɛbena teɛ ne mmienu no na esiam a wɔde ngo afɔre de rekɔyɛ aduane afɔdeɛ ayeyɛ no amaama
sika nnwetɛbena du ayowa baako a aduhwam ayɛ no ma
nantwinini baako odwennini baako odwanten ba baako a wadi afe a wɔde rekɔbɔ ɔhyeɛ afɔdeɛ
ɔpapo baako a wɔde rekɔbɔ bɔne ho afɔdeɛ
ne asomdwoeɛ afɔdeɛ deɛ anantwie mmienu adwennini nnum mpapo nnum nnwanten mma a wɔadi afe afe nnum yei ne pedahsur ba gamaliel ayɛyɛdeɛ
da a ɛtɔ so nkron no benyamin mma bapɔmma gideoni ba abidan bae
n ayɛyɛdeɛ ne dwetɛ ayowa baako a ano si nnwetɛbena ɔha aduasa dwetɛ koraa baako nnwetɛbena aduɔson sɛdeɛ kronkronbea dwetɛbena teɛ ne mmienu no na esiam a wɔde ngo afɔre de rekɔyɛ aduane afɔdeɛ ayeyɛ no amaama
sika nnwetɛbena du ayowa baako a aduhwam ayɛ no ma
nantwinini baako odwennini baako odwanten ba baako a wadi afe a wɔde rekɔbɔ ɔhyeɛ afɔdeɛ
ɔpapo baako a wɔde rekɔbɔ bɔne ho afɔdeɛ
ne asomdwoeɛ afɔdeɛ deɛ anantwie mmienu adwennini nnum mpapo nnum nnwanten mma a wɔadi afe afe nnum yei ne gideoni ba abidan ayɛyɛdeɛ
da a ɛtɔ so du no dan mma bapɔmma amisadai ba ahieser bae
n ayɛyɛdeɛ ne dwetɛ ayowa a ano si nnwetɛbena ɔha aduasa dwetɛ koraa baako nnwetɛbena aduɔson sɛdeɛ kronkronbea dwetɛbena teɛ ne mmienu no esiam a wɔde ngo afɔre de rekɔyɛ aduane afɔdeɛ ayeyɛ no amaama
sika nnwetɛbena du ayowa baako a aduhwam ayɛ no ma
nantwinini baako odwennini baako odwanten ba baako a wadi afe a wɔde rekɔbɔ ɔhyeɛ afɔdeɛ
ɔpapo baako a wɔde rekɔbɔ bɔne ho afɔdeɛ
ne asomdwoeɛ afɔdeɛ deɛ anantwie mmienu adwennini nnum mpapo nnum nnwanten mma a wɔadi afe afe nnum yei ne amisadai ba ahieser ayɛyɛdeɛ
da a ɛtɔ so dubaako no aser mma bapɔmma okran ba pagiel
n ayɛyɛdeɛ ne dwetɛ ayowa baako a ano si nnwetɛbena ɔha aduasa dwetɛ koraa baako nnwetɛbena aduɔson sɛdeɛ kronkronbea dwetɛbena teɛ ne mmienu no na esiam a wɔde ngo afɔre de rekɔyɛ aduane afɔdeɛ ayeyɛ no amaama
sika nnwetɛbena du ayowa baako a aduhwam ayɛ no ma
nantwinini baako odwennini baako odwanten ba baako a wadi afe a wɔde rekɔbɔ ɔhyeɛ afɔdeɛ
ɔpapo baako a wɔde rekɔbɔ bɔne ho afɔdeɛ
ne asomdwoeɛ afɔdeɛ deɛ anantwie mmienu adwennini nnum mpapo nnum nnwanten mma a wɔadi afe afe nnum yei ne okran ba pagiel ayɛyɛdeɛ
da a ɛtɔ so dummienu no naftali mma bapɔmma enan ba ahira
n ayɛyɛdeɛ ne dwetɛ ayowa baako a ano si nnwetɛbena ɔha aduasa dwetɛ koraa baako nnwetɛbena aduɔson sɛdeɛ kronkronbea dwetɛbena teɛ ne mmienu no na esiam a wɔde ngo afɔre de rekɔyɛ aduane afɔdeɛ ayeyɛ no amaama
sika nnwetɛbena du ayowa baako a aduhwam ayɛ no ma
nantwinini baako odwennini baako odwanten ba baako a wadi afe a wɔde rekɔbɔ ɔhyeɛ afɔdeɛ
ɔpapo baako a wɔde rekɔbɔ bɔne ho afɔdeɛ
ne asomdwoeɛ afɔdeɛ deɛ anantwie mmienu adwennini nnum mpapo nnum nnwanten mma a wɔadi afe afe nnum yei ne enan ba ahira ayɛyɛdeɛ
yei ne adwiradeɛ a ɛda a wɔsraa afɔrebukyia ho ngo no israel mmapɔmma no de baeɛ dwetɛ nyowa dummienu dwetɛ nkoraa dummienu sika nyowaa dummienu
ayowa no baako yɛ nnwetɛbena ɔha aduasa na koraa baako yɛ aduɔson na nnoɔma yi dwetɛ nyinaa ano si nnwetɛbena mpennu ahanan sɛdeɛ kronkronbea dwetɛbena teɛ
sika nyowaa a aduhwam ayeyɛ mu amaama dummienu ayowa no baako ano si nnwetɛbena du sɛdeɛ kronkronbea dwetɛbena teɛ na nyowaa no sika nyinaa yɛ nnwetɛbena ɔha aduonu
ɔhyeɛ afɔdeɛ anantwie no nyinaa yɛ anantwinini dummienu adwennini dummienu nnwanten mma a wɔadi afe afe dummienu ne wɔn nnuane ne ayɛyɛdeɛ ne bɔne ho afɔdeɛ mpapo dummienu
na asomdwoeɛ afɔdeɛ anantwie no nyinaa yɛ anantwinini aduonu nnan adwennini aduosia mpapo aduosia nnwanten mma a wɔadi afe afe aduosia yei ne afɔrebukyia no sra akyiri adwiradeɛ
na mose hyɛnee ahyiaeɛ ntomadan no mu sɛ ɔne awurade rekɔkasa no ɔtee ɛnne no sɛ ɛrekasa kyerɛ no firi mpata adwa a ɛwɔ adanseɛ adaka no soɔ no so wɔ kerubim mmienu no ntam na awurade kasa kyerɛɛ no
na awurade kasa kyerɛɛ mose sɛ
ka kyerɛ aaron sɛ wode nkanea no sisi kaneadua so a nkanea nson no nnɛre wɔ so nkyerɛ anim
na aaron yɛɛ saa ɔde nkanea no sisii kaneadua no so kyerɛɛ anim sɛdeɛ awurade hyɛɛ mose no
na yei ne kaneadua no yɛbea ɛyɛ sika a wɔaborɔ ɛfiri n ase kɔsi ne nhwiren soɔ ɛyɛ sika a wɔaborɔ ara nko sɛ nhwɛsoɔ a awurade maa mose hwɛeɛ no teɛ no saa ara na ɔyɛɛ kaneadua no
na awurade kasa kyerɛɛ mose sɛ
yi lewifoɔ firi israelfoɔ mu na dwira wɔn
na sɛdeɛ dwira wɔn nie fa bɔneyie nsuo pete wɔn so na wɔmfa yiwan nyi wɔn ho nyinaa na wɔnsi wɔn ntadeɛ na wɔmfa nte wɔn ho
na wɔmfa nantwinini ne ɛho aduane afɔdeɛ esiam a wɔde ngo afɔre na fa nantwinini foforɔ nso a wɔde bɛbɔ bɔne ho afɔdeɛ
na fa lewifoɔ no bra ahyiaeɛ ntomadan no ano na ma israelfoɔ asafo mu no nyinaa mmɛbɔ dwa
na fa lewifoɔ no bra awurade anim na israelfoɔ no mfa wɔn nsa ngu lewifoɔ no so
na aaron nhim lewifoɔ no awurade anim sɛ ohim afɔdeɛ a ɛfiri israelfoɔ no nsam na wɔntena ase nyɛ awurade som adwuma
na lewifoɔ no mfa wɔn nsa ngu anantwie no atifi na fa baako bɔ bɔne ho afɔdeɛ na fa baako nso bɔ awurade hyeɛ afɔdeɛ na pata ma lewifoɔ no
na fa lewifoɔ no gyina aaron ne ne mma no anim na him wɔn yɛ ohim afɔdeɛ ma awurade
na te lewifoɔ no firi israelfoɔ mu na lewifoɔ no mmɛyɛ me dea
ɛno akyiri ansa na lewifoɔ no mmra mmɛsom ahyiaeɛ ntomadan no ho na te wɔn ho na him wɔn yɛ ohim afɔdeɛ
ɛfiri sɛ wɔn na mayi wɔn afiri israelfoɔ mu mede wɔn masi adeɛ a ɛbue yafunu ano nyinaa israelfoɔ mu mmakan nyinaa ananmu mafa
na israelfoɔ mu mmakan nyinaa nnipa mu oo afieboa mu oo wɔyɛ me dea da a mebobɔɔ misraim asase so mmakan nyinaa no na meyɛɛ wɔn kronkron mefaeɛ
na mafa lewifoɔ no asi israelfoɔ mu mmakan nyinaa ananmu
na mede lewifoɔ no mama aaron ne ne mma sɛ akyɛdeɛ afiri israelfoɔ mu sɛ wɔnyɛ israelfoɔ no adwuma ahyiaeɛ ntomadan no mu na wɔmpata mma israelfoɔ no na israelfoɔ no rebɛn kronkronbea hɔ a ɔhaw biara amma wɔn so
na mose ne aaron ne israelfoɔ asafo mu no nyinaa yɛɛ lewifoɔ no saa sɛdeɛ awurade hyɛɛ mose maa lewifoɔ ho no saa na israelfoɔ no yɛɛ wɔn
na lewifoɔ no yii wɔn ho bɔne na wɔsii wɔn ntadeɛ na aaron him wɔn sɛ ohim afɔdeɛ awurade anim na aaron pata maa wɔn de dwiraa wɔn ho
ɛno akyiri na lewifoɔ no ba bɛyɛɛ wɔn som adwuma ahyiaeɛ ntomadan no mu aaron ne ne mma no anim sɛdeɛ awurade hyɛɛ mose lewifoɔ no ho no saa na wɔyɛɛ wɔn
na awurade kasa kyerɛɛ mose sɛ
yei nkɔ mma lewifoɔ no wɔn a wɔadi mfirinhyia aduonu nnum ne akyire no mmra mmɛyɛ ahyiaeɛ ntomadan no ho som mu adwuma no
na wɔn a wɔadi mfeɛ aduonum no mfiri adwuma no mu na wɔnnyɛ bio
nanso wɔnni mmoa wɔn nuanom no ahyiaeɛ ntomadan no mu nkura ɛso hwɛ no mu bi na ɔsom adwuma no na wɔnnnyɛ saa na hyehyɛ ma lewifoɔ no dwumadie ma wɔn
na awurade kasa kyerɛɛ mose sinai serɛ so wɔn misraim asase so fire afe a ɛtɔ so mmienu no bosome a ɛdi kan no mu sɛ
ma israelfoɔ no nni twam no ne berɛ mu
bosome yi da a ɛtɔ so dunan no anwummerɛ monni no ne berɛ mu sɛdeɛ n ahyɛdeɛ ne n akwan nyinaa so na monnie
na mose ka kyerɛɛ israelfoɔ no sɛ wɔnni twam no
na wɔdii twam no bosome a ɛdi kan no da a ɛtɔ so dunan no anwummerɛ sinai serɛ so sɛdeɛ awurade hyɛɛ mose no nyinaa saa na israel mma no yɛeɛ
na mmarima bi wɔ hɔ a wɔn ho akum wɔ efunu bi ho na wɔantumi anni twam no ɛda no na wɔbaa mose ne aaron anim da no ara
na mmarima no see no sɛ yɛn deɛ yɛn ho akum wɔ efunu bi ho adɛn na wɔbɛkame yɛn sɛ yɛmmfa yɛn ayɛyɛdeɛ mmmrɛ awurade ne berɛ mu wɔ israelfoɔ mu
na mose ka kyerɛɛ wɔn sɛ monnyina hɔ na menkɔtie deɛ awurade bɛhyɛ ama mo
na awurade kasa kyerɛɛ mose sɛ
kasa kyerɛ israelfoɔ no sɛ sɛ mo anaa mo asefoɔ mu bi ho kum wɔ efunu bi ho anaasɛ ɔwɔ akwantuo mu akyirikyiri a ɔnni twam mma awurade ara
bosome a ɛtɔ so mmienu no da a ɛtɔ so dunan anwummerɛ na wɔnnie apiti ne ɛfan nwononwono na wɔmfa nnie
wɔnnnya bi nnkɔsi anɔpa na wɔmmmu ne dompe wɔnni twam no ho ahyɛdeɛ no nyinaa so
na deɛ ne ho teɛ na ɔntuu kwan na ɔpo twam no die no wɔbɛtwa ɔkra no afiri ne man mu atwene ɛfiri sɛ wamfa awurade ayɛyɛdeɛ no amma ne berɛ mu saa onipa no nsoa ne bɔne
na sɛ ɔhɔhoɔ bi bɛsoɛ mo mu a ɔnni twam mma awurade twam ahyɛdeɛ ne ne yɛbea no so na ɔnnie ɔhɔhoɔ oo asase no soni oo ahyɛdeɛ baako na ɛnna hɔ mma mo
na ɛda a wɔmaa tenabea no so sii hɔ no mununkum no bɛkataa adanseɛ ntomadan no tenabea no so na anwummerɛ wɔhwɛ a na ɛredɛre sɛ ogya wɔ tenabea no so de kɔsi anɔpa
saa na na ɛyɛ daa mununkum no kata so awia na ogya no pue anadwo
na sɛ mununkum no ma ne ho so firi ntomadan no so a na israelfoɔ no tuo na deɛ mununkum no gyina no ɛhɔ na israelfoɔ no kyere nsraban
awurade anomu asɛm so na israelfoɔ no nam tuo na awurade anomu asɛm so na wɔnam kyere nsraban nna a mununkum no tena tenabea no soɔ nyinaa no wɔtena nsram
na sɛ mununkum no di tenabea no so nna pii mpo a israelfoɔ no yɛ awurade ahyɛdeɛ na wɔntu
na sɛ ebia mununkum no tena tenabea no so nna kakraa bi a awurade anomu asɛm so na wɔnam kyere nsraban na awurade anomu asɛm so na wɔnam tuo
na sɛ ebia mununkum no gyina firi anwummerɛ kɔsi anɔpa na ɛma ne ho so anɔpa a wɔtu na sɛ awia ne anadwo na mununkum no ma ne ho so a wɔtu
na sɛ nnanu sɛ bosome sɛ nna bebree na mununkum no di tenabea no so a na ɛsi so ara a israelfoɔ no tena nsram na wɔntu na sɛ ɛma ne ho so a na wɔtuo
awurade anomu asɛm so na wɔnam kyere nsraban na awurade anomu asɛm so na wɔnam tuo awurade ahyɛdeɛ na wɔyɛeɛ sɛdeɛ awurade nam mose so hyɛeɛ no
na awurade kasa kyerɛɛ mose sɛ
yɛ dwetɛ ntotorobɛnto mmienu fa dwetɛ a wɔaborɔ na fa yɛ na wɔde afrɛ asafo no aba na wɔde ama wɔatu nsraban no akɔ
na sɛ wɔhyɛne ne mmienu nyinaa a asafo no nyinaa ano nhyia wo nkyɛn ahyiaeɛ ntomadan no ano
na sɛ wɔhyɛne baako a mmapɔmma a wɔdi israel apem apem so atitire no mmɛhyia wo nkyɛn
na sɛ mohyɛne osebɔ nnyegyeeɛ a nsraban a ɛdeda anim fam no ntu
na sɛ mohyɛne osebɔ tɔ so mmienu a nsraban a ɛdeda anafoɔ fam no ntu wɔrebɛtuo no osebɔ na wɔnhyɛne
na sɛ wɔrebɛma asafo no abɔ dwa a monhyɛne na nnyɛ osebɔ nnyegyeeɛ
na aaron mma asɔfoɔ no na wɔnhyɛne ntotorobɛnto no na ɛnyɛ mo daa ahyɛdeɛ mo awoɔ ntoatoasoɔ nyinaa mu
na sɛ morekɔ ɔsa mo asase so ne ahohiahiafoɔ a wɔhiahia mo ho akɔko a ɛnneɛ momfa ntotorobɛnto nhyɛne osebɔ nnyegyeeɛ na wɔnkae mo awurade mo nyankopɔn anim na wɔnnye mo nkwa mo atamfoɔ no nsam
na mo anigyeɛ nna ne mo afa a mohyɛ ne mo bosome foforɔ no mu nso monhyɛne ntotorobɛnto mo hyeɛ afɔdeɛ ne mo asomdwoeɛ afɔdeɛ no so na ɛnyɛ nkaeɛ mma mo mo nyankopɔn anim mene awurade mo nyankopɔn
na afe a ɛtɔ so mmienu no bosome a ɛtɔ so mmienu no da a ɛtɔ so aduonu no mununkum no maa ne ho so firii adanseɛ tenabea no so
na israelfoɔ no tutuu wɔn nsraban sii mu firii sinai serɛ so na mununkum no kɔgyinaa paran serɛ so
na yei ne deɛ ɛdi kan a wɔnam awurade asɛm a ɛnam mose soɔ no so tuiɛ
na yuda mma nsraban frankaa no tuu kane sɛdeɛ wɔn dɔm ahodoɔ teɛ na ne dɔm no so na aminadab ba nahason die
na isakar mma abusuakuo dɔm no so na suar ba natanel die
na sebulon mma abusuakuo dɔm no so na helon ba eliab die
ɛnna wɔhwinhwan tenabea no na gerson mma ne merari mma soasoaa tenabea no tui
na ruben mma nsraban frankaa no tuu sɛdeɛ wɔn dɔm ahodoɔ teɛ na ne dɔm no so na sedeur ba elisur die
na simeon mma abusuakuo dɔm no so na surisadai ba selumiel die
na gad mma abusuakuo dɔm no so na deuel ba eliasaf die
ɛnna kohatfoɔ no soasoaa akronkronneɛ no tuiɛ na wɔsii tenabea no de kɔsii sɛ wɔbaeɛ
na efraim mma nsraban frankaa no tuu sɛdeɛ wɔn dɔm ahodoɔ teɛ na ne dɔm no so na amihud ba elisama die
na manase mma abusuakuo dɔm no so na pedahsur ba gamaliel die
na benyamin mma abusuakuo dɔm no so na gideoni ba abidan die
ɛnna dan mma nsraban frankaa no tu bɔɔ nsraban no nyinaa kyidɔm sɛdeɛ wɔn dɔm ahodoɔ no teɛ na ne dɔm no so na amisadai ba ahieser die
na aser mma abusuakuo dɔm no so na okran ba pagiel die
na naftali mma abusuakuo dɔm no so na enan ba ahira die
yei ne israelfoɔ tuo a wɔtuu sɛdeɛ wɔn dɔm ahodoɔ teɛ no
na mose ka kyerɛɛ n ase reuel a ɔyɛ midianni ba hobab no sɛ yɛretu akɔ deɛ awurade kaa ho asɛm sɛ ɛha na mede bɛma mo no bra ma yɛnkɔ na yɛbɛyɛ wo yie ɛfiri sɛ awurade aka israel ho asɛmpa
na ɔka kyerɛɛ no sɛ merenkɔ na mmom me ara m asase so ne m abusua mu na mɛkorɔ
na ɔse yei deɛ nnya yɛn hɔ na wo na wonim deɛ yɛbɛkyere nsraban ɛserɛ no soɔ nti yɛ yɛn aniwa
na sɛ wo ne yɛn nante a papa ko a awurade de bɛyɛ yɛn no yɛde bi bɛyɛ wo
ɛnna wɔtutu firii awurade bepɔ no ho nantee nnansa kwan na awurade apam adaka no tu dii wɔn anim nnansa sɛ ɛrekyerɛ wɔn asoɛeɛ
na wɔtu firi nsraban no mu a na awurade mununkum no wɔ wɔn so awia
na sɛ adaka no retu a mose ka sɛ awurade sɔre na w atamfo mmɔ mpete na wɔn a wɔkyiri woɔ nnwane w anim
na sɛ ɛsoɛ a ɔka sɛ awurade sane bra israel mpempem no nkyɛn
na ɔman no yɛɛ sɛdeɛ wɔrenwiiwii wɔn amaneɛ ho awurade aso mu na awurade teeɛ no ne bo hurui na awurade gya bɛsɔɔ wɔn mu hyee nsraban no ano ano
na ɔman no su frɛɛ mose na mose paa awurade kyɛw na ogya no dumii
na ɔfrɛɛ hɔ tabera tabera asekyerɛ ne ahyeeɛ ɛfiri sɛ awurade gya dɛree wɔ wɔn mu
na afrafrafoɔ a wɔwɔ wɔn mu no kɔn dɔɔ adeɛ na israelfoɔ no nso sane suu bio sɛ hwan na ɔbɛma yɛn nam adie
yɛakae nsunam a yɛdii no misraim kwa ne ɛferɛ anamuna fan gyeene ne aanwo no
afei yɛn kra akusa na biribiara nni hɔ sɛ mana a ɛtua yɛn aniwa mu yi nko
na mana no te sɛ wisa aba na ɛho te sɛ bedola hyɛ ho
ɔman no nenam tasetasee na wɔyam no ayuyammoɔ so anaasɛ wɔsi no nwaduro mu na wɔnoa no ɛsɛn mu na wɔyɛ no taterɛ na ne dɛ te sɛ ngo taterɛ dɛ
na sɛ bosuo tɔ nsraban no so anadwo a mana no nso tɔ gu so
na mose tee sɛ ɔman no resu wɔn mmusua mu wɔn ntomadan ano ano na awurade bo huruu no sɛ na ɛyɛɛ mose nso ahomete
na mose ka kyerɛɛ awurade sɛ adɛn nti na wo ne w akoa adi no bɔne na adɛn nti na mannya w anim animuonyam sɛ wode ɔman yi nyinaa adesoa ato me soɔ yi
me na menyinsɛnee ɔman yi nyinaa anaasɛ me na mewoo wɔn na wose me sɛ turu wɔn wo koko so sɛdeɛ ɔbayɛnfoɔ turu n akɔkoaa fa kɔ asase a wokaa ho ntam kyerɛɛ wɔn nananom no so
ɛhe na mɛnya nam mama ɔman yi nyinaa sɛ wɔsu gu me so sɛ ma yɛn nam na yɛnni yi
me nko ara mentumi menkura ɔman yi nyinaa ɛfiri sɛ wɔyɛ duru ma me
na sɛ saa na wo ne me bɛdi no a ɛnneɛ sɛ m anim aba nyam w anim a kum mmom na ku me na manhunu m amaneɛ no
ɛnna awurade ka kyerɛɛ mose sɛ boaboa israel mpanimfoɔ mu mmarima aduɔson ano ma me nnipa a wonim wɔn sɛ wɔyɛ ɔman no mpanimfoɔ ne wɔn atwerɛfoɔ na fa wɔn bra ahyiaeɛ ntomadan no ho na wɔne wo mmɛgyina hɔ
na mɛsiane na me ne wo abɛkasa na mede honhom a ɛwɔ wo soɔ no bi magu wɔn so na wɔne wo asɔ ɔman no adesoa no mu na wo nko woankura
na ka kyerɛ ɔman no sɛ monyɛ mo ho kronkron nsie ɔkyena na mobɛdi nam ɛfiri sɛ moakɔsu agu awurade aso mu sɛ hwan na ɔbɛma yɛn nam adie anka na ɛyɛ ma yɛn wɔ misraim enti awurade bɛma mo nam adi
ɛnyɛ da koro nko na mobɛdie na ɛnyɛ nnanu na ɛnyɛ nnanum na ɛnyɛ dadu na ɛnyɛ adaduonu nko
na mmom ɛbɛkɔ akɔsi bosome akɔsi sɛ ɛbɛfifiri mo hwene mu na afono mo ɛsiane sɛ moapo awurade a ɔwɔ mo mu no na moasu n anim aka sɛ adɛn nti na yɛfirii misraim baeɛ yi
na mose kaa sɛ ɔman a mewɔ wɔn mu yi ano si mmarima anammɔnmufoɔ mpem ahansia na wo deɛ wose mɛma wɔn nam adi bosome
wɔbɛkunkum nnwan ne anantwie ama wɔn na aso wɔn anaasɛ wɔbɛboa ɛpo mu mpataa nyinaa ano ama wɔn na aso wɔn
na awurade ka kyerɛɛ mose sɛ wɔatwa awurade nsa so afei wobɛhunu sɛ m asɛm bɛba mu ama wo anaasɛ ɛremma mu
na mose firii adi kɔkaa awurade asɛm no kyerɛɛ ɔman no na ɔboaa ɔman no mpanimfoɔ mu mmarima aduɔson ano na ɔde wɔn bɛgyinaa ntomadan no ho hyiae
na awurade sianee mununkum no mu na ɔkasa kyerɛɛ no na ɔde ne honhom a ɛwɔ ne soɔ no bi guu mpanimfoɔ aduɔson no so na honhom no sisii wɔn soɔ no wɔkaa adiyisɛm berɛ tiaa bi mu nanso akyire yi no wɔansane anyɛ bio
na mmarima baanu kaa nsraban no mu ɔbaako din de eldad na ɔbaako no de medad na honhom no baa wɔn so na wɔfra nnipa a wɔtwerɛɛ wɔn din no mu nanso na wɔmfirii adi nkɔɔ ntomadan no ho enti wɔkaa adiyisɛm nsraban no mu
na aberanteɛ bi tutuu mmirika bɛka kyerɛɛ mose sɛ eldad ne medad reka adiyisɛm nsraban no mu
na nun ba yosua mose somfoɔ a ɔyɛ ne mmeranteɛ no mu baako no gyee so sɛ me wura mose bara wɔn
na mose ka kyerɛɛ no sɛ woretwe me ho ninkunu ɛkaa me nko a anka awurade man nyinaa adanedane adiyifoɔ na awurade de ne honhom agu wɔn so
na mose ne israel mpanimfoɔ no sane baa nsraban no mu
na mframa firi awurade nkyɛn bɔe na ɛkɔpraa mmoko firi ɛpo no ho bɛguu nsraban no so ɛbɛyɛ da koro kwan wɔ ɔfa ha ne da koro kwan wɔ ɔfa ha nsraban no ho wɔn sorokorɔ ne asase ani bɛyɛ sɛ basafa baako
na ɔman no sɔree da mu no nyinaa ne anadwo no nyinaa ne adekyeeɛ nyinaa na wɔkɔboaboaa mmoko no ano deɛ ɔnyaa deɛ ɛsua koraa no mpo boaa homer du ano na wɔhatahatae ara de twaa nsraban no ho hyia fae
na ɛnam no da so wɔ wɔn se mu a wɔnnya nwesaeɛ no awurade bo huru tiaa ɔman no na awurade de ɔhaw kɛseɛ pa ara bobɔɔ ɔman no
na wɔfrɛɛ hɔ sɛ kibrot hataawa kibrot hataawa asekyerɛ ne akɔnnɔ damena ɛfiri sɛ ɛhɔ na wɔsiee ɔman a adeɛ yɛɛ wɔn akɔnnɔ no
na ɔman no tu firii kibrot hataawa kɔɔ haserot na wɔtenaa haserot
na miriam ne aaron kasa tiaa mose sɛ ɔwaree kusni baa ɛfiri sɛ na waware kusni baa bi
na wɔkaa sɛ mose nko so na awurade nam kasa na ɔmfa yɛn so nso nkasa a na awurade tee
na ɔbarima mose deɛ na ɔdwo pii sene nnipa a wɔwɔ asase soɔ nyinaa
ɛnna awurade ka kyerɛɛ mose ne aaron ne miriam mpofirim sɛ mo baasa momfiri adi mmra ahyiaeɛ ntomadan no ho
na wɔn baasa no firii adi na awurade sianee mununkum dum mu bɛgyinaa ntomadan no ano na ɔfrɛɛ aaron ne miriam na wɔn baanu firii adi
na ɔkaa sɛ montie me nsɛm ɛ sɛ awurade diyifoɔ bi wɔ mo mu a adehunu mu na mema no hu me daeɛ mu na mekasa mekyerɛ no
na ɛnte sɛ m akoa mose ɔno na mede me fie nyinaa ahyɛ ne nsa
ano ne ano na me ne no de kasa ehunu mu na ɛnyɛ mmebuo mu na ɔhunu awurade suban na adɛn nti na moansuro sɛ mobɛkasa atia m akoa mose
na awurade bo fuu wɔn na ɔsii mu kɔe
na mununkum no firii ntomadan no soɔ na hwɛ miriam ayare kwata sɛ sukyerɛmma na aaron danee ne ho hwɛɛ miriam no hwɛ na wayare kwata
na aaron ka kyerɛɛ mose sɛ wo kyɛw nie me wura mfa bɔne a yɛadi nkwaseasɛm ayɛ yi nto yɛn so
mma no nnyɛ sɛ efunu a ɔfiri ne na yam baeɛ na ne honam fa asɛe dada
na mose su frɛɛ awurade sɛ o onyankopɔn ee mesrɛ wo sa no yadeɛ ɛ
na awurade ka kyerɛɛ mose sɛ na sɛ n agya hinam n ani so ntasuo kɛkɛ mpo a anka n ani renwu nnanson anaa wɔnto no mu nnanson nsraban no akyi na ɛno akyiri ansa na wɔmfa no mmra mu bio
na wɔtoo miriam mu nsraban no akyi nnanson na ɔman no antu kɔsii sɛ wɔde miriam baa mu bio
na ɛno akyiri no ɔman no tu firii haserot na wɔkɔkyeree nsraban paran serɛ so
na awurade kasa kyerɛɛ mose sɛ
fa mmarima soma wɔn na wɔnkɔsra kanaan asase a mede merema israelfoɔ no monsoma ɔbarima baako mfiri wɔn nananom abusuakuo biara mu na wɔn mu biara nyɛ wɔn mu mmapɔmma no bi
na mose nam awurade asɛm so somaa wɔn firii paran serɛ so wɔn nyinaa yɛ mmarima a wɔyɛ israelfoɔ mu atitire
na wɔn din nie ruben abusuakuo deɛ ne sakur ba samua
simeon abusuakuo deɛ hori ba safat
yuda abusuakuo deɛ yefune ba kaleb
isakar abusuakuo deɛ yosef ba igal
efraim abusuakuo deɛ nun ba hosea
benyamin abusuakuo deɛ rafu ba palti
sebulon abusuakuo deɛ sodi ba gadiel
yosef abusuakuo mekyerɛ manase abusuakuo susi ba gadi
dan abusuakuo deɛ gemali ba amiel
aser abusuakuo deɛ mikael ba setur
naftali abusuakuo deɛ wofsi ba nahibi
gad abusuakuo deɛ maki ba geuel
yeinom ne mmarima a mose soma maa wɔkɔsraa asase no din na mose frɛɛ nun ba hosea sɛ yosua
na mose somaa wɔn sɛ wɔnkɔsra kanaan asase no na ɔka kyerɛɛ wɔn sɛ monkɔfa negeb ha yi na monkɔforo mmepɔ no
na monkɔhwɛ asase no sɛdeɛ ɛteɛ ne aman a wɔtete soɔ no sɛ wɔyɛ den anaasɛ wɔgo wɔsua anaasɛ wɔdɔɔso
ne sɛdeɛ asase a wɔtete soɔ no teɛ sɛ ɛyɛ asase pa anaa bɔne ne sɛdeɛ nkuro a wɔtete mu no teteɛ sɛ nsraban mu anaa aban mu
ne sɛdeɛ asase no teɛ sɛ emu yɛ fɔɔfɔɔ anaa pɛsɛɛ sɛ nnua wɔ so anaasɛ ebi nni so na momfa akokoɔduro ntete asase no so aba bi mmra nso na saa berɛ no yɛ bobe aba a ɛdi kan berɛ
na wɔsii mu kɔ kɔsraa asase no firi sin serɛ so kɔsii rehob deɛ wɔnam kɔ hamat no
na wɔforo faa nifa fam na wɔduruu hebron deɛ anak mma ahiman sesai ne talmai wɔ na hebron deɛ wɔkyekyeree no mfeɛ nson ansa na wɔrekyekyere soan a ɛwɔ misraim
na wɔduruu eskol bonhwa mu na wɔtwaa obobe mman ne bobe esia baako wɔ soɔ wɔ hɔ na nnipa baanu wuraa no dua ne atoaa aba bi ne borɔdɔma
ɛsiane sɛ israelfoɔ no twaa bobe aba esia wɔ hɔ no nti wɔfrɛ hɔ eskol eskol asekyerɛ ne bobe esia
na adaduanan duruiɛ no wɔsane firi asase no so nsra bae
na wɔbaa mose ne aaron ne israelfoɔ asafo no nyinaa nkyɛn paran serɛ so wɔ kades na wɔbɔɔ wɔn kaseɛ kyerɛɛ wɔn ne asafo no nyinaa na wɔde asase no so aba no kyerɛɛ wɔn
na wɔbɔɔ wɔn amanneɛ kyerɛɛ no sɛ yɛakɔ asase a wosomaa yɛn soɔ no so na ɛsene nufosuo ne ɛwoɔ ampa na ɛso aba nie
nanso aman a wɔtete asase no soɔ no yɛ den na nkuro no wɔabɔ ho ban ɛsoso sɛ na yɛhunuu anak mma nso wɔ hɔ
amalek te negeb asase so na hetifoɔ ne yebusifoɔ ne amorifoɔ tete bepɔ so na kanaanfoɔ tete mpoano ne yordan ho
na kaleb dwodwoo ɔman no maa mose na ɔkaa sɛ momma yɛnkɔ nkɔforo na yɛnkɔfa asase no na tumi deɛ yɛbɛtumi wɔn
na mmarima a wɔne no kɔeɛ no kaa sɛ yɛrentumi nkɔforo ntia ɔman no ɛfiri sɛ wɔyɛ den sene yɛn
na wɔmaa asase a wɔkɔsraeɛ no ho atenka bɔne trɛɛ israelfoɔ no mu sɛ asase a yɛfaa mu kɔsraeɛ no yɛ asase a ɛdi ɛsotefoɔ na nkurɔfoɔ a yɛhunuu wɔn wɔ soɔ no nyinaa yɛ abrane ara nko
na ɛhɔ na yɛhunuu abrane akɛseɛ no anak mma a wɔfiri abrane akɛseɛ no mu no na yɛyɛɛ yɛn ara yɛn ani so sɛ mmɛbɛ na saa nso na yɛyɛɛ wɔ wɔn ani soɔ
ɛnna asafo mu no nyinaa memaa wɔn nne soɔ na ɔman no suu anadwo no
na israelfoɔ no nyinaa nwiinwii tiaa mose ne aaron na asafo no nyinaa ka kyerɛɛ wɔn sɛ ɛkaa yɛn nko a anka yɛwuwui wɔ misraim asase so anaa ɛserɛ so ha mpo ɛkaa yɛn nko a anka yɛawuwu
na adɛn nti na awurade de yɛn reba asase yi so sɛ yɛmmɛtotɔ nkrantɛ ano na wɔmfa yɛn yerenom ne yɛn mma nnommum ɛnyɛ yɛ na ɛyɛ ma yɛn sɛ yɛbɛsane akɔ misraim bio
na wɔsesee wɔn ho wɔn ho sɛ momma yɛnsi otitire na yɛnsane nkɔ misraim
ɛnna mose ne aaron de wɔn anim butubutuu fam israelfoɔ asafo badwa no nyinaa anim
na nun ba yosua ne yefune ba kaleb a wɔfra asase no srafoɔ no mu no sunsuanee wɔn ntadeɛ mu
na wɔka kyerɛɛ israelfoɔ asafo no nyinaa sɛ asase a yɛtwaa mu kɔsraeɛ no yɛ asase pa ara
sɛ yɛsɔ awurade ani a ɔde yɛn bɛduru asase no so na ɔde ama yɛn asase a nufosuo ne ɛwoɔ sene wɔ soɔ
awurade ani so atua ara nko na monnteɛ na monnsuro asase no sofoɔ no na wɔyɛ yɛn aduane wɔn kataman afiri wɔn so na yɛn deɛ awurade di yɛn akyi monnsuro wɔn
na asafo no nyinaa kaa sɛ wɔnsi yosua ne kaleb aboɔ ɛnna awurade animuonyam puee ahyiaeɛ ntomadan no mu kyerɛɛ israelfoɔ no nyinaa
na awurade ka kyerɛɛ mose sɛ ɔman yi bɛbu me animtia akɔsi da bɛn na ɛnkɔsi da bɛn na wɔrennye me nnie nsɛnkyerɛnneɛ a mayɛ no wɔn mu no nyinaa akyi
mede owuyadeɛ mɛbobɔ wɔn na masɛe wɔn na mede wo mayɛ ɔman kɛseɛ a ɛyɛ den sene wɔn
na mose ka kyerɛɛ awurade sɛ ɛno deɛ misraimfoɔ bɛte ɛfiri sɛ wode wo tumi na ayi ɔman yi afiri wɔn mu
na wɔbɛka akyerɛ asase yi sofoɔ wɔate sɛ wo awurade wowɔ ɔman yi mu a woma wɔhu wo anim ne anim awurade na wo mununkum gyina wɔn so na wo na wodi wɔn anim mununkum dum mu awia ne ogya dum mu anadwo
na sɛ wokum ɔman yi sɛ onipa koro a anka amanaman a wɔate wo nka no bɛka sɛ
ɛnam sɛ awurade antumi amfa ɔman yi ankɔ asase a ɔkaa wɔn ho ntam no soɔ nti na waku wɔn ɛserɛ soɔ
enti mesrɛ wo ma awurade tumi no nyɛ kɛseɛ sɛdeɛ wokaa sɛ
awurade yɛ abufuo mu nyaa na n adɔeɛ so ɔde amumuyɛ ne mmrato kyɛ na bem na ɔmmu deɛ ɔdi fɔ na ɔtua nananom amumuyɛ so ka de fa mma so kɔsi awoɔ ntoatoasoɔ mmiɛnsa ne nnan so
fa ɔman yi amumuyɛ kyɛ wɔn ɛ sɛdeɛ w adom kɛseɛ no teɛ ne sɛdeɛ wode akyɛ ɔman yi firi misraim abɛduru ha yi no
na awurade kaa sɛ mede akyɛ wɔn sɛdeɛ w asɛm seɛ no
nanso sɛ mete aseɛ na awurade animuonyam bɛhyɛ asase nyinaa ma yi
mmarima no a wɔhunuu m animuonyam ne me nsɛnkyerɛnneɛ a meyɛɛ no misraim ne ɛserɛ soɔ no a wɔasɔ me ahwɛ mprɛdu nie na wɔantie me nne no nyinaa
ampa ara wɔrenhunu asase a mekaa ho ntam mekyerɛɛ wɔn nananom no na wɔn a wɔate me atua no mu biara renhunu
na m akoa kaleb deɛ sɛ honhom a ɛso wɔ ne mu na wadi m akyi awie nti mede no bɛduru asase a ɔkɔɔ soɔ no so na n asefoɔ adi so
na amalekfoɔ ne kanaanfoɔ no te bonhwa no mu ɔkyena monnane mo ho ntu nkɔ ɛserɛ so mmɛwa po kwan so
na awurade kasa kyerɛɛ mose ne aaron sɛ
mentɔ me bo ase memma asafo bɔne yi a wɔnwiinwii tia me no nkɔsi da bɛn israelfoɔ anwiinwii a wɔnwiinwii tia me no mate
ka kyerɛ wɔn sɛ me ara sɛ mete aseɛ yi awurade na ɔseɛ sɛdeɛ moakasa agu m aso mu no saa ara na mɛyɛ mo
ɛserɛ yi so ara na mo afunu bɛdeda mo mu nnipa a wɔkan wɔn sɛdeɛ mo nyinaa ano sie firi wɔn a wɔadi mfeɛ aduonu de rekorɔ mo a monwiinwii tiaa me no
morennuru asase a memaa me nsa so mekyerɛɛ sɛ mede mo bɛtena soɔ no so gye yefune ba kaleb ne nun ba yosua
na mo mma a moka sɛ wɔbɛfa wɔn nnommum no wɔn na mede wɔn bɛkɔ soɔ na wɔahunu asase a moto ho pe no
na mo deɛ mo afunu bɛdeda ɛserɛ yi so
na mo mma ayɛ mmoahwɛfoɔ ɛserɛ so mfirinhyia aduanan na wɔasoa mo adwamammɔ akɔsi sɛ mo afunu bɛwie sa ɛserɛ soɔ
nna a mode kɔsraa asase no dodoɔ a ɛsi adaduanan no mu na monsoa mo amumuyɛ no mfirinhyia aduanan da koro da koro nyɛ afe afe na moahunu me poɔ a mapo mo no
me awurade na maka ampa ara yei na mede bɛyɛ asafo bɔne a wɔayɛ dɔm atia me yi nyinaa ɛserɛ yi so ara na wɔbɛsa na wɔawuwu wɔ hɔ
na mmarima a mose soma maa wɔkɔsraa asase no a wɔsane baeɛ na wɔmaa asafo no nyinaa nwiinwii tiaa no sɛ wɔmaa asase no ho atenka bɔne tenneeɛ no
mmarima a wɔmaa asase no ho atenka bɔne tenneeɛ no wuwuu atɔfoɔ wuo awurade anim
gye nun ba yosua ne yefune ba kaleb a wɔfra mmarima a wɔkɔsraa asase no mu no nko
na mose kaa nsɛm yi nyinaa kyerɛɛ israelfoɔ no nyinaa na ɔman no dii abooboo pii
na wɔtuaa nhema foro kɔɔ bepɔ no atifi kaa sɛ yɛn nie yɛbɛforo akɔ deɛ awurade kaeɛ hɔ ɛfiri sɛ yɛayɛ bɔne
na mose kaa sɛ adɛn na mofom awurade asɛm no ho yi yei deɛ ɛrenyɛ yie
mommforo nnkɔ na awurade nni mo mu na moantotɔ mo atamfoɔ anim
na amalekfoɔ ne kanaanfoɔ wɔ mo anim hɔ na mobɛtotɔ nkrantɛ ano na ɛnam sɛ moasane afiri awurade akyiri nti awurade nso renni mo akyi
na wɔtintim wɔn anim foro kɔɔ bepɔ no atifi na awurade apam adaka no ne mose anka wɔn ho amfiri nsraban no mu
ɛnna amalekfoɔ ne kanaanfoɔ a wɔte bepɔ no soɔ no siane ba bɛkunkumm wɔn bobɔɔ wɔn pete kɔduruu horma
na awurade ka kyerɛɛ mose sɛ
ka kyerɛ israelfoɔ no sɛ sɛ moduru asase a morekɔtena soɔ a me ara mede merema mo no so
na morebɔ ogya afɔdeɛ a ɛfiri anantwie anaa nnwan mu ama awurade a sɛ ɛyɛ ɔhyeɛ afɔdeɛ anaa okum afɔdeɛ a mode reyɛ aboadeɛ anaa ɛyɛ ayamyi afɔdeɛ anaa mo afahyɛ ase deɛ sɛ morema no ayi hwa hwanhwam ama awurade a
ɛnneɛ deɛ ɔde n ayɛyɛdeɛ brɛ awurade no ɔmfa aduane afɔdeɛ nso mmra esiam abupɛn du mu baako a wɔde ngo susutoa abupɛn nnan mu baako afɔre
ne ahwiesa susutoa abupɛn nnan mu baako na ɔmfa nka ɔhyeɛ afɔdeɛ anaa okum afɔdeɛ dwan ba baako ho
na odwennini deɛ deɛ fa bɔ aduane afɔdeɛ ne esiam abupɛn du mu mmienu a wɔde ngo afɔre susutoa abupɛn mmiɛnsa mu baako
na fa ahwiesa susutoa abupɛn mmiɛnsa mu baako nso bra na ɛnyi hwa hwanhwam mma awurade
na sɛ nantwie ba na wode rebɛbɔ ɔhyeɛ afɔdeɛ anaa okum afɔdeɛ de ayɛ w aboadeɛ anaasɛ wode rebɛbɔ asomdwoeɛ afɔdeɛ ama awurade a
ɛnneɛ aduane afɔdeɛ a ɔmfa nka nantwie ba no ho ne esiam abupɛn du mu mmiɛnsa a wɔde ngo susutoa fa afɔre
na fa ahwiesa susutoa fa nso bra na ɛnyɛ ogya afɔdeɛ a ɛyi hwa hwanhwam ma awurade
saa na wɔnyɛ nantwie biara anaa odwennini biara anaa nnwanten anaa mmirekyie mma mu biara
sɛ afɔdeɛ a mobɛbɔ no dodoɔ no teɛ no saa na monyɛ wɔn mu biara sɛdeɛ wɔn dodoɔ teɛ
wɔn a wɔyɛ ɔman mma nyinaa nyɛ adeɛ yi sei mfa mmɔ ogya afɔdeɛ a ɛyi hwa hwanhwam mma awurade
na sɛ ɔhɔhoɔ bi abɛsoɛ mo mu anaa obi wɔ mo mu mo awoɔ ntoatoasoɔ nyinaa mu na ɔpɛ sɛ ɔbɔ ogya afɔdeɛ a ɛyi hwa hwanhwam ma awurade a sɛdeɛ moyɛ no no saa ara na ɔnyɛ no
ɔman asafo no ahyɛdeɛ baako na ɛnna hɔ mma mo ne ɔhɔhoɔ a wabɛsoɛ mo mu no ɛnyɛ daa ahyɛdeɛ mo awoɔ ntoatoasoɔ nyinaa mu sɛdeɛ moteɛ no saa nso na ɔhɔhoɔ nyɛ awurade anim
mmara korɔ ne atemmudeɛ korɔ na ɛnna hɔ mma mo ne ɔhɔhoɔ a wabɛsoɛ mo mu nyinaa
na awurade kasa kyerɛɛ mose sɛ
ka kyerɛ israelfoɔ no sɛ moduru asase a mede mo merekɔ soɔ no so
na ɛba sɛ modi asase no so aduane no bi a momma mmasoɔ adeɛ so mma awurade
momfa mo mmɔre a ɛdi kan bi taterɛ nyɛ mmasoɔ adeɛ sɛdeɛ moyɛ ayuporebea mmasoɔ adeɛ no saa ara na momma soɔ
momfa mo mmɔrekan no bi mma awurade sɛ mmasoɔ adeɛ mo awoɔ ntoatoasoɔ nyinaa mu
na sɛ mofom na moanni mmara nsɛm a awurade aka akyerɛ mose yi nyinaa so
deɛ awurade nam mose so ahyɛ mo nyinaa firi da a awurade hyɛɛ mmara no de rekɔduru mo awoɔ ntoatoasoɔ so no
na sɛ wɔfom anifasoɔ mu a ɔman no nnim a ɛnneɛ asafo no nyinaa mfa nantwinini baako mmɔ ɔhyeɛ afɔdeɛ a ɛyi hwa hwanhwam ma awurade ne n aduane afɔdeɛ ne n ahwiesa sɛdeɛ ne yɛbea teɛ ne ɔpapo baako na ɛnyɛ bɔne ho afɔdeɛ
na ɔsɔfoɔ no mpata mma israelfoɔ asafo no nyinaa na wɔde bɛkyɛ wɔn ɛfiri sɛ ɛyɛ ɛfom na wɔn deɛ wɔn fom no nti wɔde wɔn ayɛyɛdeɛ aba de rebɛbɔ awurade gya afɔdeɛ ne wɔn bɔne ho afɔdeɛ awurade anim
na wɔde bɛkyɛ israelfoɔ asafo no nyinaa ne ɔhɔhoɔ a wabɛsoɛ mo mu no ɛfiri sɛ ɔman no nyinaa na wɔyɛ maa wɔn ɛfom no mu
na sɛ obi anhyɛ da na ɔyɛ bɔne a ɛnneɛ ɔmfa abirekyibereɛ a wadi afe mmra mmɛbɔ bɔne ho afɔdeɛ
na ɔsɔfoɔ no mpata awurade anim mma ɔkra a ɔfom anifasoɔ mu no sɛ ɔrepata ama no na wɔde bɛkyɛ no
mmara korɔ na ɛnna hɔ mma mo mma deɛ ɔyɛ biribi anifasoɔ mu deɛ ɔyɛ israelfoɔ mu kuromani ne ɔhɔhoɔ a wabɛsoɛ wɔn mu
na ɔkra a ɔde aniɛden boapa yɛ biribi asase no soni oo ɔhɔhoɔ oo wasopa awurade na wɔbɛtwa saa ɔnii ko no afiri ne man mu atwene
ɛfiri sɛ wabu awurade asɛm animtia na wabu ne mmara asɛm so twa na wɔbɛtwa saa onipa no atwene n amumuyɛ da ne so
na israelfoɔ no wɔ ɛserɛ soɔ no wɔkɔhunuu ɔbarima bi a ɔrepɛ nnyina homeda
na nnipa a wɔhunuu no sɛ ɔrepɛ nnyina no de no brɛɛ mose ne aaron ne asafo no nyinaa
na wɔbɔɔ no dua mu ɛfiri sɛ na wɔnnya nkyerɛɛ deɛ wɔnyɛ no
na awurade ka kyerɛɛ mose sɛ kum na wɔnkum ɔbarima no asafo no nyinaa nsi no aboɔ wɔ nsraban no akyi
ɛnna asafo no nyinaa de no firii adi kɔɔ nsraban no akyi kɔsii no aboɔ maa no wuiɛ sɛdeɛ awurade hyɛɛ mose no
na awurade ka kyerɛɛ mose sɛ
ka kyerɛ israelfoɔ no sɛ wɔnyɛ wɔn ntoma ano nnwo wɔn awoɔ ntoatoasoɔ nyinaa mu na wɔmfa bibire homa nsosɔ ntoma ano nnwo no mu
na ɛnyɛ mo nnwo a mohwɛ kae awurade mmara nsɛm nyinaa yɛ na moankɔkyini anni mo akoma ne mo aniwa akyi sɛdeɛ motaa gyae m akyiridie kɔbɔ adwaman no
deɛ ɛbɛyɛ na moakae me mmara nsɛm nyinaa ayɛ na moayɛ kronkron ama mo nyankopɔn
mene awurade mo nyankopɔn a meyii mo firii misraim asase soɔ sɛ mɛyɛ mo nyankopɔn no mene awurade mo nyankopɔn
kora a n agya ne isehar a ɔyɛ lewi ba kohat ba no ne eliab mma datan abiram ne pelet ba on a wɔfiri ruben abusua mu faa nnipa bi
na wɔne israelfoɔ mu mmarima ahanu aduonum a wɔyɛ asafo no mu mmapɔmma a wɔayi wɔn sɛ abadwafoɔ nnipa a wɔwɔ din sɔre tiaa mose
na wɔbɔɔ mose ne aaron so dwa ka kyerɛɛ wɔn sɛ ayɛ yie asafo mu yi nyinaa yɛ nnipa kronkron obiara biara na awurade wɔ wɔn mu na adɛn nti na moma mo ho so awurade badwa soɔ
na mose teeɛ no ɔde n anim butuu fam
na ɔkasa kyerɛɛ kora ne n asefoɔ no nyinaa sɛ anɔpa awurade bɛma wɔahunu deɛ ɔyɛ ne deɛ ne deɛ ɔyɛ kronkron a ɔbɛma no abɛn no na deɛ ɔbɛfa no no ɔno na ɔbɛma no abɛn no
yei na monyɛ kora ne n asafo no nyinaa momfa aduhwam nkukuwa
na momfa ogya ngu mu na momfa aduhwam ngu so awurade anim ɔkyena na ɛbɛba sɛ onipa a awurade bɛyi no no ɔbɛyɛ kronkron afei deɛ ayɛ yie mo lewi mma
na mose ka kyerɛɛ kora sɛ mo lewi mma montie me ɛ
ɛyɛ mo ade ketewa sɛ israel nyankopɔn no ate mo afiri israel asafo ho sɛ ɔde mo rebɛn ne ho na moayɛ awurade tenabea no ho adwuma na moagyina asafo no anim asom wɔn
na wama wo ne wo nuanom lewi mma a wɔka wo ho nyinaa abɛn no na morepɛ asɔfodie nso yi
enti awurade na wo ne w asafo nyinaa ahyia atia no na aaron deɛ hwan ne no na monwiinwii tia no
na mose soma maa wɔkɔfrɛɛ eliab mma datan ne abiram na wɔse yɛremma
ɛyɛ adewa sɛ woayi yɛn afiri asase a nufosuo ne ɛwoɔ sene wɔ soɔ so rebɛku yɛn ɛserɛ soɔ na woredi yɛn so abakomasɛm nso yi
nso womfaa yɛn mmaa asase a nufosuo ne ɛwoɔ sene wɔ soɔ so na wommaa yɛn mfuo ne nturo sɛ yɛnni so na mmarima yi aniwa na worebɛtutuo yɛremma
ɛnna mose bo fuu pii na ɔka kyerɛɛ awurade sɛ nnane w ani nkyerɛ wɔn aduane afɔdeɛ mennyee wɔn nsam afunumu baako mpo nso menyɛɛ wɔn mu biara bɔne bi
na mose ka kyerɛɛ kora sɛ wo ne w asafo no nyinaa mmra awurade anim wo ne wɔn ne aaron mmra ɔkyena
na mo mu biara mfa ne kukuwa na ɔmfa aduhwam ngu mu na obiara mfa ne kukuwa mmra awurade anim nkukuwa ahanu aduonum na wo nso ne aaron obiara mfa ne kukuwa mmra
na wɔn mu obiara faa ne kukuwa na wɔsosoo gya guguu mu na wɔde aduhwam guguu so de bɛgyinagyinaa ahyiaeɛ ntomadan no ano wɔne mose ne aaron
na kora maa asafo mu no nyinaa bɔɔ wɔn so dwa ahyiaeɛ ntomadan no ano na awurade animuonyam yii ne ho kyerɛɛ asafo mu no nyinaa
na awurade kasa kyerɛɛ mose ne aaron sɛ
montwe mo ho mfiri asafo yi mu na memmene wɔn amonom
na wɔde wɔn anim butubutuu fam kaa sɛ onyankopɔn a woyɛ honam nyinaa ahonhom nyankopɔn ɔbarima baako bɛyɛ bɔne na wo bo afu asafo mu no nyinaa
na awurade kasa kyerɛɛ mose sɛ kasa kyerɛ asafo no sɛ
montwe mo ho mfiri kora datan ne abiram tenabea ho
na mose sɔre sii mu kɔɔ datan ne abiram nkyɛn na israel mpanimfoɔ dii n akyi kɔe
na ɔkasa kyerɛɛ asafo no sɛ montwe mo ho mfiri nnipa abɔnefoɔ yi ntomadan ho ɛ na monnka wɔn biribiara na wɔampra mo ne wɔn bɔne nyinaa ankɔ
na wɔtwee wɔn ho firii kora datan ne abiram tenabea ho na datan ne abiram firii adi bɛgyinagyinaa wɔn ntomadan ano wɔne wɔn yerenom wɔn mma ne wɔn mmotafowa nyinaa
na mose kaa sɛ yei na mode bɛhunu sɛ awurade na ɔsomaa me sɛ menyɛ nneyɛɛ yi nyinaa na ɛmfiri me ara
sɛdeɛ nnipa nyinaa wuo na yeinom bɛwuwuo na deɛ ɛto nnipa nyinaa na ɛto wɔn a ɛnneɛ na ɛnyɛ awurade na ɔsomaa me
na sɛ ade foforɔ na awurade bɛbɔ na asase bɛbue n ano amene wɔn ne deɛ ɛwɔ wɔn nyinaa na wɔnam anikan asiane akɔ asamando a ɛnneɛ monhunu sɛ mmarima yi abu awurade animtia
na ɔwiee nsɛm yi nyinaa ka no wɔn ase asase paee
na asase buee n ano menee wɔn ne wɔn afie ne nnipa a wɔkaa kora ho no nyinaa ne wɔn ade nyinaa
na wɔne deɛ wɔwɔ nyinaa nam anikan siane kɔɔ asamando na asase sram wɔn so na wɔyeraa wɔ ɔman asafo no mu
na israelfoɔ a wɔatwa wɔn ho ahyia no nyinaa dwanee wɔ wɔn gyegyeegye no ano kaa sɛ anyɛ a asase bɛmene yɛn nso
na ogya firi awurade nkyɛn bɛhyee mmarima ahanu aduonum a wɔde aduhwam no baeɛ no
na awurade kasa kyerɛɛ mose sɛ
ka kyerɛ ɔsɔfoɔ aaron ba eleasa na ɔntase nkukuwa no mfiri nhyeeɛ no mu na dwiri ogya no petepete na ɛyɛ kronkron
nnebɔneyɛfoɔ yi a wɔayɛ wɔn kra ho bɔne nkukuwa no na mommoro nyɛ abena atɛtrɛtɛ nkata afɔrebukyia no ho ɛfiri sɛ wɔde baa awurade anim na ayɛ kronkron na ɛnyɛ nsɛnkyerɛnneɛ mma israelfoɔ no
na ɔsɔfoɔ eleasa faa kɔbere mfrafraeɛ nkukuwa a wɔn a wɔahyeɛ no de baeɛ no na wɔboro de yɛɛ afɔrebukyia no ho nkataho
sɛ ɛnyɛ israelfoɔ nkaeɛ adeɛ na onipa foforɔ a ɔmfiri aaron asefoɔ mu no ammɛn ammɛhye aduhwam awurade anim na anyɛ no sɛ kora ne n asafo no sɛdeɛ awurade nam mose so ka kyerɛɛ no no
na adeɛ kyeeɛ no israel asafo no nyinaa nwiinwii tiaa mose ne aaron sɛ mo na moakum awurade nkurɔfoɔ
na asafo no boaboaa wɔn ano tiaa mose ne aaron no wɔdanedanee wɔn ani kyerɛɛ ahyiaeɛ ntomadan no na hwɛ na mununkum no akata so na awurade animuonyam yii ne ho adi
na mose ne aaron baa ahyiaeɛ ntomadan no anim
na awurade kasa kyerɛɛ mose sɛ
monsɔre mfiri asafo yi mu na memmene wɔn amonom na wɔde wɔn anim butubutuu fam
na mose ka kyerɛɛ aaron sɛ fa kukuwa no na so afɔrebukyia no so gya gu mu na yɛ ntɛm fa kɔ asafo no nkyɛn kɔpata ma wɔn ɛfiri sɛ abufuhyeɛ afiri awurade anim afi ɔyaredɔm no afiri aseɛ
na aaron faa deɛ mose kaeɛ no na ɔtuu mmirika kɔɔ asafo no mu na hwɛ na ɔyaredɔm no afiri aseɛ ɔman no mu na ɔde aduhwam no mae de pata maa ɔman no
na ɔgyinaa awufoɔ ne anikanfoɔ no ntam na wɔsii ɔyaredɔm no ano
na nnipa a wɔwuwuu ɔyaredɔm no mu ano si mpem dunan ne ahanson ɛsono wɔn a kora asɛm no nti wɔwuiɛ no
na ɔyaredɔm no to twaeɛ no aaron sane baa mose nkyɛn ahyiaeɛ ntomadan no ano
na awurade kasa kyerɛɛ mose sɛ
kasa kyerɛ israelfoɔ no na gyegye wɔn hɔ wɔn mpanimfie mu mpoma mmaako mmaako mmapɔmma no nyinaa hɔ mpoma dummienu sɛdeɛ wɔn mpanimfie teɛ no na twerɛtwerɛ wɔn din hyehyɛ wɔn mpoma no so
aaron din na twerɛ hyɛ lewi poma soɔ ɛfiri sɛ poma biara yɛ mpanimfie biara mu otitire no deɛ
na gya gu ahyiaeɛ ntomadan no mu adanseɛ no anim deɛ me ne mo hyia hɔ no
na ɔbarima a mɛyi no no poma bɛfefɛ na mama me ho anwiinwii a israelfoɔ nwiinwii tia mo no agyae
na mose kasa kyerɛɛ israelfoɔ no na wɔn mmapɔmma no nyinaa memaa no mpoma mmaako mmaako mpoma dummienu sɛdeɛ wɔn mpanimfie teɛ no na aaron poma wɔ wɔn mpoma no mu
na mose gyaa mpoma no guu awurade anim adanseɛ ntomadan no mu
na adeɛ kyeeɛ a mose kɔɔ adanseɛ ntomadan no mu no na hwɛ aaron poma a ɛyɛ lewi fie deɛ no afefɛ ayɛ frɔmfrɔm agu nhwiren na aso sorɔno aba abere
na mose tasee mpoma no nyinaa de firii awurade anim firii adi brɛɛ israelfoɔ no nyinaa na wɔhwɛe na wɔn mu biara faa ne poma
na awurade ka kyerɛɛ mose sɛ fa aaron poma no sane bra adanseɛ no anim na wɔmfa nsie na ɛnyɛ nsɛnkyerɛnneɛ mma asoɔdenfoɔ no na woatwa wɔn anwiinwii a wɔnwiinwii tia me no so na wɔanwuwu
na mose yɛɛ saa sɛdeɛ awurade hyɛɛ no no saa ara na ɔyɛeɛ
na israelfoɔ no ka kyerɛɛ mose sɛ hwɛ yɛrewuwu yɛresɛe yɛn nyinaa resɛe
obiara a ɔbɛn awurade tenabea no wu yɛn nyinaa nwie sa anaa
na awurade ka kyerɛɛ aaron sɛ wo ne wo mma ne wo mpanimfie nyinaa monsoa kronkronbea no ho amumuyɛ na wo ne wo mma a wɔka wo ho no monsoa mo asɔfodie ho amumuyɛ
na wo nuanom nso lewi abusuakuo w agya abusuakuo no fa wɔn ka wo ho bra na wɔmmoa wɔ ɔsom mu nanso wo ne wo mma a wɔka wo ho no na monsom adanseɛ ntomadan no anim
na wɔnkura w adwuma no mu bi na wɔnyɛ ntomadan no ho nnwuma nyinaa na kronkronbea nnoɔma ne afɔrebukyia no ho nko na wɔmmpini na wɔne mo nyinaa nso anwuwu
na wɔnka wo ho na wɔnkura ahyiaeɛ ntomadan no ho adwuma no mu nyɛ ntomadan no ho adwuma nyinaa na onipa foforɔ biara ammɛn mo
na monhwɛ kronkronbea no ho nnwuma no ne afɔrebukyia no ho nnwuma no na abufuhyeɛ bi amma israelfoɔ no so bio
na me deɛ hwɛ mafa mo nuanom lewifoɔ afiri israelfoɔ no mu ama mo sɛ akyɛdeɛ a wɔde ama awurade sɛ wɔnyɛ ahyiaeɛ ntomadan no ho som adwuma no
na wo ne wo mma a wɔka wo ho no nhwɛ mo asɔfodie no afɔrebukyia no ho nsɛm nyinaa mu ne ntwamutam no mu deɛ no mu mfa nsom mede mo asɔfodie no mama mo sɛ akyɛdeɛ som adwuma na obi foforɔ biara a ɔpinkyɛ no wɔnku no
na awurade kasa kyerɛɛ aaron sɛ me deɛ hwɛ mede me mmasoɔ adeɛ so hwɛ mema wo israelfoɔ akronkronneɛ nyinaa mede mama wo ne wo mma sɛ daa kyɛfa
akronkronneɛ mu ade kronkron a ɛfiri ogya no mu a ɛnyɛ wo deɛ nie wɔn ayɛyɛdeɛ biara a wɔde ba wɔn aduane afɔdeɛ biara ne wɔn bɔne ho afɔdeɛ biara ne wɔn asodie ho afɔdeɛ biara a wɔde brɛ me nyɛ akronkronneɛ mu ade kronkron mma wo ne wo mma no
di no faako a ɛhɔ yɛ kronkron pa ara mmarima nyinaa nni bi ɛnyɛ wo ade kronkron
na yei nso nyɛ wo deɛ wɔn ayɛyɛdeɛ mu mmasoɔ adeɛ israelfoɔ him afɔdeɛ nyinaa wɔde ama wo ne wo mmammarima ne wo mmammaa a wɔka wo ho sɛ daa kyɛfa obiara a ne ho teɛ wo fie mu nni bi
ngo foforɔ mu deɛ ɛyɛ koraa no nyinaa ne nsa foforɔ ne ayuo mu deɛ ɛyɛ koraa no nyinaa emu adikan a wɔde ma awurade no wo na wɔde ama woɔ
wɔn asase so ade nyinaa mu adikan a wɔde brɛ awurade no ɛnyɛ wo deɛ obiara a ne ho teɛ wɔ wo fie nni bi
israel mu ahyiradeɛ nyinaa nyɛ wo deɛ
adeɛ biara a ɛbue yafunu ano ɔhonam nyinaa mu a wɔde brɛ awurade no onipa oo afieboa oo ɛnyɛ wo deɛ nnipa mmakan ne afieboa a wɔn ho nteɛ mmakan nso wɔnhyɛ wɔn ananmu
na ananmuhyɛdeɛ no deɛ deɛ wadi bosome no ma wɔnnye no dwetɛ nnwetɛbena nnum a wobɛhyɛ ama wɔn sɛdeɛ kronkronbea dwetɛbena a ano si gera aduonu no teɛ
na nantwie abakan anaa odwanten abakan anaa abirekyie abakan deɛ mma wɔnnhyɛ ananmu na wɔyɛ kronkron fa wɔn mogya pete afɔrebukyia no so na hye wɔn sradeɛ ma no nyɛ ogya afɔdeɛ a ɛyi hwa hwanhwam ma awurade
na wɔn nam nyɛ wo deɛ sɛ ohim yan ne srɛ nifa no yɛ wo deɛ no
akronkronneɛ mu mmasoɔ adeɛ a israelfoɔ de brɛ awurade nyinaa mede mama wo ne wo mmammarima ne wo mmammaa a wɔka wo ho no sɛ daa kyɛfa ɛnyɛ awurade anim daa nkyene apam mma wo ne w asefoɔ a wɔka wo ho no
na awurade ka kyerɛɛ aaron sɛ wɔn asase no bi na worennie na worennya kyɛfa biara wɔn mu mene wo kyɛfa ne w agyapadeɛ israelfoɔ mu
na lewifoɔ no deɛ wɔn som a wɔsom wɔ ahyiaeɛ ntomadan no mu no nti hwɛ mede israel mu ntotosoɔ du du nyinaa mama wɔn sɛ agyapadeɛ
na israelfoɔ no mmpinkyɛ ahyiaeɛ ntomadan no bio na wɔamfa mmusuo anwuwu
na lewifoɔ no deɛ wɔn na wɔnyɛ ahyiaeɛ ntomadan no ho som adwuma na wɔnsoa ɛho mmusuo ɛyɛ daa ahyɛdeɛ mo awoɔ ntoatoasoɔ nyinaa mu israelfoɔ mu deɛ wɔrennya agyapadeɛ biara
na israelfoɔ ntotosoɔ du du a wɔmema so yɛ mmasoɔ adeɛ ma awurade no mede mama lewifoɔ no sɛ agyapadeɛ ɛno nti na maka no wɔn ho sɛ wɔrennya agyapadeɛ biara israelfoɔ mu no
na awurade kasa kyerɛɛ mose sɛ
lewifoɔ no deɛ kasa kyerɛ wɔn sɛ sɛ mogyegye israelfoɔ hɔ ntotosoɔ du du a mede mama mo firi wɔn nkyɛn sɛ mo agyapadeɛ no a ɛnneɛ momma emu bi so nyɛ awurade mmasoɔ adeɛ ntotosoɔ du du no mu ntosoɔ du
na wɔmmu mo mmasoɔ adeɛ mma mo sɛ ayuporebea ayuo ne nsa kyi amena mu adenya
enti mo nso momma mmasoɔ adeɛ so mma awurade mfiri mo ntotosoɔ du du a mogyegye no israelfoɔ no hɔ nyinaa mu na momfa emu mmasoɔ adeɛ a ɛyɛ awurade deɛ no mma ɔsɔfoɔ aaron
adeɛ a wɔbɛma mo nyinaa mu na momma awurade mmasoɔ adeɛ nyinaa emu deɛ ɛyɛ koraa no nyinaa mu akronkronneɛ
enti ka kyerɛ wɔn sɛ morema emu deɛ ɛyɛ koraa no so a wɔmmu deɛ aka no mma lewifoɔ sɛ ayuporebea nnɔbaeɛ ne nsa kyi amena mu adenya
na monni no baabiara mo ne mo fiefoɔ na ɛyɛ mo ahyiaeɛ ntomadan ho som adwuma so akatua
na moma emu deɛ ɛyɛ koraa no so a ɛnneɛ mmusuo biara nna mo so na monngu israelfoɔ akronkronneɛ ho fi na moanwuwu
na awurade kasa kyerɛɛ mose ne aaron sɛ
yei ne mmara mu ahyɛdeɛ a awurade ahyɛ sɛ kasa kyerɛ israelfoɔ no sɛ wɔmfa nantwibereɛ kɔkɔɔ a ɔdi mu a ɔnni dɛm a kɔnnua nkɔɔ ne so pɛn mmrɛ wo
na momfa no mma ɔsɔfoɔ eleasa na ɔmfa no mfiri nkɔ nsraban no akyi na wɔnku no n anim
na ɔsɔfoɔ eleasa mfa ne nsateaa nka ne mogya no bi na ɔmpete ne mogya no bi ngu ahyiaeɛ ntomadan no anim fam mprɛnson
na wɔnhye nantwibereɛ no wɔ n anim ne nwoma ne ne nam ne ne mogya ne ne sɛbeɛ no
na ɔsɔfoɔ no mfa tweneduro ne adwera ne kuntu kɔkɔɔ ngu nantwibereɛ a ɔrehyeɛ no so
na ɔsɔfoɔ no nsi ne ntadeɛ na ɔmfa nsuo nnware na ɛno akyiri ansa na ɔmmra nsraban no mu na ɔsɔfoɔ no ho nte kɔsi anwummerɛ
na deɛ ɔhyeeɛ no nsi ne ntadeɛ nsuo mu na ɔmfa nsuo nnware na ne ho nte kɔsi anwummerɛ
na ɔbarima bi a ne ho teɛ nsesa nantwibereɛ no nso no mfa nkɔgu nsraban no akyi baabi a ɛhɔ teɛ na ɛnyɛ israelfoɔ asafo no ahodwira nsuo nsie ɛyɛ bɔne ho afɔdeɛ
na deɛ ɔsesaa nantwibereɛ no nso no nsi ne ntadeɛ na ne ho nte kɔsi anwummerɛ na ɛnyɛ daa ahyɛdeɛ mma israel mma ne ɔhɔhoɔ a ɔsoɛ wɔn mu
deɛ ɔka onipa biara funu no ne ho nte nnanson
ɔno na ɔmfa yei nnwira ne ho mfiri ne bɔne mu da a ɛtɔ so mmiɛnsa ne da a ɛtɔ so nson no na ne ho ate na sɛ wannwira ne ho da a ɛtɔ so mmiɛnsa ne da a ɛtɔ so nson no a ne ho rente
obiara a ɔka owufoɔ onipa bi a wawuo funu na wannwira ne ho no agu awurade tenabea ho fi na wɔntwa saa ɔkra no mfiri israel mu ntwene ɛfiri sɛ ahodwira nsuo a wɔampete angu ne soɔ nti ne ho nte ne ho fi da so wɔ ne ho
yei ne mmara a ɛwɔ hɔ berɛ a obi awu ntomadan mu sɛ onipa wu ntomadan mu a obiara a ɔba ntomadan no mu ne adeɛ biara a ɛwɔ ntomadan no mu no ho nte nnanson
adeɛ biara a ano da hɔ na ɛnni mmuasoɔ ne ɛho homa no ɛho nte
na obiara a ɔka deɛ watɔ nkrantɛ ano anaa efunu bi anaa onipa nnompe anaa ɛda bi wiram no ne ho nte nnanson
na deɛ ne ho nteɛ no wɔmfa bɔne ho afɔdeɛ a wɔahyeɛ no nso no bi mma no na wɔmfa mmasuo ngu so adeɛ bi mu
na ɔbarima a ne ho teɛ bi mfa adwera mmɔ nsuo no mu na ɔmpete ngu ntomadan no ne emu nnoɔma nyinaa ne akra a wɔwɔ hɔ no ne deɛ waka dompe anaa ɔtɔfoɔ anaa efunu anaa ɛda bi no so
na deɛ ne ho teɛ no mpete ngu deɛ ne ho nteɛ no so da a ɛtɔ so mmiɛnsa ne da a ɛtɔ so nson no na ɔnnwira ne ho da a ɛtɔ so nson no na ɔnsi ne ntadeɛ na ɔmfa nsuo nnware na ne ho ate anwummerɛ
na onipa a ne ho nteɛ na wannwira ne ho no wɔbɛtwa saa ɔkra no afiri ɔman asafo no mu ɛfiri sɛ wagu awurade kronkronbea no ho fi wɔampete ahodwira nsuo no angu ne so enti ne ho nte
na yei nyɛ wɔn daa ahyɛdeɛ na deɛ ɔpetee ahodwira nsuo no nsi ne ntadeɛ na deɛ ɔka ahodwira nsuo no ho nte kɔsi anwummerɛ
na adeɛ biara a deɛ ne ho nteɛ no ka no ho nte na obiara a ɔka no no ho nte kɔsi anwummerɛ
na israelfoɔ asafo mu no nyinaa baa sin serɛ so bosome a ɛdi kan no mu na ɔman no tenaa kades na miriam wuu wɔ hɔ na wɔsiee no hɔ ara
na nsuo nni hɔ mma asafo no na wɔhyia tiaa mose ne aaron
na ɔman no ne mose hamee na wɔkaa sɛ ɛkaa yɛn nko a anka ɛberɛ a yɛn nuanom wuwuu awurade anim no yɛwuwuu bi
na adɛn nti na mode awurade man aba ɛserɛ yi so sɛ yɛmmɛwuwu wɔ ha yɛn ne yɛn mmoa
na adɛn nti na moyii yɛn misraim sɛ mode yɛn reba deɛ ɛnyɛ yi deɛ wɔntumi nnua hwee a borɔdɔma ne bobe ne atoaa nnie na nsuo mpo a wɔnom nnie yi
na mose ne aaron firii asafo no anim baa ahyiaeɛ ntomadan no ano na wɔde wɔn anim butubutuu fam na awurade animuonyam yii ne ho kyerɛɛ wɔn
na awurade kasa kyerɛɛ mose sɛ
fa poma no na boa asafo no ano wo ne wo nua aaron na monkasa nkyerɛ ɔbotan no wɔn anim na ɛmma ne nsuo na yi ɔbotan no mu nsuo ma wɔn ma asafo no ne wɔn mmoa nnom
na mose faa poma no firii awurade anim sɛdeɛ ɔhyɛɛ no no
na mose ne aaron boaboaa ɔman asafo no ano ɔbotan no anim na ɔka kyerɛɛ wɔn sɛ montie ɛ mo asoɔdenfoɔ adɛn ɛsɛ sɛ yɛnya nsuo firi ɔbotan yi mu ma mo anaa
na mose maa ne nsa so de ne poma no bɔɔ ɔbotan no mprenu na nsuo pii firi mu bae na asafo no ne wɔn mmoa nomee
na awurade ka kyerɛɛ mose ne aaron sɛ sɛ moannye me annie na moanyɛ me kronkron israelfoɔ anim nti moremfa ɔman asafo yi nnuru asase a mede mama wɔn no so
yei ne meriba meriba asekyerɛ ne ɔham asuo ɛfiri sɛ israelfoɔ ne awurade hamee na ɔyɛɛ ne ho kronkron wɔn mu
na mose somaa abɔfoɔ firi kades kɔɔ edomhene nkyɛn sɛ sɛ wo nua israel seɛ nie wo ara wonim ɔhaw a ɛtoo yɛn nyinaa
sɛ yɛn nananom siane kɔɔ misraim na yɛtenaa misraim nna bebree na misraimfoɔ yɛɛ yɛn ne yɛn nananom bɔne
na yɛsu frɛɛ awurade na ɔtee yɛn nne na ɔsomaa ɔbɔfoɔ maa no bɛyii yɛn firii misraim na hwɛ yɛwɔ kades kuro a ɛwɔ wo hyeɛ soɔ mu
ma yɛmfa w asase so yɛremfa mfuo ne nturo mu nanso yɛrennom mmura mu nsuo bi yɛbɛnante ɔhene tempɔn so akɔ yɛremmane nifa anaa benkum de bɛkɔ akɔsi sɛ yɛbɛtwam w asase soɔ
na edom ka kyerɛɛ no sɛ mmɛfa me mu na mamfa nkrantɛ mamfiri adi mammɛhyia wo
na israelfoɔ no ka kyerɛɛ no sɛ tempɔn so na yɛrebɛfa na sɛ yɛn ne yɛn mmoa nom wo nsuo bi a yɛbɛtua ka ɛnyɛ asɛm biara na yɛn nan nko ara na ma yɛmfa ntwam mu nkɔ
na wɔse mommɛtwam na edom de dɔm pii ne nsa a emu yɛ den firii adi bɛhyiaa wɔn
na edom kamee israel ɔkwan a wɔde bɛtwam n asase soɔ enti israel mane firii ne ho
na israelfoɔ asafo mu no nyinaa tu firii kades na wɔbaa hor bepɔ ho
na awurade ka kyerɛɛ mose ne aaron hor bepɔ ho edom asase hyeɛ so sɛ
aka kakraa bi na aaron ati ne mpanimfoɔ wɔ asamando na ɔrenkɔ asase a mede merema israelfoɔ no so ɛfiri sɛ moyɛɛ asoɔden maa m anomu asɛm meriba asuo ho
fa aaron ne ne ba eleasa na wo ne wɔn mforo hor bepɔ
na yi aaron ntadeɛ no fa hyɛ ne ba eleasa na ɔnwu wɔ hɔ nti ne mpanimfoɔ wɔ asamando
na mose yɛɛ sɛdeɛ awurade hyɛɛ no no na wɔforoo hor bepɔ asafo no nyinaa anim
na mose yiyii aaron ntadeɛ no de hyɛɛ ne ba eleasa na aaron wuu wɔ bepɔ no atifi hɔ na mose ne eleasa firii bepɔ no so sianee
na asafo no nyinaa hunuu sɛ aaron awuo no israel fie nyinaa suu no adaduasa
na arad hene a ɔyɛ kanaanni a ɔte negeb no tee sɛ israel aba atarim kwan soɔ no ɔne israel bɛkoe na ɔfaa wɔn mu binom nnommum
ɛnna israel hyɛɛ awurade bɔ sɛ sɛ wode ɔman yi hyɛ yɛn nsa a yɛbɛsɛe wɔn nkuro pasapasa
na awurade tiee israel nne na ɔde kanaanfoɔ no mae na wɔsɛee wɔn ne wɔn nkuro pasapasa na wɔfrɛɛ hɔ sɛ horma horma hebri asekyerɛ ne ɔsɛeɛ
na wɔtu firii hor bepɔ ho faa mmɛwa po kwan so sɛ wɔretwa edom asase ho kɔntɔnkrɔn akɔ na ɔman no ahome tee wɔn ho pii ɔkwan no so
na ɔman no kasa tiaa onyankopɔn ne mose sɛ adɛn nti na moyii yɛn firii misraim sɛ yɛmmɛwuwu ɛserɛ soɔ na aduane biara nni hɔ na nsuo biara nso nni hɔ na aduane hunu yi afono yɛn
ɛnna awurade somaa awɔ a wɔn ano wɔ borɔ baa ɔman no mu bɛkekaa ɔman no na israel mu nnipa pii wuwui
ɛnna ɔman no baa mose nkyɛn bɛkaa sɛ yɛayɛ bɔne sɛ yɛkasa tiaa awurade ne woɔ pa awurade kyɛw na ɔmmɛyi awɔ no mfiri yɛn so na mose paa kyɛw maa ɔman no
na awurade ka kyerɛɛ mose sɛ yɛ ɔwɔ a n ano wɔ borɔ nsɛsoɔ na fa no sɛne frankaa dua so na obiara a ebi aka no no sɛ ɔhwɛ a ɔbɛnya nkwa
na mose yɛɛ kɔbere mfrafraeɛ ɔwɔ no na ɔde no sɛnee frankaa dua no so na sɛ ɔwɔ ka obi na ɔhwɛ kɔbere mfrafraeɛ ɔwɔ no a na wanya nkwa
na israelfoɔ no tu kɔkyeree nsraban wɔ obot
na wɔtu firii obot kɔkyeree nsraban iye haabarim ɛserɛ a ɛwɔ moab anim owia puebea no so
ɛhɔ na wɔfiri tu kɔkyeree nsraban wɔ sared subonhwa mu
ɛhɔ na wɔfiri tu kɔkyeree nsraban wɔ asubɔnten arnon a ɛsene serɛ soɔ a ɛfiri amori hyeɛ soɔ no agya ɛfiri sɛ arnon ne ɛhyeɛ a ɛda moab ne amori ntam
enti wɔka no awurade akodie nwoma no mu sɛ wɔnam ahumtuo so ko faa waheb ne arnon nsubɔnhwa no
ne deɛ nsubɔnhwa no sene a ɛdane kɔ ar tenabea na ɛtwere moab hyeɛ ho no
ɛhɔ na wɔfiri kɔɔ beer asubura a awurade kaa ho asɛm kyerɛɛ mose sɛ boa ɔman no ano na mɛma wɔn nsuo anom no
ɛberɛ no mu na israel too dwom yi sɛ asubura tue monnye no so
asubura a atitire tuiɛ na ɔman mu mmapɔmma funufunuiɛ wɔde ahempoma ne wɔn mpoma na wɔfiri serɛ so kɔɔ matana
na wɔfiri matana kɔɔ nahaliel na wɔfiri nahaliel kɔɔ bamot
na wɔfiri bamot kɔɔ bonhwa a ɛwɔ moab petee mu pisga atifi a ɛkyerɛ anwea pradada soɔ no mu
na israel somaa abɔfoɔ kɔɔ amorifoɔ hene sihon nkyɛn kɔkaa sɛ
ma memfa w asase so yɛremmane mfuo mu ne nturo mu yɛrennom abura mu nsuo bi ɔhene tempɔn so na yɛbɛnanteɛ akɔsi sɛ yɛbɛtwam w asase soɔ
na sihon amma israel antwam n asase so na ɔboaa ne man nyinaa ano firi bɛhyiaa israel ɛserɛ so na ɔbaa yahas ne israel bɛkoe
na israel kumm no nkrantɛ ano faa n asase firi arnon kɔɔ yabok so kɔduruu amonfoɔ ho ɛfiri sɛ na amonfoɔ no hyeɛ so hɔ yɛ den
na israel faa nkuro yi nyinaa na israel tenaa amorifoɔ nkuro no nyinaa mu hesbon ne ɛho nkuro nyinaa mu
na hesbon ne amorifoɔ hene sihon kuro ɔno na ɔne kane moabhene koeɛ na ɔgyee ne nsam n asase nyinaa kɔsii arnon ano
ɛno nti na mmebufoɔ no ka sɛ mommra hesbon momma wɔnkyekye na wɔnsiesie sihon kuro no
na ogya bi firii hesbon ogyaframa firii sihon kuro kɛseɛ mu ɛhyee moab kuro ar arnon sorɔnsorɔmmea so awuranom
wo moab due kemos man moayera wama ne mmammarima adwanedwane na ne mmammaa adane amorifoɔ hene sihon nnommum
na yɛabɔ wɔn agu hesbon ayera akɔduru dibon yɛasɛe wɔn akɔfa nofa de akɔduru medeba
na israelfoɔ no tenaa amorifoɔ asase so
na mose somaa maa wɔkɔsraa yaser na wɔfaa ne nkuraa na ɔtuu amorifoɔ a wɔwɔ hɔ no
na wɔdanee wɔn ho foro kɔɔ basan kwan so na basan hene og firii adi bɛhyiaa wɔn ɔno ne ne man nyinaa sɛ wɔrebɛko wɔ edrei
na awurade ka kyerɛɛ mose sɛ nsuro no na mede no ne ne man nyinaa ne n asase mahyɛ wo nsa na woayɛ no sɛdeɛ woyɛɛ amorifoɔ hene sihon a ɔtenaa hesbon no
na wɔkunkum no ne ne mma ne ne man nyinaa a obiara antumi anya kwan anwanne na wɔfaa asase no dii so
na israelfoɔ no tu kɔkyeree nsraban wɔ moab mpaperɛ so yordan fa a ɛbɛn yeriko agya
na sipor ba balak hunuu deɛ israel yɛɛ amorifoɔ no nyinaa
na moab suroo ɔman no pii ɛfiri sɛ na wɔdɔɔso na ehu kaa moab israelfoɔ no nti
na moab ka kyerɛɛ midian mpanimfoɔ sɛ afei ɛdɔm yi bɛdi yɛn ho adeɛ nyinaa sɛdeɛ nantwie di asase so wira no saa berɛ no mu no sipor ba balak na na ɔyɛ moab hene
na ɔsomaa abɔfoɔ kɔɔ beor ba bileam nkyɛn wɔ petor a ɛda asubɔnten no ano ne manfoɔ asase so sɛ wɔnkɔhyia no sɛ hwɛ ɔman bi firi misraim aba na hwɛ wɔabɛkata asase ani na wɔn ara na wɔgu m anim yi
na afei bra bɛdome ɔman no ma me ɛfiri sɛ wɔyɛ den sene me sɛ ebia mɛtumi maku wɔn na mapamo wɔn afiri asase yi so anaa na menim sɛ deɛ wohyira no no wɔahyira no na deɛ wodome no no wɔadome no
na moab mpanin ne midian mpanin no sii mu kɔe na adebisa akatua no kura wɔn nsam na wɔkɔɔ bileam nkyɛn de balak asɛm no kɔtoo n anim
na ɔka kyerɛɛ wɔn sɛ montena ha anadwo yi na mede mmuaeɛ bɛbrɛ mo sɛdeɛ awurade bɛkasa akyerɛ me no na moab asafohene no ne bileam tenaa hɔ
na onyankopɔn baa bileam nkyɛn bɛkaa sɛ mmarima bɛn na wɔne wo wɔ hɔ yi
na bileam ka kyerɛɛ onyankopɔn sɛ moabhene sipor ba balak na ɔsoma maa wɔbaa me nkyɛn bɛkaa sɛ
hwɛ ɔman a wɔfiri misraim baeɛ no abɛkata asase ani afei bra bɛdome wɔn ma me sɛ ebia mɛtumi ne wɔn ako na mapam wɔn anaa
na onyankopɔn ka kyerɛɛ bileam sɛ ɛne wɔn nnkɔ nkɔdome ɔman no na wɔahyira wɔn
na bileam sɔree anɔpa na ɔka kyerɛɛ balak asafohene no sɛ monkɔ mo asase so na awurade ampene amma me kwan sɛ me ne mo nkɔ
na moab asafohene no sɔre baa balak nkyɛn bɛkaa sɛ bileam ampene sɛ ɔne yɛn bɛba
na balak sane somaa atitire a wɔdɔɔso na wɔn anim yɛ nyam sene wɔn
na wɔkɔɔ bileam nkyɛn kɔka kyerɛɛ no sɛ sɛ sipor ba balak seɛ nie afei deɛ mma biribi nnsi wo me nkyɛn ba kwan
na mɛhyɛ wo animuonyam pii na biribiara a wobɛka akyerɛ me no mɛyɛ enti bra ara na bɛdome ɔman yi ma me
na bileam buaa see balak nkoa no sɛ sɛ balak de ne fie a dwetɛ ne sika ahyɛ mu ma ma me mpo a merentumi memmu awurade me nyankopɔn asɛm so menkɔyɛ biribi ketewa anaa kɛseɛ
na afei mo nso montena ha anadwo yi na menhunu deɛ awurade bɛsane aka akyerɛ me
na onyankopɔn baa bileam nkyɛn anadwo bɛka kyerɛɛ no sɛ sɛ hyia na mmarima yi bɛhyiaa woɔ a sɔre na ɛne wɔn nkɔ nanso asɛm a mɛka makyerɛ woɔ no nko na di soɔ
ɛnna bileam sɔree anɔpa hyehyɛɛ n afunumu na ɔne moab atitire no sii mu kɔe
na ɔrekorɔ no onyankopɔn bo fui na awurade bɔfoɔ bɛgyinaa ɔkwan no so sɛ ɔbɛsi no kwan nso na ɔte n afunumu so na ne nkoa baanu ne no na ɛnam
na afunumu no hunuu awurade bɔfoɔ no sɛ ɔgyina ɔkwan mu kura nkrantɛ a watwe wɔ ne nsam na afunumu no mane firii kwan no so kɔfaa wiram na bileam hwee afunumu no sɛ ɔredane no aba ɔkwan mu
ɛnna awurade bɔfoɔ no kɔgyinaa bobe nturo ntam nammɔnkorɔ kwan mu a ɔfasuo wɔ ha ne ha
na afunumu no hunuu awurade bɔfoɔ no no ɔde ne ho miaa ɔfasuo no na ɔkaa bileam nan miaa ɔfasuo no ho na ɔkɔɔ so hwee no ara
na awurade bɔfoɔ no twe kɔɔ anim kɔgyinaa deɛ ɛhɔ yɛ hihiaa a ɔkwan nni hɔ a wɔbɛdane akɔ nifa anaa benkum
na afunumu no hunuu awurade bɔfoɔ no no ɔbutuu fam bileam ase na bileam bo fui na ɔde abaa bɔɔ afunumu no
ɛnna awurade buee afunumu no ano na ɔka kyerɛɛ bileam sɛ ɛdeɛn na mayɛ woɔ a woabɔ me mprɛnsa yi
na bileam ka kyerɛɛ afunumu no sɛ sɛ woagoro me ho ntira sɛ mekura nkrantɛ a anka sɛsɛɛ maku wo
na afunumu no ka kyerɛɛ bileam sɛ ɛnyɛ w afunumu ne me a woatena me so ara de abɛsi nnɛ da yi mayɛ wo sei pɛn anaa na ɔse dabi
ɛnna awurade buee bileam ani na ɔhunuu awurade bɔfoɔ no sɛ ɔgyina ɔkwan mu kura nkrantɛ a watwe wɔ ne nsam na ɔkoto de n anim butuu fam tim
na awurade bɔfoɔ no ka kyerɛɛ no sɛ adɛn nti na wobɔɔ w afunumu no mprɛnsa yi hwɛ maba sɛ merebɛsi wo kwan ɛfiri sɛ wo kwan no ntene wɔ m anim
na afunumu no hunuu me na ɔmane firii m anim mprɛnsa yi sɛ wammane amfiri m anim a anka sɛsɛɛ maku wo dada na ɔno deɛ magye no nkwa
na bileam ka kyerɛɛ awurade bɔfoɔ no sɛ mayɛ bɔne na mennim sɛ wo na wogyina ɔkwan mu rehyia me na afei sɛ ɛyɛ bɔne w ani so deɛ a mɛsane m akyi
na awurade bɔfoɔ no ka kyerɛɛ bileam sɛ ɛne mmarima no nkɔ na asɛm a mɛka makyerɛ woɔ no nko na ka na bileam ne balak atitire no sii mu kɔe
na balak tee sɛ bileam reba no ɔfiri kɔhyiaa no moab kuro a ɛda arnon a ɛyɛ ɛhyeɛ no soɔ no mu wɔ nhyenoa hɔ pɛɛ
na balak ka kyerɛɛ bileam sɛ ɛnyɛ soma na mesomaa sɛ wɔmmɛhyia wo mmra adɛn nti na woamma me nkyɛn wonnye nni sɛ mɛtumi ahyɛ wo animuonyam anaa
na bileam ka kyerɛɛ balak sɛ hwɛ afei maba wo nkyɛn mɛtumi maka asɛm bi anaa asɛm a onyankopɔn de hyɛ m anomu no ɛno na mɛka
na bileam ne balak kɔe na wɔduruu kiriat husot
na balak de anantwie ne nnwan bɔɔ afɔdeɛ maa wɔde kɔmaa bileam atitire a wɔne no wɔ hɔ no
na adeɛ kyeeɛ no balak faa bileam na ɔde no foro kɔɔ baal sorɔnsorɔmmea so na ɔfiri hɔ hunuu ɔman no ano
na bileam ka kyerɛɛ balak sɛ sisi afɔrebukyia nson ma me wɔ ha na pɛ anantwinini nson ne adwennini nson fa brɛ me ha
na balak yɛɛ sɛdeɛ bileam ka kyerɛɛ no no na balak ne bileam de nantwinini baako ne odwennini baako bɔɔ hyeɛ afɔdeɛ afɔrebukyia no biara so
na bileam ka kyerɛɛ balak sɛ kɔgyina wo hyeɛ afɔdeɛ no ho na menkɔ ebia awurade bɛhyia me na ade ko a ɔbɛma mahunu no mɛka makyerɛ wo na ɔsii mu kɔɔ kokoɔ pataa bi so
na onyankopɔn bɛhyiaa bileam na bileam kyerɛɛ no sɛ masisi afɔrebukyia nson na mede nantwinini ne odwennini mabɔ ɔhyeɛ afɔdeɛ w afɔrebukyia biara so
na awurade de asɛm hyɛɛ bileam anomu sɛ sane kɔ balak nkyɛn na sei na kasa
na ɔsane kɔɔ ne nkyɛn na hwɛ na ɔgyina ne hyeɛ afɔdeɛ no ho ɔno ne moab atitire nyinaa
na ɔkasaa sɛ aram na balak kɔfaa me firiiɛ moabhene no faa me firii apueeɛ mmepɔ mu sɛ bra bɛdome yakob ma me na bɛbɔ israel dua
ɛbɛyɛ dɛn na mɛdome deɛ onyankopɔn nnomee no no na ɛbɛyɛ dɛn na mɛbɔ deɛ awurade mmɔɔ no dua no dua
abotan atifi na mefiri mehu no na nkokoɔ so na mefiri megyene no hwɛ ɔman a ne nko bɛtena nie na wɔremmu wɔn mfra wiase aman
hwan na ɔbɛkan yakob mfuturo ne israel abupɛn nnan mu baako dodoɔ ma menwu ateneneefoɔ wuo na ma m awie nyɛ sɛ wɔn deɛ
ɛnna balak ka kyerɛɛ bileam sɛ ɛdeɛn na wode ayɛ me yi m atamfoɔ nnome nti na mekɔfaa wo baeɛ na hwɛ nhyira na wohyira
na ɔbuaa sɛ ɛnyɛ deɛ awurade de hyɛ m anomu no na ɛsɛ sɛ mehwɛ yie na meka
na balak ka kyerɛɛ no sɛ ɛnneɛ bra na yɛnkɔ faako a wobɛhu wɔn wɔn fa nko na wobɛhunu na worenhunu wɔn nyinaa na dome wɔn ma me wɔ hɔ
na ɔde no kɔɔ sofim serɛ so pisga bepɔ atifi na ɔsii afɔrebukyia nson na ɔde nantwinini ne odwennini bɔɔ ɔhyeɛ afɔdeɛ wɔ afɔrebukyia no biara so
na ɔka kyerɛɛ balak sɛ gyina w afɔrebukyia no ho ara na me deɛ merekɔ makɔhwɛ
na awurade bɛhyiaa bileam na ɔde asɛm hyɛɛ n anomu sɛ sane kɔ balak nkyɛn na sei na kasa
na ɔbaa ne nkyɛn na hwɛ na ɔgyina ne hyeɛ afɔdeɛ no ho na moab atitire no ne no gyinagyina hɔ na balak ka kyerɛɛ no sɛ ɛdeɛn na awurade kaeɛ
na ɔkasaa mmebuo mu sɛ sɔre balak na tie yɛ aso ma me sipor ba
onyankopɔn nyɛ onipa na wadi atorɔ anaa onipa ba na wanu ne ho ɔno deɛ ɔbɛka asɛm bi na ɔrenyɛ anaasɛ ɔbɛkasa na ɔremma no ntim
hwɛ nhyira na manya wahyira na merentumi mennane ani
wanhunu amumuyɛ yakob mu na wanhunu ɔhaw israel mu awurade ne nyankopɔn di n akyi na ɔhene ho ahurisie wɔ ne mu
onyankopɔn ayi wɔn afiri misraim n ahoɔden te sɛ ɛkoɔ deɛ
ampa ara adebisa nni yakob mu na nkɔmhyɛ nni israel mu afei na wɔbɛka wɔ yakob ne israel ho sɛ ɛdeɛn na onyankopɔn ayɛ yi
hwɛ ɔman yi sɔre sɛ gyatabereɛ na ɔma ne ho so sɛ gyata ɔremmutu gye sɛ wadi bɔnam na wanom atɔfoɔ mogya ansa
ɛnna balak ka kyerɛɛ bileam sɛ nnome wɔn koraa na nhyira nso nhyira wɔn koraa
na bileam bua ka kyerɛɛ balak sɛ manka mankyerɛ wo sɛ biribiara a awurade bɛka no ɛno na mɛyɛ anaa
na balak ka kyerɛɛ bileam sɛ bra na memfa wo menkɔ baabi foforɔ ebia ɛbɛsɔ onyankopɔn ani sɛ wobɛdome wɔn ama me wɔ hɔ
na balak faa bileam kɔɔ peor atifi a ɛhwɛ anwea pradada no soɔ hɔ
na bileam ka kyerɛɛ balak sɛ sisi afɔrebukyia nson ma me wɔ ha na fa anantwinini nson ne adwennini nson brɛ me ha
na balak yɛɛ sɛdeɛ bileam kaeɛ no na ɔde nantwinini ne odwennini bɔɔ ɔhyeɛ afɔdeɛ wɔ afɔrebukyia biara so
na bileam hunuu sɛ asɔ awurade ani sɛ ɔhyira israel no wankɔ abisa sɛdeɛ ɔkɔɔ kane no na mmom ɔde n ani kyerɛɛ ɛserɛ no so
na bileam maa n ani so na ɔhunuu israel sɛ wɔgu hɔ mmusua mmusua na nyankopɔn honhom baa ne so
na ɔkasae sɛ beor ba bileam asɛm a wanya sɛ ɔreka ɔbarima a n ani hunu adeɛ yie no asɛm a wanya
deɛ ɔte nyankopɔn nsɛm no na ɔreka yi deɛ ɔhunu tweaduampɔn anisoadeɛ na ɔrehwe ase a wɔte n ani soɔ no
sɛdeɛ wo ntomadan si yɛ fɛ o yakob wo tenabea no o israel
ɛyere sɛ asubɔnka sɛ asuo ho nturo te sɛ pɛprɛ nnua a awurade atɛ te sɛ nsuo ho ntweneduro
na ne mmokiti mu nsuo bu so na n asefoɔ tena nsuo pii mu ne hene so sene agag na wɔbɛma n ahennie so
onyankopɔn na ɔyii no firii misraim n ahoɔden te sɛ ɛkoɔ deɛ ɔbɛmene amanaman a wɔyɛ n atamfo na wadwerɛ wɔn nnompe na ɔde n agyan awowɔ wɔn
ɔkoto ɔbutu sɛ gyata ne gyatabereɛ hwan na ɔbɛma no asɔreɛ nhyira ne wɔn a wɔhyira woɔ na nnome ne wɔn a wɔdome woɔ
ɛnna balak bo fuu bileam na ɔbɔɔ ne nsam na balak ka kyerɛɛ bileam sɛ m atamfoɔ nnome nti na mehyiaa woɔ na hwɛ nhyira na woahyira wɔn mprɛnsa yi
na afei dwane kɔ deɛ wofire mekaa sɛ anka mɛhyɛ wo animuonyam na hwɛ awurade asi w animuonyam ho kwan
na bileam ka kyerɛɛ balak sɛ manka mankyerɛ w abɔfoɔ a wosomaa wɔn me nkyɛn no nso sɛ
sɛ balak de ne fie a dwetɛ ne sika ahyɛ mu ma ma me mpo a merentumi mentra awurade asɛm memfiri m akomam menkɔyɛ papa anaa bɔne deɛ awurade bɛka no ɛno na mɛka
na afei hwɛ merekɔ me man mu bra na menkasa menkyerɛ wo deɛ ɔman yi bɛyɛ wo man nna a ɛdi akyire no mu
na ɔkasaa sɛ beor ba bileam asɛm a wanya sɛ ɔreka ɔbarima a n ani hunu adeɛ yie no asɛm a wanya
deɛ ɔte nyankopɔn nsɛm a ɔhunu ɔsorosoroni no ho nimdeɛ no deɛ ɔhunu tweaduampɔn anisoadeɛ na ɔrehwe ase a wɔte n ani soɔ no
mehu no nso ɛnyɛ seesei mehwɛ no nso ɔmmɛn nsoromma bɛpue yakob mu na ahempoma bɛfiri israel mu asɔre na wadwerɛ moab afanan nyinaa na wabubu ɔko huuyɛ mma no nyinaa
na ɔbɛfa edom adi so na wafa n atamfo asase seir adi so na israel bɛyɛ ahoɔdenneɛ ara
na obi a ɔfiri yakob mu bɛdi tumi na wasɛe wɔn a wɔaka wɔ kuro no mu no
afei ɔhwɛɛ amalek na ɔtoaa ne kasa no so sɛ amanaman mu dikanfo ne amalek nanso n awieeɛ bɛwie no ɔsɛeɛ mu
na ɔhwɛɛ kenifoɔ toaa ne kasa no so kaa sɛ wo tenabea si hɔ pintinn na wode wo pirebuo asie ɔbotan mu
nanso wɔbɛsɛe kain de akɔsi sɛ asur bɛfa wo nnommum
na ɔwiee ne kasa no so kaa sɛ buei sɛ onyankopɔn reyɛ yei a hwan na ɔbɛnya nkwa
na ahyɛn bɛfiri kitim fam aba na wɔabɛbrɛ asur ase abrɛ eber ase na ɔno ara nso awie no ɔsɛeɛ mu
ɛnna bileam sɔreeɛ na ɔsii mu sane kɔɔ n atenaeɛ na balak nso kɔɔ ne kwan
na israel tenaa sitim na ɔman no firii aseɛ ne moab mmabaa bɔɔ adwaman
na wɔhyiahyiaa ɔman no kɔɔ wɔn anyame afɔreduane ho na ɔman no didii na wɔsɔree wɔn anyame no
na israel de ne ho bɔɔ baal peor ho na awurade bo fuu israel
na awurade ka kyerɛɛ mose sɛ fa ɔman no mu atitire no nyinaa na sensɛne wɔn ma awurade owia so na awurade abufuhyeɛ no nsane mfiri israel so
na mose ka kyerɛɛ israel atemmufoɔ no sɛ monkunkum mo mmarima a wɔde wɔn ho kɔbɔɔ baal peor ho no
na hwɛ ɔbarima bi firi israelfoɔ no mu bae a ɔde midianni baa bi baa ne nuanom nkyɛn wɔ mose ani so ne israelfoɔ asafo no nyinaa ani so ɛberɛ a wɔn deɛ na wɔresu ahyiaeɛ ntomadan no ano
na ɔsɔfoɔ aaron ba eleasa ba pinehas hunuiɛ no ɔsɔre firii asafo no mu kɔfaa pea kurae
na ɔdii israelni no akyi kɔɔ pia no mu na ɔwowɔɔ wɔn baanu no israelni ne ɔbaa no nyinaa hwiree n ayaase na ɔhaw no to twa firii israelfoɔ no so
na nnipa a wɔwuwuu ɔhaw no mu ano si mpem aduonu nnan
na awurade kasa kyerɛɛ mose sɛ
ɔsɔfoɔ aaron ba eleasa ba pinehas asianka m abufuo afiri israelfoɔ so sɛ watwe me ho ninkunu wɔ wɔn mu a enti manhye israelfoɔ wɔ me ninkuntwe mu
enti ka sɛ hwɛ mede m asomdwoeɛ apam merema no
na ayɛ ɔno ne n asefoɔ a wɔbɛba n akyire no daa asɔfodie apam ɛfiri sɛ watwe ninkunu ama ne nyankopɔn na wapata ama israelfoɔ
na israelni a wɔkum no ne midianni baa no din ne simri salu ba a ɔyɛ simeonfoɔ mpanimfie mu bapɔmma
na midianni baa a wɔkum no no din de kosbi sur a ɔyɛ midianfoɔ mu agya fie so panin no ba
na awurade kasa kyerɛɛ mose sɛ
monteetee midianfoɔ no na monku wɔn
ɛfiri sɛ wɔn nso a wɔde wɔn aniteɛ teetee mo na wɔde daadaa mo de kɔsom baal peor ne wɔn nuabaa kosbi midian safohene no babaa a wɔkum no da a peor ho haw no baeɛ no asɛm no nti
na ɔhaw no akyiri no awurade ka kyerɛɛ mose ne ɔsɔfoɔ aaron ba eleasa sɛ
monkan israelfoɔ asafo no nyinaa dodoɔ mfiri deɛ wadi mfirinhyia aduonu soɔ mfa nkɔ sɛ wɔn mpanimfie teɛ israel mu nnipa a wɔtumi kɔ sa nyinaa
na mose ne ɔsɔfoɔ eleasa ka kyerɛɛ wɔn moab mpaperɛ so yordan fa a ɛbɛn yeriko sɛ
kan wɔn a wɔadi mfirinhyia aduonu de rekorɔ no sɛdeɛ awurade hyɛɛ mose ne israelfoɔ a wɔfiri misraim asase so baeɛ no
israel abakan ne ruben ruben mma ne hanok hanokfoɔ abusua palu deɛ palufoɔ abusua
hesron deɛ hesronfoɔ abusua karmi deɛ karmifoɔ abusua
yeinom ne rubenfoɔ mmusua na wɔn nnipa a wɔkan wɔn no yɛ mpem aduanan mmiɛnsa ne ahanson aduasa
na palu mma eliab
na eliab ba nemuel ne datan ne abiram yeinom ne datan ne abiram a wɔfrɛɛ wɔn firii asafo no mu no a wɔne mose ne aaron hameeɛ kora asafo no mu wɔn ham a wɔne awurade hameeɛ no mu
na asase buee n anomu menee wɔn ne kora na asafo no wuwuiɛ na ogya hyee mmarima ahanu aduonum no na wɔbɛyɛɛ nsɛnkyerɛnneɛ no
nanso kora mma deɛ wɔanwuwu
simeon mma sɛdeɛ wɔn mmusua teɛ nemuel deɛ nemuelfoɔ abusua yamin deɛ yaminfoɔ abusua yakin deɛ yakinfoɔ abusua
sera deɛ serafoɔ abusua saulo deɛ saulfoɔ abusua
yeinom ne simeonfoɔ mmusua wɔyɛ mpem aduonu mmienu ne ahanu
gad mma sɛdeɛ wɔn mmusua teɛ sefon deɛ sefonfoɔ abusua hagi deɛ hagifoɔ abusua suni deɛ sunifoɔ abusua
osni deɛ osnifoɔ abusua eri deɛ erifoɔ abusua
arod deɛ arodfoɔ abusua areli deɛ arelifoɔ abusua
yeinom ne gad mma mmusua sɛdeɛ wɔn a wɔkan wɔn no teɛ mpem aduanan ne ahanum
yuda mma er ne onan na er ne onan wuwuu kanaan asase so
na yuda mma sɛdeɛ wɔn mmusua teɛ nie sela deɛ selafoɔ abusua peres deɛ peresfoɔ abusua sera deɛ serafoɔ abusua
na peres mma nie hesron deɛ hesronfoɔ abusua hamul deɛ hamulfoɔ abusua
yeinom ne yuda mmusua sɛdeɛ wɔn a wɔkan wɔn no teɛ mpem aduɔson nsia ne ahanum
isakar mma sɛ wɔn mmusua teɛ tola deɛ tolafoɔ abusua puwa deɛ puwafoɔ abusua
yasub deɛ yasubfoɔ abusua simron deɛ simronfoɔ abusua
yeinom ne isakar mmusua sɛdeɛ wɔn a wɔkan wɔn no teɛ mpem aduosia nnan ne ahasa
sebulon mma sɛdeɛ wɔn mmusua teɛ sered deɛ seredfoɔ abusua elon deɛ elonfoɔ abusua yakleel deɛ yakleelfoɔ abusua
yeinom ne sebulon mmusua sɛdeɛ wɔn a wɔkan wɔn no teɛ mpem aduosia ne ahanum
yosef mma sɛdeɛ wɔn mmusua teɛ manase ne efraim
manase mma makir deɛ makirfoɔ abusua na makir woo gilead gilead deɛ gileadfoɔ abusua
gilead mma nie yeser yeserfoɔ abusua helek deɛ helekfoɔ abusua
ne asriel asrielfoɔ abusua ne sekem sekemfoɔ abusua
ne semida semidafoɔ abusua ne hefer heferfoɔ abusua
a hefer ba selofehad nni mmammarima na ɔwɔ mma mmaa na selofehad mmammaa din ne mahla ne noa hogla milka ne tirsa
yeinom ne manase mmusua na wɔn a wɔkan wɔn no yɛ mpem aduonum mmienu ne ahanson
efraim mma sɛdeɛ wɔn mmusua teɛ nie sutela deɛ sutelafoɔ abusua beker deɛ bekerfoɔ abusua tahan deɛ tahanfoɔ abusua
na sutela mma nie eran deɛ eranfoɔ abusua
yeinom ne efraim mma mmusua sɛdeɛ wɔn a wɔkan wɔn no teɛ mpem aduasa mmienu ne ahanum yeinom ne yosef mma sɛdeɛ wɔn mmusua teɛ
benyamin mma sɛdeɛ wɔn mmusua teɛ bela deɛ belafoɔ abusua asbel deɛ asbelfoɔ abusua ahiram deɛ ahiramfoɔ abusua
sufam deɛ sufamfoɔ abusua hufam deɛ hufamfoɔ abusua
na bela mma ne ard ne naaman ard deɛ ardfoɔ abusua naaman deɛ naamanfoɔ abusua
yeinom ne benyamin mma sɛdeɛ wɔn mmusua teɛ na wɔn a wɔkan wɔn no yɛ mpem aduanan nnum ne ahansia
dan mma sɛdeɛ wɔn mmusua teɛ nie suham deɛ suhamfoɔ abusua yeinom ne dan mmusua sɛdeɛ wɔn mmusua teɛ
suhamfoɔ mmusua nyinaa sɛdeɛ wɔn a wɔkan wɔn no teɛ yɛ mpem aduosia nnan ne ahanan
aser mma sɛdeɛ wɔn mmusua teɛ yimna deɛ yimnafoɔ abusua isui deɛ isuifoɔ abusua beria deɛ beriafoɔ abusua
beria mma deɛ heber deɛ heberfoɔ abusua malkiel deɛ malkielfoɔ abusua
na aser babaa din de sara
yeinom ne aser mma mmusua sɛdeɛ wɔn a wɔkan wɔn no teɛ mpem aduonum mmiɛnsa ne ahanan
naftali mma sɛdeɛ wɔn mmusua teɛ yakseel deɛ yakseelfoɔ abusua guni deɛ gunifoɔ abusua
yeser deɛ yeserfoɔ abusua silem deɛ silemfoɔ abusua
yeinom ne naftali mmusua sɛdeɛ wɔn mmusua teɛ na wɔn a wɔkan wɔn no yɛ mpem aduanan nnum ne ahanan
yeinom ne israelfoɔ a wɔkan wɔn no ɔpehansia ne baako ne ahanson aduasa
na awurade kasa kyerɛɛ mose sɛ
yeinom na wɔnkyɛ asase no mma wɔn na wɔnni soɔ sɛdeɛ wɔn din dodoɔ teɛ
abusuakuo a ɛso no ma ne kyɛfa nso na deɛ ɛsua no ma ne kyɛfa nsua sɛdeɛ obiara nnipa a wɔkan wɔn no ano teɛ na wɔmma no n agyapadeɛ
nanso tonto so na wɔmfa nkyɛ asase no na wɔnnye wɔn kyɛfa no sɛdeɛ wɔn nananom mmusua no din teɛ
tonto so na wɔmfa nkyɛ agyapadeɛ mma wɔn a wɔdɔɔso ne wɔn a wɔsua
na lewifoɔ a wɔkan wɔn sɛdeɛ wɔn mmusua teɛ nie gerson deɛ gersonfoɔ abusua kohat deɛ kohatfoɔ abusua merari deɛ merarifoɔ abusua
yeinom ne lewifoɔ mmusua libnifoɔ abusua hebronfoɔ abusua mahlifoɔ abusua musifoɔ abusua korafoɔ abusua na kohat woo amram
na amram yere din ne yokebed lewi ba a wɔwoo no misraim no na ɔwoo aaron ne mose ne wɔn nuabaa miriam maa amram
na aaron nso wɔwoo nadab ne abihu eleasa ne itamar maa no
nanso nadab ne abihu de anana gya bi baa awurade anim no wɔwuwui
na wɔn nnipa a wɔkan wɔn no yɛ mpem aduonu mmiɛnsa mmarima a wɔadi bosome ne akyire nyinaa na wɔankan wɔn amfra israelfoɔ na wɔamma wɔn agyapadeɛ israelfoɔ mu
yeinom ne wɔn a mose ne ɔsɔfoɔ eleasa kan wɔn kan a wɔkan israelfoɔ moab mpaperɛ soɔ yordan fa a ɛbɛn yeriko no mu no
nso na ɔbarima biara mfra yeinom mu a ɔfiri nnipa a mose ne ɔsɔfoɔ aaron kan wɔn berɛ a wɔkan israelfoɔ wɔ sinai serɛ soɔ no
ɛfiri sɛ awurade aka akyerɛ wɔn sɛ wuo na wɔbɛwuwu serɛ soɔ na wɔn mu biara anka gye yefune ba kaleb ne nun ba yosua nko
na manase ba makir ba gilead ba hefer ba selofehad mmammaa a wɔwɔ yosef ba manase mmusua mu no twe pinii na ne mmammaa no din ne mahla noa hogla milka ne tirsa
na wɔbɛgyinaa mose ne ɔsɔfoɔ eleasa ne mmapɔmma no ne asafo mu no nyinaa anim ahyiaeɛ ntomadan no ano kaa sɛ
yɛn agya wuu ɛserɛ so nso ɔno deɛ na ɔmfra asafo a wɔhyia tiaa awurade kora asafo no mu na ɔno ara ne bɔne nti na ɔwuiɛ nso na ɔnni mmammarima
adɛn nti na yɛn agya din mpepa mfiri n abusua mu ɛnam sɛ ɔnni babarima nti ma yɛn agyapadeɛ yɛn agya ne nuanom mu
na mose de wɔn asɛm no baa awurade anim
na awurade ka kyerɛɛ mose sɛ
selofehad mmammaa asɛm no tene na ma wɔn agyapadeɛ na wɔnni so wɔn agya nuanom mu na ma wɔn agya agyapadeɛ no nyɛ wɔn dea
na kasa kyerɛ israelfoɔ no sɛ sɛ ɔbarima bi wu na ɔnni babarima a ɛnneɛ momma n agyapadeɛ nyɛ ne babaa deɛ
na sɛ ɔnni babaa nso a ɛnneɛ momfa n agyapadeɛ mma ne nuammarimanom
na sɛ ɔnni nuabarima nso a momfa n agyapadeɛ mma n agya nuanom
na sɛ n agya nni nuanom nso a momfa n agyapadeɛ mma ne bogya a ɔbɛn no n abusua mu na ɔnni so na yei nyɛ ahyɛdeɛ ne mmara mma israelfoɔ sɛdeɛ awurade hyɛɛ mose no
na awurade ka kyerɛɛ mose sɛ foro abarim bepɔ yi na kɔhwɛ asase a mede merema israelfoɔ no
na sɛ wonya hunu a wo nso woati wo nananom sɛdeɛ aaron tii n agyanom no
ɛfiri sɛ moyɛɛ m asɛm ho asoɔden sin serɛ so asafo no ham mu a anka ɛsɛ sɛ moyɛ me kronkron nsuo no ho wɔ wɔn ani soɔ no ɛne ɔham nsuo no wɔ kades sin serɛ so
na mose kasa kyerɛɛ awurade sɛ
ma awurade honam nyinaa ahonhom nyankopɔn mpɛ ɔbarima bi nsi asafo no so
a ɔbɛdi wɔn anim afiri adie na ɔbɛdi wɔn anim aba mu deɛ ɔde wɔn bɛfiri adie na ɔde wɔn aba mu na awurade asafo no anyɛ sɛ nnwan a wɔnni hwɛfoɔ
na awurade ka kyerɛɛ mose sɛ fa nun ba yosua ɔbarima a honhom wɔ ne mu no na fa wo nsa gu ne so
na fa no gyina ɔsɔfoɔ eleasa ne asafo mu no nyinaa anim na hyɛ no mmara wɔn anim
na fa w animuonyam no bi hyɛ no na israelfoɔ asafo mu no nyinaa ntie no
na ɔnkɔgyina ɔsɔfoɔ eleasa anim na ɔmmisa urim atemmuo mma no awurade anim wɔmfa n asɛm so mfiri adi na wɔmfa n asɛm so mmra mu ɔno ne israelfoɔ a wɔka ne ho nyinaa ne asafo mu no nyinaa
na mose yɛɛ sɛdeɛ awurade hyɛɛ no no na ɔfaa yosua de no kɔgyinaa ɔsɔfoɔ eleasa ne asafo mu no nyinaa anim
na ɔde ne nsa guu ne so na ɔhyɛɛ no mmara sɛdeɛ awurade nam mose so kaeɛ no
na awurade kasa kyerɛɛ mose sɛ
hyɛ israelfoɔ no na ka kyerɛ wɔn sɛ m ayɛyɛdeɛ m aduane a wɔde bɔ ogya afɔdeɛ ma no yi ehwa hwanhwam ma me no monhwɛ na momfa mmrɛ me ne berɛ a ɛsɛ mu
na ka kyerɛ wɔn sɛ ogya afɔdeɛ a momfa mmrɛ awurade nie nnwanten mma mmienu a wɔadi afe afe a wɔdi mu na wɔmfa mmɔ da koro hyeɛ afɔdeɛ daa
adwammaa baako na fa bɔ anɔpa na fa adwammaa baako no bɔ anwummerɛ deɛ
na fa esiam olonka abupɛn du mu baako yɛ aduane afɔdeɛ a wɔde ngodua aba a wɔasie ngo susutoa abupɛn nnan mu baako afɔre
ɛnyɛ daa hyeɛ afɔdeɛ a wɔhyehyɛeɛ wɔ sinai bepɔ soɔ a ɛyi hwa hwanhwam a ɛyɛ awurade gya afɔdeɛ
na n ahwiesa susutoa abupɛn nnan mu baako nka adwammaa baako ho kronkronbea hɔ na hwie nsa a wɔhwie no ma awurade
na adwammaa a ɔtɔ so mmienu no fa bɔ anwummerɛ deɛ na fa aduane afɔdeɛ ne n ahwiesa ka ho sɛ anɔpa deɛ no ma no nyɛ ogya afɔdeɛ a ɛyi hwa hwanhwam ma awurade
na homeda deɛ nnwanten mma mmienu a wɔadi afe afe a wɔdi mu ne aduane afɔdeɛ esiam olonka abupɛn du mu mmienu a wɔde ngo afɔre ne ɛho ahwiesa
homeda biara hyeɛ afɔdeɛ a ɛka daa ɔhyeɛ afɔdeɛ ne ɛho ahwiesa no ho ne no
na mo abosome foforɔ mfitiaseɛ nso momfa ɔhyeɛ afɔdeɛ mmrɛ awurade anantwinini mmienu ne odwennini baako nnwanten mma nson a wɔadi afe afe a wɔdi mu
na aduane afɔdeɛ esiam abupɛn du mu mmiɛnsa a wɔde ngo afɔre nka nantwinini baako ho na aduane afɔdeɛ esiam abupɛn du mu mmienu a wɔde ngo afɔre nka odwennini baako ho
na aduane afɔdeɛ esiam abupɛn du mu baako a wɔde ngo afɔre nka odwennini baako ho ɔhyeɛ afɔdeɛ a ɛyi hwa hwanhwam a wɔhye ma awurade ne no
na ɛho ahwiesa bobesa susutoa fa nka nantwinini biara ho na susutoa abupɛn mmiɛnsa mu baako nka odwennini no ho na susutoa abupɛn nnan mu baako nka adwammaa biara ho yei ne bosome biara hyeɛ afɔdeɛ afirinhyia abosome no mu
na wɔmfa ɔpapo baako nso mmɔ bɔne ho afɔdeɛ mma awurade nka daa ɔhyeɛ afɔdeɛ no ho ne ɛho ahwiesa ho
na bosome a ɛdi kan da a ɛtɔ so dunan no yɛ awurade twam
na bosome no ara da a ɛtɔ so dunum no yɛ dapɔnna nnanson na wɔnni apiti paanoo
da a ɛdi kan no monhyia nhyia kronkron monnyɛ adwumaden biara
na momfa ogya afɔdeɛ a ɛyɛ ɔhyeɛ afɔdeɛ mmrɛ awurade anantwinini mmienu ne odwennini baako ne nnwanten mma nson a wɔadi afe afe monhwɛ sɛ wɔdi mu
ne ɛho aduane afɔdeɛ esiam a wɔde ngo afɔre abupɛn du mu mmiɛnsa nka nantwinini baako ho na abupɛn du mu mmienu nka odwennini no ho
na abupɛn du mu baako nka nnwammaa nson no mu biara ho
ne bɔne ho afɔdeɛ papo baako a wɔde bɛpata ama mo
monyɛ yeinom nka anɔpa ɔhyeɛ afɔdeɛ a ɛyɛ daa ɔhyeɛ afɔdeɛ no ho
saa ara na nnanson no mu da biara momfa aduane mmɛbɔ ogya afɔdeɛ a ɛyi hwa hwanhwam ma awurade wɔnyɛ yei mpae daa ɔhyeɛ afɔdeɛ ne ɛho ahwiesa no so
na da a ɛtɔ so nson no monhyia nhyia kronkron monnyɛ adwumaden biara
na sɛ mo adapɛn afahyɛ duru a aduanekan da a mode mo aduane foforɔ afɔdeɛ rebrɛ awurade no monhyia nhyia kronkron monnyɛ adwumaden biara
na momfa ɔhyeɛ afɔdeɛ mmra na ɛnyi hwa hwanhwam mma awurade anantwinini mmienu ne odwennini baako ne nnwanten mma nson a wɔadi afe afe
ne ɛho aduane afɔdeɛ esiam a wɔde ngo afɔre abupɛn du mu mmiɛnsa nka nantwinini baako biara ho abupɛn du mu mmienu nka odwennini no ho
abupɛn du mu baako nka nnwammaa nson no mu koro biara ho
ne ɔpapo baako a wɔde bɛpata ama mo
monyɛ yei ne ɛho ahwiesa no nka daa ɔhyeɛ afɔdeɛ ne ɛho aduane afɔdeɛ no ho monhwɛ sɛ wɔdi mu
na bosome a ɛtɔ so nson no da a ɛdi kan no monhyia nhyia kronkron monnyɛ adwumaden biara ɛnyɛ mo totorobɛntohyɛn da
na mommɔ ɔhyeɛ afɔdeɛ a ɛyi hwa hwanhwam ma awurade nantwinini baako odwennini baako nnwanten mma a wɔadi afe afe nson a wɔdi mu
ne ɛho aduane afɔdeɛ esiam a wɔde ngo afɔre abupɛn du mu mmiɛnsa nka nantwinini no ho abupɛn du mu mmienu nka odwennini no ho
na abupɛn du mu baako nka nnwammaa nson no mu koro biara ho
ne ɔpapo baako a wɔde bɛbɔ bɔne ho afɔdeɛ de apata ama mo
ɛsono bosome foforɔ so hyeɛ afɔdeɛ ne ɛho aduane afɔdeɛ ne daa ɔhyeɛ afɔdeɛ ne ɛho aduane afɔdeɛ ne ɛho ahwiesa sɛdeɛ ɛteteɛ na ɛnyɛ awurade gya afɔdeɛ a ɛyi hwa hwanhwam
na bosome a ɛtɔ so nson no ara da a ɛtɔ so du no monhyia nhyia kronkron na monni mmuada monnyɛ adwuma biara
na momfa ɔhyeɛ afɔdeɛ a ɛyi hwa hwanhwam mmrɛ awurade nantwinini baako odwennini baako nnwanten mma a wɔadi afe afe nson a wɔdi mu
ne ɛho aduane afɔdeɛ esiam a wɔde ngo afɔre abupɛn du mu mmiɛnsa nka nantwinini no ho abupɛn du mu mmienu nka odwennini no ho
abupɛn du mu baako nka nnwammaa nson no mu koro biara ho
ne bɔne ho afɔdeɛ papo baako ɛsono bɔne ho afɔdeɛ ne daa ɔhyeɛ afɔdeɛ ne ɛho aduane afɔdeɛ ne ɛho ahwiesa
na bosome a ɛtɔ so nson no da a ɛtɔ so dunum no monhyia nhyia kronkron monnyɛ adwumaden biara na monhyɛ fa nnanson mma awurade
na momfa ɔhyeɛ afɔdeɛ ogya afɔdeɛ a ɛyi hwa hwanhwam mmrɛ awurade anantwinini dummiɛnsa adwennini mmienu nnwanten mma a wɔadi afe afe dunan a wɔdi mu
ne ɛho aduane afɔdeɛ esiam abupɛn du mu mmiɛnsa a wɔde ngo afɔre nka anantwinini dummiɛnsa no mu koro biara ho abupɛn du mu mmienu nka adwennini mmienu no ho
na abupɛn du mu baako nka nnwammaa dunan no mu koro biara ho
ne bɔne ho afɔdeɛ papo baako ɛsono daa ɔhyeɛ afɔdeɛ ɛho aduane ne ɛho ahwiesa
na da a ɛtɔ so mmienu no anantwinini dummienu adwennini mmienu nnwanten mma a wɔadi afe afe dunan a wɔdi mu
ne anantwinini adwennini ne nnwammaa no ho aduane afɔdeɛ ne ahwiesa wɔn dodoɔ sɛdeɛ ɛteɛ wɔ mmara no mu
ne bɔne ho afɔdeɛ papo baako ɛsono daa ɔhyeɛ afɔdeɛ ne ɛho aduane afɔdeɛ ne ɛho ahwiesa
na ɛda a ɛtɔ so mmiɛnsa no anantwinini dubaako adwennini mmienu nnwanten mma a wɔadi afe afe dunan a wɔdi mu
ne anantwie adwennini ne nnwammaa no ho aduane afɔdeɛ ne ahwiesa wɔn dodoɔ sɛdeɛ ɛteɛ wɔ mmara no mu
ne bɔne ho afɔdeɛ papo baako ɛsono daa ɔhyeɛ afɔdeɛ ne ɛho aduane afɔdeɛ ne ɛho ahwiesa
na da a ɛtɔ so nnan no anantwinini du adwennini mmienu nnwanten mma a wɔadi afe afe dunan a wɔdi mu
ne anantwinini adwennini ne nnwammaa no ho aduane afɔdeɛ ne ahwiesa wɔn dodoɔ sɛdeɛ ɛteɛ wɔ mmara no mu
ne bɔne ho afɔdeɛ papo baako ɛsono daa ɔhyeɛ afɔdeɛ ne ɛho aduane afɔdeɛ ne ɛho ahwiesa
na da a ɛtɔ so nnum no anantwinini nkron adwennini mmienu nnwanten mma a wɔadi afe afe dunan a wɔdi mu
ne anantwinini adwennini ne nnwammaa no ho aduane afɔdeɛ ne ahwiesa wɔn dodoɔ sɛdeɛ ɛteɛ wɔ mmara no mu
ne bɔne ho afɔdeɛ papo baako ɛsono daa ɔhyeɛ afɔdeɛ ne ɛho aduane afɔdeɛ ne ɛho ahwiesa
na da a ɛtɔ so nsia no anantwinini nwɔtwe adwennini mmienu nnwanten mma a wɔadi afe afe dunan a wɔdi mu
ne anantwinini adwennini ne nnwammaa no ho aduane afɔdeɛ ne ahwiesa wɔn dodoɔ sɛdeɛ ɛteɛ wɔ mmara no mu
ne bɔne ho afɔdeɛ papo baako ɛsono daa ɔhyeɛ afɔdeɛ ne ɛho aduane afɔdeɛ ne ɛho ahwiesa
na da a ɛtɔ so nson no anantwinini nson adwennini mmienu nnwanten mma a wɔadi afe afe dunan a wɔdi mu
ne anantwinini adwennini ne nnwammaa no ho aduane afɔdeɛ ne ahwiesa wɔn dodoɔ sɛdeɛ ɛteɛ wɔ mmara no mu
ne bɔne ho afɔdeɛ papo baako ɛsono daa ɔhyeɛ afɔdeɛ ne ɛho aduane afɔdeɛ ne ɛho ahwiesa
ɛda a ɛtɔ so nwɔtwe no monhyia afahyɛ nhyiamu monnyɛ adwumaden biara
na momfa hyeɛ afɔdeɛ a ɛne ogya afɔdeɛ a ɛyi hwa hwanhwam mmrɛ awurade nantwinini baako odwennini baako nnwanten mma a wɔadi afe afe nson a wɔdi mu
nantwinini ne odwennini ne nnwammaa no ho aduane afɔdeɛ ne ahwiesa wɔn dodoɔ sɛdeɛ ɛteɛ wɔ mmara no mu
ne bɔne ho afɔdeɛ papo baako ɛsono daa ɔhyeɛ afɔdeɛ ne ɛho aduane afɔdeɛ ne ɛho ahwiesa
yeinom na monyɛ mma awurade mo afa a mohyɛ no mu ɛsono mo bɔhyɛ adeɛ ne mo ayamyi afɔdeɛ mo hyeɛ afɔdeɛ ne mo aduane afɔdeɛ ne mo ahwiesa ne mo asomdwoeɛ afɔdeɛ
na mose ka kyerɛɛ israelfoɔ no sɛdeɛ awurade hyɛɛ mose no nyinaa
na mose kasa kyerɛɛ israelfoɔ mmusuakuo no so atitire sɛ yei ne asɛm a awurade ahyɛ
sɛ obi hyɛ awurade bɔ anaasɛ ɔka ntam tua ne kra adeɛ bi a ɔmmmu n asɛm so deɛ ɛfiri n anomu nyinaa ɔnyɛ
na sɛ ɔbaa bi hyɛ awurade bɔ de tua ne ho biribi berɛ a ɔda so wɔ n agya fie ne mmabaaberɛ mu
na n agya te ne bɔhyɛ no ne n ahotua a ɔde tua ne kra biribie no na n agya anka ho biribi a ɛnneɛ ne bɔhyɛ ne n ahotua a ɔde tuaa ne kra biribie no gyina hɔ
na sɛ da a n agya teɛ no wampene a ɛnneɛ ne bɔhyɛ nyinaa ne n ahotua a ɔde tuaa ne kra biribie no rennyina hɔ na awurade de bɛkyɛ no ɛfiri sɛ n agya ampene
na sɛ ɔyɛ ɔbarima yere na ne bɔhyɛ anaa deɛ afiri n anomu a ɔde atua ne kra biribie no da ne so
na ne kunu te na da a ɔteɛ no ɔyɛ komm a ɛnneɛ ne bɔhyɛ no gyina hɔ na tua a ɔde atua ne kra biribie no gyina hɔ
na sɛ da a ne kunu teɛ no wampene a na wasane ne bɔhyɛ a ɛda ne soɔ ne deɛ ɛfirii n anomu a ɔde tuaa ne kra biribie no na awurade de bɛkyɛ no
na ɔbaa kunafoɔ anaa deɛ wɔako no bɔhyɛ deɛ adeɛ biara a ɔtua ne kra no da ne so
na sɛ ne kunu fie na ɔhyɛ bɔ anaasɛ ɔde ntam tua ne kra biribi
na ne kunu te na ɔyɛ komm na wammara no a ne bɔhyɛ no nyinaa gyina hɔ na adeɛ biara a watua ne kra no gyina hɔ
nanso sɛ ne kunu sane no da a ɔteeɛ no a ɛnneɛ adeɛ biara a afiri n anomu a ɔde hyɛɛ bɔ anaasɛ ɔde tuaa ne kra biribie no rennyina hɔ ne kunu asane na awurade de bɛkyɛ no
bɔhyɛ nyinaa ne ahotua ntam a wɔde brɛ ɔkra ase nyinaa ne kunu na ɔmma no nnyina hɔ na ne kunu na ɔnsane
na sɛ daa ne kunu no nnka ho hwee a ɛnneɛ ɔhyɛ ne bɔhyɛ no nyinaa anaa n ahotua no nyinaa mu den ɛfiri sɛ da a ɔteeɛ no wanka ho hwee
na sɛ ɔteeɛ no akyi ansa na ɔresane a ɛnneɛ ɔsoa ne yere amumuyɛ
yeinom ne ahyɛdeɛ a awurade hyɛɛ mose sɛ ɛnna ɔbarima ne ne yere ntam ɛne agya ne ne babaa a ɔwɔ ne mmabaaberɛ mu n agya fie ntam
na awurade kasa kyerɛɛ mose sɛ
tɔ midianfoɔ so were ma israelfoɔ na ɛno akyiri no woati wo mpanimfoɔ wɔ asamando
na mose kasa kyerɛɛ ɔman no sɛ momma mo mu mmarima mmia ntu midian so sa na wɔmfa awurade aweretɔ mmra midianfoɔ so
israel mmusuakuo nyinaa mu momma abusuakuo biara mu nnipa apem nkɔ ɔsa no
na wɔyiyii israel mpempem ahodoɔ mu nnipa mpem dummienu a wɔamia rekɔ ɔsa abusuakuo biara mu apem
na mose somaa wɔn maa wɔkɔɔ ɔsa no abusuakuo biara mu apem wɔne ɔsɔfoɔ eleasa ba pinehas a na kronkronbea hɔ nnoɔma no ne osebɔ ntotorobɛnto no wɔ ne nsam no
na wɔne midian kɔkoe sɛdeɛ awurade hyɛɛ mose no na wɔkunkum mmarima nyinaa
na wɔkumm midian ahemfo nso kaa wɔn a wɔtotɔeɛ no ho midian ahemfo a wɔkumm wɔn yɛ baanum a wɔn ne ewi rekem sur hur ne reba na beor ba bileam nso wɔde nkrantɛ kumm no
na israelfoɔ no faa midian mmaa ne mmɔfra nnommum na wɔfom wɔn anantwie ne wɔn nnwan ne wɔn ahodeɛ nyinaa
na wɔtotoo wɔn tenabea nkuro ne wɔn nsraban nyinaa mu gya
na wɔde asadeɛ no nyinaa ne nnipa ne mmoa a wɔfaeɛ no nyinaa
brɛɛ mose ne ɔsɔfoɔ eleasa ne israelfoɔ asafo no nnommum ne mmoa a wɔfaeɛ ne asadeɛ no wɔde baa nsraban no mu moab mpaperɛ a ɛda yordan fa a ɛbɛn yeriko no so
na mose ne ɔsɔfoɔ eleasa ne asafo no mmapɔmma nyinaa firi nsraban no mu firii adi kɔhyiaa wɔn
na mose bo fuu dɔm no asafohene a wɔdi apem apem ne ɔha ɔha soɔ a wɔfiri akono reba no
na mose ka kyerɛɛ wɔn sɛ moagye mmaa no nyinaa nkwa anaa
hwɛ wɔn na wɔfaa bileam asɛm so maa israelfoɔ wae firii awurade ho peor asɛm no mu na ɛmaa ɔhaw baa awurade asafo no mu
enti monkunkum mmɔfra no mu mmarima nyinaa na mmaa no mu biara a ɔnim ɔbarima na ɔne ɔbarima ada no nso monku no
na mmɔfra no mu mmaa a wɔnhunuu mmarima nna no deɛ monnye wɔn nkwa na momfa wɔn
na mo ara nso mommɔ nsraban ntena mu nsraban no akyi nnanson mo mu biara a wakum obie ne obiara a waka ɔtɔfoɔ no monnwira mo ho da a ɛtɔ so mmiɛnsa ne da a ɛtɔ so nson no mo ne mo nnommum no
na atadeɛ biara ne nwoma adeɛ biara ne adeɛ a wɔde abirekyie nwi ayɛ nyinaa ne dua adeɛ biara monnwira ho
na ɔsɔfoɔ eleasa ka kyerɛɛ akofoɔ a wɔkɔɔ ɔsa no sɛ yei ne mmara a awurade de ahyɛ mose no mu ahyɛdeɛ
sika ne dwetɛ ne kɔbere mfrafraeɛ ne dadeɛ ne sanya ne sumpii deɛ
adeɛ biara a ɛkɔ ogya mu no momma no mfa ogya mu na ɛho nte nanso momfa ahodwira nsuo nnwira ho na adeɛ biara a ɛnkɔ ogya mu no momma no mfa nsuo mu
na monsi mo ntadeɛ da a ɛtɔ so nson no na mo ho nte na ɛno akyi ansa na mommra nsraban no mu
na awurade ka kyerɛɛ mose sɛ
wo ne ɔsɔfoɔ eleasa ne asafo no mu nananom afie mu atitire no mmu nnommum ne deɛ wɔfaeɛ nnipa ne mmoa no ano
na kyɛ asadeɛ no mu mmienu ma akofoɔ a wɔkɔɔ ɔsa no ne asafo no nyinaa
na gye akofoɔ a wɔkɔɔ ɔsa no hɔ ɛtoɔ ma awurade nnipa ne anantwie ne mfunumu ne nnwan mu ahanum ahanum mu mmaako mmaako
firi wɔn fa a wɔnyaeɛ no mu na fa ma ɔsɔfoɔ eleasa sɛ awurade mmasoɔ adeɛ
na israelfoɔ fa no mu deɛ gye nnipa ne anantwie ne mfunumu ne nnwan ne afieboa nyinaa mu aduonum aduonum mu mmaako mmaako na fa ma lewifoɔ a wɔkura awurade tenabea ho adwuma no
na mose ne ɔsɔfoɔ eleasa yɛɛ sɛdeɛ awurade hyɛɛ mose no
nso asadeɛ a ɛyɛ asadeɛ a ɛdɔm no faeɛ no nkaeɛ yɛ nnwan apem ahansia ne mpem aduɔson nnum
ne anantwie mpem aduɔson mmienu
ne mfunumu mpem aduosia baako
ne akra mmabunu a wɔyɛ mpem aduasa mmienu a wɔnhunuu mmarima da
na ɔfa a ɛyɛ wɔn a wɔkɔɔ ɔsa no kyɛfa no ano yɛ nnwan ɔpeha aduasa nson ne ahanum
na nnwan no mu ɛtoɔ a wɔyi maa awurade yɛ nnwan ahansia aduɔson nnum
na anantwie no yɛ mpem aduasa nsia na ɛtoɔ a wɔyii maa awurade yɛ aduɔson mmienu
na mfunumu no yɛ mpem aduasa ahanum na ɛtoɔ a wɔyii maa awurade yɛ aduosia baako
na akra no yɛ mpem dunsia na wɔn mu ɛtoɔ a wɔyii maa awurade yɛ aduasa mmienu
na mose de awurade mmasoɔ toɔ no maa ɔsɔfoɔ eleasa sɛdeɛ awurade hyɛɛ no no
na israelfoɔ no fa a mose gyee akofoɔ no nsam no mu deɛ
ɔfa a ɛyɛ asafo no deɛ no nie nnwan no mu ɔpehasa ne mpem aduasa nson ne ahanum
ne anantwie mpem aduasa nsia
ne mfunumu mpemaduasa ne ahanum
ne nnipa mpem dunsia
na mose faa israelfoɔ no fa no mu deɛ nnipa ne mmoa mu aduonum aduonum mu mmaako mmaako na ɔde maa lewifoɔ a wɔkura awurade tenabea ho adwuma no sɛdeɛ awurade hyɛɛ mose no
ɛnna asafohene a wɔdi dɔm mu mpem ahodoɔ soɔ no nnipa apem apem ne ɔha ɔha so atitire no twe pinii mose
bɛka kyerɛɛ no sɛ wo nkoa abu akofoɔ a wɔwɔ yɛn nsam no ano na wɔn mu biara anyera
enti na yɛde awurade ayɛyɛdeɛ reba yi obiara a ɔnyaa sika nnwinneɛ basa so nkapo bakɔn so nkapo nsɔanonkaa nsomuadeɛ ne kɔmuadeɛ sɛ wɔmfa mpata mma yɛn kra awurade anim
na mose ne ɔsɔfoɔ eleasa gyee wɔn hɔ sika no nnwinneɛ no nyinaa
na mmasoɔ sika a wɔmaa so maa awurade no nyinaa yɛ nnwetɛbena mpem dunsia ne ahanson aduonum a ɛfiri apem ne ɔha ɔha so asafohene no nsam
deɛ akofoɔ no fom kaa ho no wɔn ara fae
na mose ne ɔsɔfoɔ eleasa gyee sika no apem apem ne ɔha ɔha so asafohene no nsam na wɔde baa ahyiaeɛ ntomadan no mu sɛ ɛnyɛ israelfoɔ no nkaeɛ adeɛ awurade anim
na ruben mma ne gad mma no wɔ mmoa pii a wɔdɔɔso pa ara na wɔhunuu yaser ne gilead asase na hwɛ na ɛhɔ yɛ baabi a ɛyɛ ma mmoa
na gad mma ne ruben mma no ba bɛka kyerɛɛ mose ne ɔsɔfoɔ eleasa ne asafo no mu mmapɔmma no sɛ
nkuro atarot dibon yaser nimra hesbon eleale sebam nebo ne beon
asase a awurade abrɛ no aseɛ israel asafo anim no yɛ asase a ɛyɛ ma mmoa na yɛn wo nkoa wɔ mmoa
na wɔkaa sɛ sɛ yɛn anim aba nyam wɔ w anim a ma wɔmfa asase yi mma wo nkoa na yɛnni so na mfa yɛn ntwa yordan
na mose ka kyerɛɛ gad mma ne ruben mma no sɛ mo nuanom nkɔko na mo deɛ montena ha
na adɛn na motu israelfoɔ akoma sɛdeɛ wɔrentwa nkɔ asase a awurade de ama wɔn no soɔ
saa na mo nananom yɛeɛ berɛ a mesomaa wɔn firi kades barnea sɛ wɔnkɔhwɛ asase no
na wɔforo kɔduruu eskol subonhwa no mu na wɔhunuu asase no wɔbɛtuu israelfoɔ no akoma na wɔankɔ asase a awurade de ama wɔn no so
na awurade bo fui da no na ɔkaa ntam sɛ
mmarima a wɔfiri misraim baeɛ a wɔadi mfeɛ aduonu de rekorɔ no renhunu asase a mekaa ɛho ntam mekyerɛɛ abraham ne isak ne yakob no ɛfiri sɛ wɔanni m akyiri anwie
gye kenisini yefune ba kaleb ne nun ba yosua ɛfiri sɛ wɔn na wɔadi awurade akyiri nokorɛ mu
na awurade bo fuu israel na ɔmaa wɔkyinkyinii ɛserɛ so mfirinhyia aduanan kɔsii sɛ awoɔ ntoatoasoɔ a wɔyɛɛ awurade anim bɔne no nyinaa wiee sa
na hwɛ moasɔre asi mo nananom ananmu mmarima nnebɔneyɛfoɔ asefoɔ sɛ mode awurade abufuhyeɛ no bi reka ho de aba israel so ara
sɛ mosane firi awurade akyi a ɔbɛgya wɔn hɔ bio ɛserɛ so na moasɛe ɔman mu yi nyinaa
ɛnna wɔtwe pinii no kaa sɛ yɛbɛgyegye nnwammuo wɔ ha ama yɛn mmoa na yɛakyekyere nkuro nso ama yɛn mma
na yɛn deɛ yɛamia asɔ akodeɛ mu adi israelfoɔ anim akɔsi sɛ yɛde wɔn bɛduru wɔn tenabea ansa na yɛn mma ntenatena nkuro a ɛyɛ den no mu asase no sotefoɔ no nti
yɛrensane mma yɛn afie de bɛkɔ akɔsi sɛ israelfoɔ no nyinaa bɛnya wɔn agyapadeɛ mmaako mmaako adi soɔ
na yɛne wɔn remfa agyapadeɛ wɔ yordan agya ne akyire ɛfiri sɛ yɛn agyapadeɛ abɛfiri yordan agya ha wɔ apueeɛ fam ama yɛn
na mose ka kyerɛɛ wɔn sɛ sɛ mobɛyɛ yei na moamia wɔ awurade anim akɔko
na mo mu wɔn a wɔamia nyinaa bɛtwa yordan adi awurade anim akɔsi sɛ ɔbɛpamo n atamfo afiri n anim
na wɔabrɛ asase no ase awurade anim ansa na moasane a ɛnneɛ na moayɛ mo asɛdeɛ awurade ne israel ho na asase yi nyɛ mo agyapadeɛ awurade anim
na sɛ moanyɛ saa a hwɛ na moayɛ awurade bɔne na monhunu yie sɛ mo bɔne bɛyi mo ama
monkyekyere nkuro mma mo mma na monnyegye ban mma mo nnwan na deɛ afiri mo anomu no monyɛ
na gad mma ne ruben mma no ka kyerɛɛ mose sɛ wo nkoa bɛyɛ sɛdeɛ me wura ahyɛ no
yɛn mma ne yɛn yerenom ne yɛn nnwan ne yɛn anantwie nyinaa ntena gilead nkuro mu hɔ
na wo nkoa mu wɔn a wɔamia rekɔ ɔsa nyinaa bɛtwam adi awurade anim akɔko sɛdeɛ me wura kaeɛ no
ɛnna mose hyɛɛ wɔn ho mmara maa ɔsɔfoɔ eleasa ne nun ba yosua ne israelfoɔ mmusuakuo mu mpanimfie so atitire no
na mose ka kyerɛɛ wɔn sɛ sɛ gad mma ne ruben mma ne mo twa yordan wɔn a wɔamia di awurade anim rekɔ ɔsa nyinaa na wɔnya brɛ asase no ase mo anim a ɛnneɛ momfa gilead asase mma wɔn na wɔnni so
na sɛ wɔammia ne mo antwa a ɛnneɛ kanaan asase so na wɔmma wɔnnya tenabea wɔ mo mu
na gad mma ne ruben mma buaa sɛ deɛ awurade aka akyerɛ wo nkoa no saa ara na yɛbɛyɛ
yɛn deɛ yɛbɛmia adi awurade anim atwam akɔ kanaan asase so na yɛn agyapadeɛ a yɛanya yordan agya ha no atena yɛn hɔ
ɛnna mose de amorifoɔ hene sihon ahennie ne basan hene og ahennie asase no ne n ahyeɛ mu nkuro asase no so nkuro a atwa ahyia nyinaa maa gad mma ne ruben mma ne yosef ba manase abusuakuo fa
na gad mma no kyekyeree dibon ne atarot ne aroer
ne atrot sofan ne yaser ne yogbeha
ne bet nimra ne bet haran nkuro a wɔatoto ho afasuo ne nnwammuo
na ruben mma no kyekyeree hesbon eleale kiriataim
nebo ne baal meon a din no sakyerasakyeraeɛ ne sibma na wɔtotoo nkuro a wɔkyekyereeɛ no din
na manase ba makir mma sii mu kɔɔ gilead kɔfae na wɔpamm amorifoɔ a wɔwɔ hɔ no
na mose de gilead maa manase ba makir na ɔtenaa mu
na manase ba yair sii mu kɔfaa wɔn atenaeɛ no na ɔfrɛɛ no yair atenaeɛ
na noba sii mu kɔfaa kenat ne ɛho nkurowa na ɔde ne din noba toe
yeinom ne akwan a israelfoɔ twaeɛ berɛ a mose ne aaron dii wɔn anim de wɔn firi misraim asase soɔ no sɛdeɛ wɔn dɔm ahodoɔ no teɛ
mose twerɛɛ faako a wɔtu firiiɛ ne akwan a wɔtwaeɛ sɛdeɛ awurade hyɛɛ no no na yeinom ne wɔn akwantuo mu asoɛeɛ firi faako a wɔtutu firiiɛ no
bosome a ɛdi kan no mu wɔtu firii rameses bosome a ɛdi kan no da a ɛtɔ so dunum twam no akyi adeɛ kyeeɛ na israelfoɔ de ahosɛpɛ kɛseɛ firi kɔeɛ wɔ misraimfoɔ nyinaa anim
na misraimfoɔ resie wɔn mmakan a awurade kunkumm wɔn mu no nyinaa na wɔn anyame no nso awurade buu wɔn atɛn
na israelfoɔ no tu firii rameses kɔkyeree nsraban sukot
na wɔtu firii sukot kɔkyeree nsraban etam a ɛwɔ nsɛnoa
na wɔtu firii etam dane baa pi hahirot a ɛwɔ baal sefon anim na wɔkyeree nsraban migdol anim
na wɔtu firii hahirot anim kɔtwaa ɛpo no kɔɔ ɛserɛ so na wɔnantee etam serɛ so nnansa kwan kɔkyeree nsraban mara
na wɔtu firii mara baa elim na elim na na nsuo aniwa dummienu ne nkyiresua aduɔson wɔ na wɔkyeree hɔ nsraban
na wɔtu firii elim kɔkyeree nsraban mmɛwa po ano
na wɔtu firii mmɛwa po ano kɔkyeree nsraban sin serɛ so
na wɔtu firi sin serɛ so kɔkyeree nsraban dofka
na wɔtu firii dofka kɔkyeree nsraban alus
na wɔtu firii alus kɔkyeree nsraban refidim na ɛhɔ na ɔman no annya nsuo annom
na wɔtu firii refidim kɔkyeree nsraban sinai serɛ so
na wɔtu firii sinai serɛ so kɔkyeree nsraban kibrot hataawa
na wɔtu firii kibrot hataawa kɔkyeree nsraban haserot
na wɔtu firii haserot kɔkyeree nsraban ritma
na wɔtu firii ritma kɔkyeree nsraban rimon peres
na wɔtu firii rimon peres kɔkyeree nsraban libna
na wɔtu firii libna kɔkyeree nsraban risa
na wɔtu firii risa kɔkyeree nsraban kehelata
na wɔtu firii kehelata kɔkyeree nsraban sefer bepɔ so
na wɔtu firii sefer bepɔ so kɔkyeree nsraban harada
na wɔtu firii harada kɔkyeree nsraban makhelot
na wɔtu firii makhelot kɔkyeree nsraban tahat
na wɔtu firii tahat kɔkyeree nsraban tara
na wɔtu firii tara kɔkyeree nsraban mitka
na wɔtu firii mitka kɔkyeree nsraban hasmona
na wɔtu firii hasmona kɔkyeree nsraban moserot
na wɔtu firii moserot kɔkyeree nsraban bene yaakan
na wɔtu firii bene yaakan kɔkyeree nsraban hor hagidgad
na wɔtu firii hor hagidgad kɔkyeree nsraban yotbata
na wɔtu firii yotbata kɔkyeree nsraban abrona
na wɔtu firii abrona kɔkyeree nsraban esion geber
na wɔtu firii esion geber kɔkyeree nsraban sin serɛ so ɛne kades
na wɔtu firii kades kɔkyeree nsraban hor bepɔ ho edom asase ano
na ɔsɔfoɔ aaron foro kɔɔ hor bepɔ so sɛdeɛ awurade hyɛɛ no no kɔwuu wɔ hɔ israelfoɔ misraim asase so fire afe a ɛtɔ so aduanan soɔ bosome a ɛtɔ so nnum no da a ɛdi kan
na aaron wuu hor bepɔ soɔ no na wadi mfirinhyia ɔha aduonu mmiɛnsa
na kanaanni arad hene a ɔte negeb no tee sɛ israelfoɔ no reba
na wɔtu firii hor bepɔ ho kɔkyeree nsraban salmona
na wɔtu firii salmona kɔkyeree nsraban punon
na wɔtu firii punon kɔkyeree nsraban obot
na wɔtu firii obot kɔkyeree nsraban iye abarim moab hyeɛ so
na wɔtu firii iyim kɔkyeree nsraban dibon gad
na wɔtu firii dibon gad kɔkyeree nsraban almon diblataim
na wɔtu firii almon diblataim kɔkyeree nsraban abarim mmepɔ so nebo ntentensoɔ
na wɔtu firii abarim mmepɔ so kɔkyeree nsraban moab mpaperɛ so yordan fa a ɛbɛn yeriko no
na wɔkyeree yordan ho nsraban firi bet yesimot kɔsii abel sitim moab mpaperɛ so
na awurade kasa kyerɛɛ mose moab mpaperɛ so yordan fa a ɛbɛn yeriko no sɛ
kasa kyerɛ israelfoɔ no sɛ sɛ motwa yordan kɔ kanaan asase so a
ɛnneɛ mompamo asase no sotefoɔ nyinaa mfiri mo anim na monsɛe wɔn aboɔ ahoni nyinaa na wɔn ahoni a wɔaguo no monsɛe ne nyinaa na monsɛe wɔn nsorɔnsorɔmmea nyinaa
na momfa asase no ntena so na mo na mede asase no mama mo sɛ monni soɔ
na momfa tontobɔ so nkyɛ asase no mu mma mo mmusuakuo no abusuakuo a ɛso no momma ne kyɛfa nso na deɛ ɛsua no momma ne kyɛfa nsua deɛ obiara tonto bɛbɔ no ɛhɔ na ɛnyɛ ne deɛ monnyegye mo kyɛfa sɛdeɛ mo nananom mmusuakuo teɛ
na sɛ moampamo asase no sotefoɔ amfiri mo anim a ɛnneɛ wɔn mu wɔn a mobɛgya wɔn no bɛdane mo aniwa mu nkasɛɛ ne mo mfe mu nnunsini na wɔateetee mo asase a mote soɔ no so
na sɛdeɛ mesusuu sɛ mɛyɛ wɔn no saa ara na mɛyɛ mo
na awurade kasa kyerɛɛ mose sɛ
hyɛ israelfoɔ no mmara na ka kyerɛ wɔn sɛ sɛ moduru kanaan asase no so a yei ne asase a ɛbɛyɛ mo agyapadeɛ kanaan asase no sɛdeɛ n ahyeɛ teɛ
mo anafoɔ fam nkyɛn mfiri sin serɛ so edom nkyɛn mu na mo anafoɔ fam hyeɛ no mfiri nkyene po awieeɛ wɔ apueeɛ
na mo hyeɛ no mmra akrabim aforoeɛ anafoɔ fam na ɛntwam nkɔ sin na ɛmfiri hɔ nkɔ kades barnea anafoɔ fam na ɛmfiri hɔ nkɔ hasar adar ntwam nkɔfa asmon
na ɛhyeɛ no nkonton mfiri asmon nkɔ misraim subonhwa no mu na ano nkɔpem po no ano
na atɔeɛ fam hyeɛ no deɛ ɛpo kɛseɛ a ɛda hɔ ma mo no na ɛnyɛ ɛhyeɛ ɛno na ɛnyɛ mo atɔeɛ fam hyeɛ
na yei nyɛ mo atifi fam hyeɛ momfiri po kɛseɛ no ano mfa mo ani nkari hor bepɔ
na momfiri hor bepɔ ho nkari deɛ wɔfa kɔ hamat na ɛhyeɛ no ano nkɔpem sedad
na ɛhyeɛ no mfiri hɔ nkɔ sifron na ano nkɔpem hasar enan yei na ɛnyɛ mo atifi fam hyeɛ
na monkari apueeɛ fam hyeɛ mfiri hasar enan nkɔ sefam
na ɛhyeɛ no mfiri sefam nsiane nkɔ ribla ain apueeɛ na ɛhyeɛ no nsiane ara nkɔpem kineret po no nsunoa apueeɛ
na ɛhyeɛ no nsiane nkɔduru yordan na ano nkɔpem nkyene po ano yei ne mo asase no sɛdeɛ ɛho ahyeɛ teɛ
na mose hyɛɛ israelfoɔ no sɛ yei ne asase a momfa ntontobɔ so nkyɛ mu nni soɔ a awurade ahyɛ sɛ wɔmfa mma mmusuakuo nkron ne fa no
na ruben mma abusuakuo sɛdeɛ wɔn mpanimfie teɛ ne gad mma abusuakuo sɛdeɛ wɔn mpanimfie teɛ ne manase abusuakuo fa no anya wɔn kyɛfa
mmusuakuo mmienu ne fa no anya wɔn kyɛfa yeriko yordan agya anim fam ne apueeɛ
na awurade kasa kyerɛɛ mose sɛ
mmarima a wɔnkyɛ asase no mu mma mo no din nie ɔsɔfoɔ eleasa ne nun ba yosua
na monyiyi mmusuakuo nyinaa mu mmapɔmma mmaako mmaako na wɔnkyɛ asase no mu
mmarima no din nie yuda abusuakuo mu yefune ba kaleb
simeon abusuakuo mu amihud ba semuel
benyamin abusuakuo mu kislon ba elidad
dan mma abusuakuo mu bapɔmma yogli ba buki
yosef mma no deɛ manase mma abusuakuo mu bapɔmma efod ba haniel
efraim mma abusuakuo mu bapɔmma siftan ba kemuel
sebulon mma abusuakuo mu bapɔmma parnak ba elisafan
isakar mma abusuakuo mu bapɔmma asan ba paltiel
aser mma abusuakuo mu bapɔmma selomi ba ahihud
naftali mma abusuakuo mu bapɔmma amihud ba pedahel
yeinom ne wɔn a awurade hyɛɛ wɔn sɛ wɔnkyɛ kanaan asase mma israelfoɔ no
na awurade kasa kyerɛɛ mose wɔ moab mpaperɛ so yordan fa a ɛbɛn yeriko no sɛ
hyɛ israelfoɔ no na wɔmfa wɔn agyapadeɛ a wɔanya no mu nkuro bi mma lewifoɔ no na wɔntena mu na nkuro no ho mmoa adidibea nsase nso momfa mma lewifoɔ
na nkuro no nyɛ wɔn tenabea na ɛho mmoa adidibea nsase no nneda hɔ mma wɔn anantwie ne wɔn nyɛmmoa ne wɔn mmoa nyinaa
na nkuro no ho mmoa adidibea nsase a mode bɛma lewifoɔ no mfiri kuro no fasuo akyi nkɔ basafa ahanum ahanum ntwa ho nhyia
na monsusu kuro no akyi apueeɛ fam basafa apem ne anafoɔ fam basafa apem ne atɔeɛ fam basafa apem ne atifi fam basafa apem na kuro no nna ntam yei ne nkuro no ho mmoa adidibea nsase a ɛnyɛ wɔn dea
na nkuro a mode ma lewifoɔ no nyɛ dwanekɔbea nkuro nsia a mode bɛma sɛ nnipakumfoɔ nnwane nkɔ hɔ na momfa nkuro aduanan mmienu nka ho
nkuro a mode bɛma lewifoɔ no nyinaa nyɛ nkuro aduanan nwɔtwe ne ɛho mmoa adidibea nsase
na nkuro a mogye firi israelfoɔ no agyapadeɛ mu ma lewifoɔ no wɔn a wɔn deɛ dɔɔso no wɔn hɔ na monnye pii na wɔn a wɔn deɛ sua no monnye wɔn hɔ kakraa bi obiara sɛdeɛ n agyapadeɛ a wanya no dodoɔ teɛ no na ɔmfa ne nkuro no bi mma lewifoɔ
na awurade kasa kyerɛɛ mose sɛ
kasa kyerɛ israelfoɔ no na ka kyerɛ wɔn sɛ sɛ motwa yordan kɔ kanaan asase so a
monyiyi nkuro a ɛfata na ɛnyɛ dwanekɔbea nkuro mma mo na onipakumfoɔ a ne nsa apa obi ho no adwane akɔ hɔ
na nkuro no nyɛ dwanekɔbea mma mo mfiri ɔweretɔfoɔ nsam na onipakumfoɔ no anwu kɔsi sɛ ɔbɛgyina asafo anim na wɔabu no atɛn ansa
na nkuro a mobɛyie no nyɛ mo dwanekɔbea nkuro nsia
monyi nkuro mmiɛnsa mma yordan agya na monyi nkuro mmiɛnsa nso mma kanaan asase so
ɛnyɛ dwanekɔbea nkuro na nkuro nsia yi nyɛ dwanekɔbea mma israelfoɔ ne ɔhɔhoɔ ne ɔmamfrani a ɔte wɔn mu na obiara a ne nsa apa onipa bi ho no adwane akɔ hɔ
na sɛ obi de dadeɛ bɔ obi ma no wu a ɔyɛ owudini kum na wɔnkum owudini no
na sɛ obi kura ɔboɔ a ɛbɛtumi akum onipa na sɛ ɔde bɔ obi ma no wu a ɔyɛ owudini kum na wɔnkum owudini no
anaasɛ ɔkura dua a ɛbɛtumi akum onipa de bɔ obi ma no wu a ɔyɛ owudini kum na wɔnkum owudini no
mogya ho weretɔfoɔ na ɔnkum owudini no ɔto no a ɔnku no
na sɛ ɔtane so na ɔwɔɔ no anaasɛ ɔboapa to biribi bɔ no ma no wu
anaasɛ nitan so na ɔde ne nsa bɔ no ma no wu a kum na wɔnkum deɛ ɔbɔɔ no no ɔyɛ owudini mogya ho weretɔfoɔ sɛ ɔto owudini no a ɔnku no
na sɛ obi sum obi hwe fam mpofirim na ɛnyɛ nitan so anaasɛ ɔto adeɛ biara na ɛbɔ no na wammoapa
anaasɛ wanhunu obi na ɔde ɔboɔ bi a ɛtumi kum onipa bɔ no ma no wu na ɔnyɛ ne tamfo nso ɔmpɛ no bɔne bi a
ɛnneɛ asafo no nnyina saa ahyɛdeɛ yi so mmu onipakumfoɔ no ne mogya ho weretɔfoɔ no ntam atɛn
na asafo no nyi onipakumfoɔ no mfiri mogya ho weretɔfoɔ no nsam na asafo no mfa no nsane nkɔ ne dwanekɔbea kuro a ɔdwane kɔɔ mu no mu na ɔnkɔtena hɔ nkɔsi sɛ ɔsɔfo panin a wɔasra no sra ngo kronkron no bɛwuo
na sɛ onipakumfoɔ no firi adi tra ne dwanekɔbea kuro a ɔdwane kɔɔ mu no hyeɛ so
na mogya ho weretɔfoɔ no kɔto no ne dwanekɔbea kuro no hyeɛ akyi na mogya ho weretɔfoɔ no kɔkum onipakumfoɔ no a ɔnni mogya ho fɔ
na anka ɛsɛ sɛ ɔtena ne dwanekɔbea kuro no mu kɔsi sɛ ɔsɔfo panin no bɛwuo na ɔsɔfo panin no wuo akyiri no onipakumfoɔ no asane aba asase a ɛyɛ n agyapadeɛ no so bio
na yei nyɛ atemmuo ahyɛdeɛ mma mo mo awoɔ ntoatoasoɔ nyinaa mu mo tenabea nyinaa mu
obiara a ɔkum obi no adansefoɔ anomu asɛm so na wɔmfa nkum onipakumfoɔ no na ɔdanseni baako nnni adanseɛ nntia ɔkra biara mmma no nnwu
nso monnnye owudini a ɔdi fɔ sɛ wakum onipa bi no hɔ biribiara mmfa nnnye no nkwa na mmom kum na wɔnku no
na monnnye agyedeɛ nso nnsi ne dwanekɔbea kuro mu dwanekorɔ ananmu mmma no nnsane mmmɛtena asase no so kɔsi sɛ ɔsɔfoɔ no bɛwuo
na monnyɛ saa nngu asase a mote soɔ no ho fi ɛfiri sɛ mogya no ara na ɛgu asase no ho fi na wɔrentumi mfa biribiara mpata mma asase no mogya a wɔahwie agu soɔ no nti gye deɛ ɔkaa mogya guiɛ no ara ne mogya
na monngu asase a mote soɔ na me nso mete mu no ho fi na mene awurade a mete israelfoɔ mu no
na gilead makir ba manase ba mma abusuakuo mu mpanimfie so atitire a wɔfiri yosef mma mmusua mu no ba bɛkasaa mose ne mmapɔmma no israelfoɔ mpanimfie so atitire no anim
na wɔse awurade ahyɛ me wura sɛ wɔmfa ntontobɔ so nkyɛ asase no mu mma israelfoɔ na wɔnni so na me wura nyaa awurade anomu mmara sɛ wɔmfa yɛn nua selofehad agyapadeɛ mma ne mmammaa
na sɛ wɔkɔyɛ israelfoɔ mmusuakuo mu mma bi yerenom a ɛnneɛ wɔn agyapadeɛ no bɛfiri yɛn nananom agyapadeɛ mu na wɔde akɔka abusuakuo ko a wɔakɔyɛ wɔn dea no agyapadeɛ ho na afiri yɛn ntonto kyɛfa no mu
na sɛ ɛduru israelfoɔ ahosɛpɛ afahyɛ afe so a wɔde wɔn agyapadeɛ no bɛka abusuakuo a wɔakɔyɛ wɔn dea no agyapadeɛ ho na wɔayi wɔn agyapadeɛ afiri yɛn nananom abusuakuo agyapadeɛ mu
na mose nam awurade asɛm so hyɛɛ israelfoɔ no sɛ deɛ yosef mma abusuakuo aka yi tene
yei ne deɛ awurade ahyɛ wɔ selofehad mmammaa no ho obiara a wɔsusu sɛ ɔyɛ no wɔnware no nanso wɔn nananom abusuakuo mu abusua bi mu nko na wɔnwareɛ
na israelfoɔ agyapadeɛ amfiri abusuakuo bi mu ankɔ abusuakuo foforɔ bi mu na israelfoɔ no mfemfam wɔn nananom abusuakuo agyapadeɛ ho
na ɔbabaa biara a ɔnya agyapadeɛ israelfoɔ mmusuakuo mu no nyɛ obi a ɔfiri n agya abusuakuo mu abusua bi mu yerɛ na israelfoɔ no nnya wɔn nananom agyapadeɛ nni so
na agyapadeɛ bi amfiri abusuakuo bi mu ankɔ abusuakuo foforɔ mu na israelfoɔ mmusuakuo no mfemfam wɔn agyapadeɛ ho
sɛdeɛ awurade hyɛɛ mose no saa ara na selofehad mmammaa no yɛeɛ
na mahla tirsa ne hogla ne milka ne noa selofehad mmammaa no warewaree wɔn agya nuanom mma
na wɔwarewaree wɔn a wɔfiri yosef ba manase mma mmusua mu na wɔn agyapadeɛ no kaa wɔn agya abusuakuo no mu
yeinom ne mmara nsɛm ne atemmudeɛ a awurade nam mose so hyɛɛ israelfoɔ wɔ moab mpaperɛ so yordan fa a ɛbɛn yeriko no
﻿ yei ne nsɛm a mose ka kyerɛɛ israel nyinaa yordan agya serɛ soɔ araba mpaperɛ so suf ntentensoɔ paran ne tofel laban haserot ne di sahab ntam
ɛfiri horeb seir bepɔ kwan so kɔ kades barnea yɛ dadu dabaako kwan
na afe a ɛtɔ so aduanan no bosome a ɛtɔ so dubaako bosome no ara da a ɛdi kan no mose kasa kyerɛɛ israelfoɔ no sɛdeɛ awurade hyɛɛ no sɛ ɔnka nkyerɛ wɔn no nyinaa
kum a wɔkum amorifoɔ hene sihon a ɔte hesbon ne basan hene og a ɔte astarot wɔ edrei no akyi
yordan agya moab asase so na mose firii aseɛ kyerɛkyerɛɛ mmara yi mu sɛ
awurade yɛn nyankopɔn kasa kyerɛɛ yɛn wɔ horeb sɛ moatena bepɔ yi ho akyɛre dodo
monnane mo ho ntu nkɔ amorifoɔ bepɔ ne nsase a ɛbemmɛn ho wɔ araba mpaperɛ no so bepɔ so ne mpaperɛ so ne negeb ne mpoano nyinaa kanaanfoɔ asase so ne lebanon so nkɔduru asukɛseɛ asubɔntene eufrate ho
hwɛ mede asase no mato mo anim monkɔ nkɔfa asase a awurade kaa ho ntam kyerɛɛ mo nananom abraham isak ne yakob sɛ ɔde bɛma wɔn ne wɔn asefoɔ a wɔdi wɔn akyire no
na meka mekyerɛɛ mo berɛ no mu sɛ me nko ara mentumi menkura mo
awurade mo nyankopɔn ama moadɔɔso na hwɛ ɛnnɛ mo dodoɔ te sɛ ɔsoro nsoromma
awurade mo nananom nyankopɔn mfa no sɛdeɛ moteɛ yi mmɔho apem nka mo ho na ɔnhyira mo sɛdeɛ ɔka kyerɛɛ mo no
ɛbɛyɛ dɛn na me nko ara mɛtumi masoa mo ne mo aperedie ho adesoa duruduro yi
monyiyi mmarima anyansafoɔ ne animdefoɔ a wɔdɛnso mo mmusuakuo no mu na memfa wɔn nsisi mo so atitire
na mobuaa me sɛ asɛm a woaka sɛ yɛnyɛ no yɛ
ɛnna mede mo mmusuakuo mu atitire mmarima anyansafoɔ a wɔdɛnso sisii mo so atitire apem apem so mpanin ne ɔha ɔha so mpanin ne aduonum aduonum so mpanin ne du du so mpanin ne mo mmusuakuo so ahwɛfoɔ
na mehyɛɛ mo atemmufoɔ no mmara berɛ no mu sɛ montie mo nuanom ntam nsɛm na mommu ntɛntenenee onipa ne ne nua ne ne hɔhoɔ ntam
monnhwɛ nnipa anim atemmuo mu montie aketewa sɛ ɔkɛseɛ monnsuro onipa anim ɛfiri sɛ atemmuo yɛ nyankopɔn dea na asɛm a ɛyɛ den sene mo na momfa mmrɛ me na mentie
na mehyɛɛ mo nnoɔma a monyɛ no nyinaa ho mmara berɛ no mu
na yɛtu firii horeb na yɛnante faa ɛserɛ kɛseɛ a ɛso yɛ hu a mohunuiɛ nyinaa so amorifoɔ bepɔ kwan so sɛdeɛ awurade yɛn nyankopɔn hyɛɛ yɛn no na yɛduruu kades barnea
na mesee mo sɛ moaduru amorifoɔ bepɔ a awurade yɛn nyankopɔn de rema yɛn no ho
hwɛ awurade wo nyankopɔn de asase no ato w anim foro kɔfa sɛdeɛ awurade wo nananom nyankopɔn ka kyerɛɛ woɔ no nsuro na mma w akoma nntu
ɛnna mo nyinaa motwe pinii me kaa sɛ ma yɛnsoma mmarima nni yɛn anim nkɔsra asase no mma yɛn na wɔmmɛka kwan ko a yɛbɛfa soɔ ne nkuro a yɛbɛduru soɔ no ho asɛm nkyerɛ yɛn
na asɛm no sɔɔ m ani sɛ na mefaa mo mu nnipa dummienu mmusuakuo biara mu nipa baako
na wɔdanee wɔn ani foroo bepɔ no na wɔkɔduruu eskol subonhwa mu na wɔsraeɛ
na wɔfaa asase no so aba bi kura de siane brɛɛ yɛn na wɔbɛka kyerɛɛ yɛn bio sɛ asase a awurade yɛn nyankopɔn de rema yɛn no yɛ
nanso moampɛ sɛ moforɔ na motee awurade mo nyankopɔn anomu asɛm so atua
na monwiinwii mo ntomadan mu sɛ ɔtane so na awurade yii yɛn firii misraim asase soɔ sɛ ɔde yɛn rebɛhyɛ amorifoɔ nsa na wɔasɛe yɛn
ɛhe na yɛmfa nkorɔ yɛn nuanom atu yɛn akoma sɛ nnipa no soso na wɔwoware sene yɛn nkuro no yɛ akɛseɛ a wɔatoto ho afasuo kɔ soro na bio nso yɛhunuu anakfoɔ mma no wɔ hɔ
na mesee mo sɛ mommma mo akoma nntu na monnsuro wɔn
awurade mo nyankopɔn a ɔdi mo anim no ɔno na ɔbɛko ama mo sɛdeɛ ɔyɛ maa mo misraim wɔ mo anim no ara
ne ɛserɛ so a wohunuu sɛ awurade wo nyankopɔn kura wo sɛdeɛ onipa kura ne ba akwan a mofaa soɔ no nyinaa so bɛsii sɛ moduruu ha yi
na yei mu nso moannye awurade mo nyankopɔn anni
nanso ɔno na na ɔdi mo anim ɔkwan soɔ sɛ ɔrekɔsra mo nsrabankyerebea ama mo ogya mu anadwo sɛ ɔrekyerɛ mo kwan a momfa soɔ mununkum mu awia
na awurade tee mo nsɛm no na ne bo fuiɛ na ɔkaa ntam sɛ
awoɔ ntoatoasoɔ bɔne yi mu nnipa yi mu biara renhunu asase pa a mekaa ho ntam sɛ mede bɛma mo nananom no
gye yefune ba kaleb ɔno na ɔbɛhunu na ɔno na mede asase a ɔtiaa soɔ no bɛma no ne ne mma ɛfiri sɛ wadi awurade akyi
me nso mo nti awurade faa me ho abufuo kaa sɛ wo nso worenkɔ hɔ bi
nun ba yosua a ɔgyina w anim no ɔno na ɔbɛduru hɔ ɔno na hyɛ no den na ɔno na ɔbɛkyɛ agyapadeɛ no ama israel
na mo mma nketewa a mose wɔbɛyɛ nnommum ne mo mma a nnɛ wɔnnim papa ne bɔne no wɔn na wɔbɛduru hɔ wɔn na mede bɛma wɔn na wɔn na wɔbɛdi soɔ
na mo deɛ monnane mo ho ntu nkɔ ɛserɛ so mmɛwa po kwan so
ɛnna mobua see me sɛ yɛayɛ awurade bɔne yɛn ara yɛbɛforo akɔko sɛdeɛ awurade yɛn nyankopɔn hyɛɛ yɛn no nyinaa na mode mo akodeɛ miamiaeɛ no ɛyɛɛ mo sɛ bepɔ no forɔ yɛ agorɔ
na awurade ka kyerɛɛ me sɛ ka kyerɛ wɔn sɛ mommforo nnkɔko na menni mo mu na moankɔtotɔ mo atamfoɔ anim
na mekasa mekyerɛɛ mo na moantie na motee awurade anomu asɛm atua na motintim mo anim foroo bepɔ no
na amorifoɔ a wɔte bepɔ no soɔ no firi bɛhyiaa mo na wɔtaa mo sɛdeɛ nwowa yɛ na wɔkunkum mo seir kɔduruu horma
na mosane bɛsuu awurade anim na awurade antie mo na wanyɛ aso amma mo
ɛnna motenaa kades dii nna pii sɛdeɛ nna a mode tenaa hɔ teɛ no
ɛnna yɛdanee yɛn ho tuu yɛn kwan kɔɔ ɛserɛ so mmɛwa po kwan so sɛdeɛ awurade ka kyerɛɛ me no na yɛkonton faa seir bepɔ ho nna pii
na awurade ka kyerɛɛ me sɛ
moakyini bepɔ yi ho akyɛre dodo monnane mo ho nkyerɛ atifi fam
na hyɛ ɔman no sɛ morebɛtwam mo nuanom esau mma a wɔte seir no hyeɛ so na wɔsuro mo monhwɛ mo ho yie
mo ne wɔn nnni aperepereɛ na meremfa wɔn asase nammɔn baako mpo memma mo ɛfiri sɛ mede seir bepɔ mama esau sɛ n atenaeɛ
momfa sika ntɔ wɔn nkyɛn aduane nni na nsuo nso momfa sika ntɔ no wɔn nkyɛn nnom
na awurade wo nyankopɔn ahyira wo wo nsa ano adwuma nyinaa mu wahunu wo serɛ kɛseɛ yi so nanteɛ yi mfirinhyia aduanan yi awurade wo nyankopɔn adi w akyi biribiara nhiaa wo
na yɛsianee yɛn nuanom esau mma a wɔte seir no ho faa araba mpaperɛ so kwan so firii elat ne esion geber danee yɛn ho bɛtwaa mu moab serɛ so kwan so
na awurade ka kyerɛɛ me sɛ nteetee moab ho na ɛne wɔn nnni aperepereɛ nnko na meremma wo wɔn asase no bi nni so ɛfiri sɛ mede ar mama lot mma sɛ wɔnni so
emifoɔ na kane no na wɔte soɔ ɔman a wɔso na wɔdɔɔso na wɔwoware sɛ anakfoɔ
wɔn nso wɔbu wɔn abrane akɛseɛ sɛ anakfoɔ moabfoɔ na ɛfrɛ wɔn emifoɔ
na seir nso akane no horifoɔ na na ɛte hɔ na esau mma tuu wɔn na wɔsɛee wɔn wɔn anim na wɔtenaa wɔn ananmu sɛdeɛ israel yɛɛ asase a ɛyɛ wɔn agyapadeɛ a awurade de maa wɔn no
afei monsɔre nkɔtwa sered asuwa na yɛtwaa sered asuwa
na mfeɛ dodoɔ a yɛde nante firi kades barnea bɛsii sɛ yɛtwaa sered asuwa no yɛ mfirinhyia aduasa nwɔtwe bɛsii sɛ akofoɔ awoɔ ntoatoasoɔ no nyinaa wuwuiɛ firii nsraban no mu sɛdeɛ awurade kaa wɔn ntam no
na awurade nsa nso daa wɔn so sɛ ɔresɛe wɔn afiri nsraban no mu akɔsi sɛ wɔbɛwie sa
na akofoɔ no nyinaa saeɛ na wɔwuwu firii ɔman no mu no
awurade ka kyerɛɛ me sɛ
ɛnnɛ worebɛtwam wɔ ar moab hyeɛ so
na woduru amon mma hyeɛ so a nteetee wɔn anaasɛ ɛne wɔn nnni aperepereɛ na meremma wo amon mma asase no bi nni so ɛfiri sɛ mede mama lot mma sɛ wɔnni so
wɔbu ɛno nso abrane akɛseɛ asase abrane akɛseɛ na na ɛte so kane no na amonfoɔ frɛ wɔn samsumim
ɔman a wɔso na wɔdɔɔso na wɔwoware sɛ anakfoɔ na awurade sɛee wɔn wɔn anim maa wɔtuu wɔn tenaa wɔn ananmu
sɛdeɛ ɔyɛ maa esau mma a wɔte seir a ɔsɛee horifoɔ wɔn anim maa wɔtuu wɔn tenaa wɔn ananmu bɛduruu nnɛ yi no
na awifoɔ nso a wɔtenaa nkuraa nkuraa kɔduruu gasa no kaftorim a wɔfiri kaftor baeɛ no wɔbɛsɛee wɔn tenaa wɔn ananmu
monsɔre ntu nkɔtwa arnon subonhwa hwɛ mede hesbonhene sihon a ɔyɛ amorini no ne n asase mahyɛ wo nsa firi aseɛ di so na ɛne no nni aperepereɛ na monko
ɛnnɛ da yi na mɛfiri aseɛ mede wo ho suro ne wo ho hu magu soro nyinaa ase aman a wɔbɛte wo nka soɔ na wɔn ho apopo na wɔn akoma atu w anim
na mede asomdwoeɛsɛm mefiri kedemot serɛ so mesomaa abɔfoɔ maa wɔkɔɔ hesbon hene sihon nkyɛn kɔkaa sɛ
ma mentwam w asase so ɔkwan so ara na mɛfa meremmane nifa anaa benkum
tɔn aduane ma me gye sika ma menni na ma me nsuo nso gye sika ma mennom me nan hunu na mede bɛtwam
sɛdeɛ esau mma a wɔte seir ne moabfoɔ a wɔte ar yɛɛ me no de bɛkɔ akɔsi sɛ mɛtwa yordan makɔ asase a awurade yɛn nyankopɔn de rema yɛn no soɔ
na hesbonhene sihon amma yɛamfa ne nkyɛn antwam ɛfiri sɛ awurade wo nyankopɔn maa no asoɔden honhom na ɔpirim n akoma na ɔde no ahyɛ wo nsa sɛdeɛ ɛteɛ nnɛ da yi
na awurade ka kyerɛɛ me sɛ hwɛ mafiri aseɛ mede sihon ne n asase mato w anim firi aseɛ fa na di n asase so
ɛnna sihon firi bɛhyiaa yɛn ɔno ne ne man nyinaa sɛ ɔne yɛn rebɛko wɔ yahas
na awurade yɛn nyankopɔn de no hyɛɛ yɛn nsa na yɛkunkum no ne ne mma ne ne man nyinaa
na yɛfaa ne nkuro nyinaa saa berɛ no na yɛsɛee nkuro no nyinaa pasapasa mmarima ne mmaa ne mmɔfra yɛannya wɔn mu fua mpo
gye afieboa nko na yɛfom wɔn faeɛ ɛne nkuro a yɛfaeɛ no mu asadeɛ
ɛfiri aroer a ɛda arnon subonhwa ano ne kuro a ɛda subonhwa no mu no so de kɔsi gilead kuro biara nni hɔ a na ɛyɛ den sene yɛn awurade yɛn nyankopɔn de ne nyinaa hyɛɛ yɛn nsa
gye amon mma asase no nko ho na woantwe ampini yabok subonhwa nkyɛn mu nyinaa ne mmepɔ no so nkuro ne baabiara a awurade yɛn nyankopɔn amma yɛn ho kwan no
ɛnna yɛdanee yɛn ani foro kɔɔ basan kwan soɔ na basan hene og firi bɛhyiaa yɛn ɔno ne ne man nyinaa ne yɛn bɛkoe wɔ edrei
na awurade ka kyerɛɛ me sɛ nsuro no na mede ɔne ne man nyinaa ne n asase mahyɛ wo nsa sɛ yɛ no sɛdeɛ woyɛɛ amorifoɔ hene sihon a ɔtenaa hesbon no
na awurade yɛn nyankopɔn de basan hene og nso ne ne man nyinaa hyɛɛ yɛn nsa na yɛkumm wɔn kɔsii sɛ wɔn mu fua mpo anka amma no
na yɛfaa ne nkuro nyinaa berɛ no mu kuro biara nni hɔ a yɛannye wɔn nsam nkuro aduosia argob asase nyinaa og ahennie a ɛwɔ basan
yeinom nyinaa yɛ nkuro a ɛho wɔ afasuo atenten aponkɛseɛ ne adaban ɛsono nkuraa a ɛdɔɔso bebree no
na yɛsɛee wɔn pasapasa sɛdeɛ yɛyɛɛ hesbon hene sihon no yɛsɛee nkuro no ne emu mmarima mmaa ne mmɔfra nyinaa pasapasa
na afieboa nyinaa ne nkuro no mu asadeɛ deɛ yɛfom fae
na yɛgyee asase no firii amorifoɔ ahemfo baanu a wɔwɔ yordan agya no nsam saa berɛ no ɛfiri arnon subonhwa mu kɔsi hermon bepɔ ho
sidonfoɔ frɛ hermon sɛ sirion na amorifoɔ frɛ no senir
asaseta so nkuro nyinaa ne gilead nyinaa ne basan nyinaa kɔduru salka ne edrei basanhene og ahennie no nkuro
na basanhene og nko na aka wɔ abrane akɛseɛ nkaeɛ no mu hwɛ ne mpa a ɛyɛ dadeɛ mpa ɛnsi amon mma raba anaa ne tentene basafa nan ne fa na ne tɛtrɛtɛ basafa mmienu sɛdeɛ onipa basafa teɛ
na yɛfaa asase yi saa berɛ no ɛfiri aroer a ɛda arnon subonhwa mu ne gilead bepɔ fa ne ne nkuro na mede memaa rubenfoɔ ne gadfoɔ
na gilead nkaeɛ ne basan nyinaa og man a ɛyɛ argob asase nyinaa mede maa manase abusuakuo fa saa basan no nyinaa na wɔfrɛ no abrane akɛseɛ asase
manase ba yair faa argob asase no nyinaa a ɛne basan kɔsii gesurfoɔ ne maakatfoɔ hyeɛ so na ɔde ne din too asase no frɛɛ no hawot yair de bɛsi nnɛ da yi
na mede gilead maa makir
na rubenfoɔ ne gadfoɔ no memaa wɔn gilead fa bi ɛkɔduru arnon subonhwa ho a subonhwa no mfimfini ne ɛhyeɛ de kɔpem yabok subonhwa no amon mma hyeɛ so
araba mpaperɛ so ne yordan ne ɛho asase ɛfiri kineret kɔsi araba mpaperɛ so po a ɛne nkyene po no ano wɔ pisga bepɔ ase apueeɛ fam
na mehyɛɛ mo saa berɛ no sɛ awurade mo nyankopɔn de asase yi ama mo sɛ monni so mo akofoɔ nyinaa mmia ntwam nni mo nuanom israelfoɔ anim
mo yerenom ne mo mma ne mo mmoa deɛ menim sɛ mowɔ mmoa pii wɔntena mo nkuro a mede mama mo no mu
nkɔsi sɛ awurade bɛma mo nuanom ahome sɛ mo na wɔn nso wɔadi asase a awurade mo nyankopɔn de rema wɔn yordan agya no so ansa na moasane aba mo agyapadeɛ a mede mama mo no so
na yosua nso mehyɛɛ no saa berɛ no sɛ w ani ahunu deɛ awurade mo nyankopɔn de yɛɛ ahemfo baanu yi nyinaa saa ara nso na awurade bɛyɛ ahennie a woretwam akɔ hɔ nyinaa
monnsuro wɔn ɛfiri sɛ awurade mo nyankopɔn na ɔbɛko ama mo
na mesrɛɛ awurade saa berɛ no sɛ
awurade nyankopɔn wo na woafiri aseɛ de wo kɛseyɛ ne wo nsa a ɛyɛ den no akyerɛ w akoa na onyame bɛn na ɔwɔ soro anaa asase soɔ a ɔbɛtumi ayɛ wo nnwuma ne wo mmaninneɛ yi bie
mesrɛ wo ma mentwa menkɔhwɛ asase pa a ɛwɔ yordan agya no bepɔ fɛfɛ no ne lebanon
nanso mo nti awurade bo fuu me na wantie me na awurade ka kyerɛɛ me sɛ ɛdɔɔso ma wo nkɔ so ne me nkasa asɛm yi ho bio
foro kɔ pisga so na ma w ani so hwɛ atɔeɛ ne atifi fam ne anafoɔ ne apueeɛ na fa w ani hwɛ na yordan yi deɛ worentwa
na hyɛ yosua yie na hyɛ no den na hyɛ no aboɔduro ɛfiri sɛ ɔno na ɔbɛdi ɔman yi anim akyɛ asase a wobɛhunu no mu ama wɔn
na yɛtenaa bonhwa no mu bet peor ntentensoɔ
na afei israel tie ahyɛdeɛ ne atemmudeɛ a mekyerɛ mo sɛ monyɛ no na moanya nkwa na moakɔ akɔfa asase a awurade mo nananom nyankopɔn de rema mo no
mommfa hwee nnka asɛm a merehyɛ mo yi ho nanso monnyi mu biribi na moadi awurade mo nyankopɔn mmara nsɛm a merehyɛ mo yi so
mo ani ahunu deɛ baal peor nti awurade yɛeɛ sɛ nnipa a wɔdii baal peor akyire nyinaa awurade mo nyankopɔn sɛee wɔn firii mo mu
na mo a mobataa awurade mo nyankopɔn ho no mo nyinaa te ase nnɛ
hwɛ merekyerɛ mo ahyɛdeɛ ne atemmudeɛ sɛdeɛ awurade me nyankopɔn hyɛɛ me no sɛ monyɛ saa wɔ asase a morekɔ soɔ akɔfa no so
enti monni so na monyɛ ɛfiri sɛ ɛno ne mo nyansa ne mo nhunumu aman a wɔbɛte ahyɛdeɛ yi nyinaa anim na wɔbɛka sɛ ampa ɔman anyansafoɔ ne nhunumufoɔ ne ɔman kɛseɛ yi
na ɔman kɛseɛ bɛn na wɔwɔ onyame bi a ɔbɛn wɔn sɛdeɛ awurade yɛn nyankopɔn bɛn yɛn frɛ a yɛfrɛ no no nyinaa mu yi
na ɔman kɛseɛ bɛn na ɛwɔ ahyɛdeɛ ne atemmudeɛ tenenee sɛ mmara a mede meresi mo anim nnɛ yi nyinaa
monhwɛ mo ho yie na monhwɛ mo kra nso so yie na mo werɛ amfiri nsɛm a mo ani ahunu no na mo nkwa nna nyinaa mu amfiri mo akoma mu na ma mo mma ne mo asefoɔ nhunu
ɛda a na wogyina awurade wo nyankopɔn anim horeb soɔ no na awurade ka kyerɛɛ me sɛ boaboa ɔman no ano ma me na memma wɔntie me nsɛm a wɔnsua mfa nsuro me nna a wɔde te aseɛ asase soɔ nyinaa na wɔmfa nkyerɛ wɔn mma
na motwe pini bɛgyinaa bepɔ no ase berɛ a na ogya redɛre de wisie kumɔnn rekɔ soro tɔnn bepɔ no so mununkum ne esum kabii mu
na awurade firi ogya no mu kasa kyerɛɛ mo sɛdeɛ nsɛm no teɛ no mo ara motee na ne tebea bi na moanhunu anka ɛnne no ho
na ɔkaa n apam a ɔhyɛɛ mo sɛ monyɛ no kyerɛɛ mo mmara nsɛm du no na ɔtwerɛɛ wɔ aboɔpono mmienu so
na me nso awurade hyɛɛ me berɛ no mu sɛ menkyerɛ mo ahyɛdeɛ ne atemmudeɛ a monyɛ asase a moretwam akɔfa no so
enti monhwɛ mo kra so yie ɛfiri sɛ moanhunu tebea biara da no a awurade firi ogya no mu kasa kyerɛɛ mo horeb soɔ no
na moanni asɛmmɔne ankɔyɛ ohoni a wɔasene amfa adeɛ biara tebea ɔbarima anaa ɔbaa nsɛsoɔ
asase so aboa biara nsɛsoɔ atakraboa a ɔtu wiem nsɛsoɔ
adeɛ biara a ɛwea fam nsɛsoɔ apataa biara a ɔwɔ nsuo mu asase ase nsɛsoɔ
na woamma w ani so ankyerɛ soro anhwɛ owia ne ɔsrane ne nsoromma ɔsoro asafo nyinaa na antwe wo ankɔsɔre wɔn ansom wɔn nnoɔma a awurade wo nyankopɔn akyekyɛ ama wiase amanaman nyinaa no
na mo deɛ awurade na wayi mo afiri dadeɛ fononoo mu afiri misraim sɛ mommɛyɛ n agyapadeɛ sɛdeɛ moteɛ nnɛ da yi
na mo nti awurade nyaa me abufuo na ɔkaa ntam sɛ merentwa yordan na merenkɔ asase pa a awurade wo nyankopɔn de rema wo sɛ di soɔ no so
na me deɛ merebɛwu asase yi so merentwa yordan na mo na mobɛtwa akɔfa asase pa no
monhwɛ mo ho yie na mo werɛ amfiri awurade mo nyankopɔn apam a ɔne mo pameeɛ no na moanyɛ ohoni a ɛyɛ biribiara a awurade wo nyankopɔn abara woɔ nsɛsoɔ amfa
na awurade wo nyankopɔn yɛ ogya a ɛhyeɛ onyankopɔn ninkufoɔ
sɛ mowo mma na mo mma nso wo na mokyɛre asase no so na modi asɛmmɔne yɛ ohoni adeɛ biara tebea na moyɛ deɛ ɛnyɛ awurade mo nyankopɔn anim de huru ne bo a
ɛnnɛ mefrɛ ɔsoro ne asase sɛ ɛmmɛdi mo adanseɛ sɛ yera na mobɛyera ntɛm soɔ afiri asase a moretwa yordan akɔfa no so mo nna renkyɛre so na mmom sɛeɛ na mobɛsɛe pasapasa
na awurade bɛpansam mo agu amanaman mu na ɛbɛka mo mu kakraa bi wɔ wiase aman a awurade de mo bɛkɔ hɔ no mu
na ɛhɔ na mobɛsom anyame a ɛyɛ onipa nsa ano adwuma nnua ne aboɔ a ɛnhunu adeɛ na ɛnte asɛm na ɛnnidie na ɛnhua adeɛ nhwɛ no
na ɛhɔ nso mobɛhwehwɛ awurade mo nyankopɔn na sɛ mode mo akoma nyinaa ne mo kra nyinaa hwehwɛ n akyiri kwan a mobɛhu no
sɛ mokɔ ahohiahia mu na nnoɔma yi nyinaa to mo nna a ɛdi akyire no mu a mobɛsane aba awurade mo nyankopɔn nkyɛn abɛtie ne nne
na awurade mo nyankopɔn yɛ onyankopɔn mmɔborɔhunufoɔ ɔrempa mo na ɔrensɛe mo na ne werɛ remfiri mo nananom apam a ɔkaa ho ntam kyerɛɛ wɔn no
na mommu nkɔmpɔ nhwɛ mo akyi ɛfiri da a onyankopɔn bɔɔ onipa baa asase soɔ na mommisa mfiri soro ano kɔpem ano sɛ wɔayɛ biribi a ɛte sɛ asɛnkɛseɛ yi anaasɛ wɔate biribi sɛ ɛno
sɛ ɔman bi ate nyankopɔn nne sɛ ɛfiri ogya mu rekasa sɛdeɛ woateɛ yi na wɔanya nkwa anaa
anaasɛ onyame bi asɔ ahwɛ pɛn sɛ ɔbɛkɔ akɔyi ɔman bi afiri ɔman bi mu afa wɔ sɔhwɛ ahodoɔ nsɛnkyerɛnneɛ ne anwanwadeɛ ne akodie ne nsa a ɛyɛ den ne basa a watene ne ahodwirideɛ akɛseɛ mu sɛdeɛ awurade wo nyankopɔn yɛ maa mo misraim wɔ mo anim no anaa
wo deɛ wɔama woahunu na woahunu sɛ awurade ne onyankopɔn a obi nni hɔ nka ne ho
ɔfiri soro ma wotee ne nne sɛ ɔretenetene woɔ na asase so nso wama woahunu ne gya kɛseɛ no na woate ne nsɛm afiri ogya mu
ɛsiane sɛ ɔdɔ wo nananom nti wayi wɔn asefoɔ a ɛdi wɔn akyire na ɔde n anim ne ne tumi kɛseɛ ayi wo afiri misraim
sɛ ɔrebɛtu aman a wɔso na wɔyɛ den sene woɔ afiri w anim sɛ ɔde wo rekɔ hɔ de wɔn asase akɔma wo sɛ awunnyadeɛ sɛdeɛ ɛte nnɛ da yi
enti hunu nnɛ na fa sie w akoma mu sɛ awurade ne onyankopɔn wɔ ɔsoro ne asase so na obi nni hɔ bio
na di n ahyɛdeɛ ne ne mmara nsɛm a merehyɛ wo nnɛ yi so na awie wo ne wo mma a wɔdi w akyire yie na woakye wɔ asase a awurade wo nyankopɔn de rema woɔ no so daa nyinaa
ɛno na mose yiyii nkuro mmiɛnsa yordan agya deɛ owia pue
sɛ onipakumfoɔ a ɔkum ne yɔnko nsapa mu na ɔntane no dada no nnwane nkɔ hɔ na ɔdwane kɔ nkuro yi baako mu a wanya nkwa
ɔyii beser wɔ ɛserɛ so ne asaseta so maa rubenfoɔ ne ramot wɔ gilead maa gadfoɔ ne golan wɔ basan maa manasefoɔ
na yei ne mmara a mose de too israelfoɔ no anim
yeinom ne adansesɛm ne ahyɛdeɛ ne atemmudeɛ a israelfoɔ firii misraim baeɛ no mose ka kyerɛɛ wɔn
yordan agya bonhwa no mu bet peor ntentensoɔ amorifoɔ hene sihon a ɔtenaa hesbon a mose ne israelfoɔ firi misraim baeɛ no wɔkum no no asase so
na wɔfaa n asase ne basan hene og asase amorifoɔ ahemfo baanu a wɔtenatenaa yordan agya apueeɛ fam no asase
ɛfiri areor a ɛda arnon subonhwa ano kɔsi sion bepɔ a ɛne hermon ho
ne araba mpaperɛ a ɛda yordan agya apueeɛ no nyinaa kɔduru araba mpaperɛ so ɛpo no ano wɔ pisga ase
na mose frɛɛ israel nyinaa ka kyerɛɛ wɔn sɛ israel montie ahyɛdeɛ ne atemmudeɛ a mereka magu mo aso mu nnɛ yi na monsua na monni so nyɛ
awurade yɛn nyankopɔn ne yɛn yɛɛ apam horeb so
ɛnyɛ yɛn nananom na awurade ne wɔn pam apam yi na ɛyɛ yɛn a ɛnnɛ yɛn nyinaa tete aseɛ yi ara
awurade firi ogya no mu bepɔ no ho ne mo dii nhwɛanim na ɔkasaeɛ
me deɛ na megyina awurade ne mo ntam saa berɛ no sɛ merekyerɛ mo awurade asɛm ɛfiri sɛ mosuroo ogya no anim na moamforo bepɔ no na ɔkaa sɛ
mene awurade wo nyankopɔn a meyii wo firii misraim asase soɔ nkoafie mu no
nnya anyame afoforɔ nka me ho
nyɛ ohoni adeɛ a ɛwɔ wiem ɔsoro ne deɛ ɛwɔ asase so ɛfam ne deɛ ɛwɔ nsuo mu asase ase suban mfa nkoto wɔn na nsom wɔn
na me awurade wo nyankopɔn meyɛ onyankopɔn ninkufoɔ a metua nananom amumuyɛ so ka mefa mma soɔ kɔsi awoɔ ntoatoasoɔ mmiɛnsa ne nnan a wɔtane me soɔ
na meyɛ awoɔ ntoatoasoɔ mpempem a wɔdɔ me na wɔdi me mmara nsɛm so adɔeɛ
mmɔ awurade wo nyankopɔn din kwa na awurade remma deɛ ɔbɔ ne din kwa ho nyɛ tɔtorɔtɔɔ
di homeda na hwɛ yɛ no kronkron sɛdeɛ awurade wo nyankopɔn ahyɛ woɔ no
nnansia na yɛ adwuma na yɛ w adeɛ nyinaa
na ɛda a ɛtɔ so nson no yɛ homeda ma awurade wo nyankopɔn nyɛ adwuma biara wo ne wo babarima ne wo babaa ne w akoa ne w afenaa ne wo nantwie ne w afunumu ne wo mmoa nyinaa ne wo hɔhoɔ a ɔwɔ wo kuro apono mu na w akoa ne w afenaa ahome sɛ wo
na kae sɛ woyɛɛ akoa misraim asase so na awurade wo nyankopɔn de nsa a ɛyɛ den ne basa a wɔatene mu yii wo firii hɔ enti na awurade wo nyankopɔn hyɛ wo sɛ di homeda no
di w agya ne wo na ni sɛdeɛ awurade wo nyankopɔn ahyɛ woɔ no na wo nna aware na asi wo yie asase a awurade wo nyankopɔn de rema woɔ no so
nni awu
na nsɛe awadeɛ
na mmɔ korɔno
na nni wo yɔnko ho adansekurumu
na mma wo kɔn nnɔ wo yɔnko yere na mma w ani mmmere wo yɔnko fie n asase ne n akoa ne n afenaa ne nantwie ne n afunumu ne biribiara a ɛyɛ wo yɔnko dea
nsɛm yi na awurade firi ogya mununkum ne esum kabii no mu de nne kɛseɛ ka kyerɛɛ mo badwa nyinaa bepɔ no soɔ na wamfa bi anka ho na ɔtwerɛɛ no aboɔpono mmienu so de maa me
na motee ɛnne no firi esum no mu na bepɔ no redɛre no motwe pinii me nkyɛn mo mmusuakuo mu atitire nyinaa ne mo mpanimfoɔ
bɛkaa sɛ hwɛ awurade yɛn nyankopɔn ama yɛahunu n animuonyam ne ne kɛseyɛ na yɛate ne nne afiri ogya no mu ɛnnɛ da yi na yɛahunu sɛ onyankopɔn ne onipa kasa nanso ɔnya nkwa
na afei adɛn nti na yɛnwuo ɛfiri sɛ ogya kɛseɛ yi rebɛhye yɛn sɛ yɛte awurade yɛn nyankopɔn nne bio a yɛbɛwuwu
na honam nyinaa mu hwan na wate nyankopɔn teasefoɔ no nne sɛ ɛrekasa firi ogya mu sɛ yɛn na wanya nkwa
wo na twe pini hɔ na tie deɛ awurade yɛn nyankopɔn bɛka nyinaa na bɛka yɛn deɛ awurade yɛn nyankopɔn bɛka akyerɛ woɔ nyinaa na yɛbɛtie na yɛayɛ
na morekasa akyerɛ me no awurade tee mo nsɛm no na awurade ka kyerɛɛ me sɛ mate ɔman yi nsɛm a wɔaka akyerɛ woɔ no deɛ wɔaka nyinaa wɔaka no yie
o sɛ anka wɔbɛnya akoma a ɛte seyie na wɔde asuro me adi me mmara nsɛm so nna nyinaa na asi wɔn ne wɔn mma yie daa ɛ
kɔ na kɔka kyerɛ wɔn sɛ monsane nkɔ mo ntomadan mu
na wo deɛ gyina me nkyɛn ha na menka mmara nsɛm ne ahyɛdeɛ ne atemmudeɛ a wobɛkyerɛkyerɛ wɔn no nyinaa menkyerɛ wo na wɔnyɛ wɔ asase a mede merema wɔn sɛ wɔmfa no so
enti monhwɛ na monyɛ sɛdeɛ awurade mo nyankopɔn ahyɛ mo no mommmane nifa anaa benkum
ɔkwan a awurade mo nyankopɔn ahyɛ mo no nyinaa so na monnanteɛ na moanya nkwa na asi mo yie na mo nna aware asase a morekɔnya no so
na yei ne mmara nsɛm ahyɛdeɛ ne atemmudeɛ a awurade mo nyankopɔn ahyɛ sɛ wɔnkyerɛkyerɛ mo na monyɛ asase a moretwam akɔfa no soɔ
na woasuro awurade wo nyankopɔn adi n ahyɛdeɛ ne ne mmara nsɛm a merehyɛ woɔ yi nyinaa so wo ne wo ba ne wo ba ba wo nkwa nna nyinaa na wo nna aware
enti israel tie na hwɛ yɛ na asi wo yie na woadɔɔso pii sɛdeɛ awurade wo nananom nyankopɔn ka kyerɛɛ woɔ no asase a nufosuo ne ɛwoɔ sene soɔ no so
israel tie awurade yɛn nyankopɔn yɛ awurade koro
na fa w akoma nyinaa ne wo kra nyinaa ne w ahoɔden nyinaa dɔ awurade wo nyankopɔn
na nsɛm yi a merehyɛ wo nnɛ yi nna w akoma so
na fa kyerɛkyerɛ wo mma yie na kasa ho w afitena mu ne wo kwan so nanteɛ mu ne wo nna mu ne wo sɔreɛ mu
na fa yɛ nsɛnkyerɛnneɛ kyekyere wo nsa na ɛnyɛ w aniwa ntam nkaeɛ abotire
na twerɛ gu wo fie aponnwa ho ne w aponkɛseɛ so
na sɛ awurade wo nyankopɔn nya de wo duru asase a ɔkaa wo nananom abraham isak ne yakob ntam sɛ ɔde bɛma woɔ no so nkuro akɛseɛ a ɛyɛ fɛ a ɛnyɛ wo na wokyekyereeɛ
ne adan a nnepa nyinaa ayɛ no amaama a ɛnyɛ wo na wode hyehyɛɛ mu ne mmura a wɔatutuo a ɛnyɛ wo na wotutuiɛ bobe nturo ne ngodua nturo a ɛnyɛ wo na wotetɛeɛ na sɛ wodidi mee a
hwɛ yie na wo werɛ amfiri awurade a ɔyii wo misraim asase so firii nkoafie mu no
awurade wo nyankopɔn na suro no na ɔno na som no na ne din ho ntam na ka
monnni anyame foforɔ a wɔfiri amanaman a wɔgugu mo ho no anyame no akyi
na awurade wo nyankopɔn a ɔwɔ wo mu no yɛ onyankopɔn ninkufoɔ na awurade wo nyankopɔn abufuo annɛre antia wo na wansɛe wo amfiri asase ani
monnsɔ awurade mo nyankopɔn nnhwɛ sɛdeɛ mosɔɔ no hwɛɛ masa hɔ no
monni awurade mo nyankopɔn mmara nsɛm ne n adansesɛm ne n ahyɛdeɛ a wahyɛ mo no so pɛpɛɛpɛ
na yɛ deɛ ɛtene na ɛyɛ awurade ani soɔ na asi wo yie na woakɔ akɔfa asase pa a awurade kaa ho ntam kyerɛɛ wo nananom no
na watu w atamfo nyinaa afiri w anim sɛdeɛ awurade kaeɛ no
sɛ ɔkyena bi wo ba bisa wo sɛ adansesɛm ne ahyɛdeɛ ne atemmudeɛ bɛn na awurade yɛn nyankopɔn de hyɛɛ mo yi
ka kyerɛ wo ba no sɛ na anka yɛyɛ farao nkoa misraim na awurade de nsa a ɛyɛ den yii yɛn firii misraim
na awurade maa nsɛnkyerɛnneɛ ne anwanwadeɛ akɛseɛ a ɛyɛ hu baa misraim farao ne ne fie nyinaa so wɔ yɛn anim
na yɛn deɛ ɔyii yɛn firii hɔ sɛ ɔde yɛn reba de asase a ɔkaa ho ntam kyerɛɛ yɛn nananom no abɛma yɛn
na awurade hyɛɛ yɛn sɛ yɛnyɛ ahyɛdeɛ yi nyinaa na yɛnsuro awurade yɛn nyankopɔn na ɛnsi yɛn yie nna nyinaa na ɔmma yɛnnya nkwa sɛdeɛ ɛteɛ nnɛ yi
na sɛ yɛhwɛ di mmara nsɛm yi nyinaa so awurade yɛn nyankopɔn anim sɛdeɛ ɔhyɛɛ yɛn no a ɛbɛyɛ yɛn ateneneefoɔ
sɛ awurade wo nyankopɔn de wo duru asase a worekɔ akɔfa no so na ɔpamo amanaman pii firi w anim hetifoɔ girgasifoɔ amorifoɔ kanaanfoɔ perisifoɔ hewifoɔ ne yebusifoɔ aman nson a wɔdɔɔso na wɔn ho yɛ den sene woɔ
na awurade wo nyankopɔn yi wɔn ma wo ma woku wɔn a ɛnneɛ sɛe wɔn pasapasa wo ne wɔn mmpam na nhu wɔn mmɔbɔ
na ɛne wɔn nnni ayewareɛ mfa wo mmammaa mma wɔn mma nso nnye wɔn mmammaa mma wo mma awareɛ
ɛfiri sɛ ɔbɛdane wo mma ani afiri m akyi na wɔasom anyame foforɔ na awurade bo afu mo na wasɛe wo ntɛm
na mmom sɛ monyɛ wɔn nie monnwiridwiri wɔn afɔrebukyia na mommubu wɔn aboɔ adum na montwitwa wɔn abosompɔ ngu na momfa ogya nhye wɔn ahoni
na mo yɛ ɔman kronkron ma awurade mo nyankopɔn mo na awurade mo nyankopɔn ayi mo sɛ mommɛyɛ ɔman a wafa ayɛ ne dea wɔ aman a ɛwɔ asase so nyinaa mu
ɛnyɛ mo dodoɔ a ɛsene aman nyinaa nti na awurade de ne ho abɔ mo ho na wayi mo ɛfiri sɛ mo na mosua aman nyinaa mu
na ɛsiane sɛ awurade dɔ mo na ɔdi ne ntam a ɔkaa mo nananom no soɔ nti na ɔde nsa a ɛyɛ den yii mo na ɔgyee mo firii nkoafie firii misraimhene farao nsam
enti hunu sɛ awurade wo nyankopɔn no ɔno ne onyankopɔn onyankopɔn nokwafoɔ a ɔkora apam ne adɔeɛ ma wɔn a wɔdɔ no na wɔdi ne mmara nsɛm so kɔsi awoɔ ntoatoasoɔ apem soɔ
na ɔtua wɔn a wɔtane no ka wɔ wɔn anim na ɔsɛe wɔn ɔnyɛ nyaa mma deɛ ɔtane no ɔbɛtua no ka wɔ n anim
enti di mmara nsɛm ne atemmudeɛ a merehyɛ wo nnɛ yi so na yɛ
na sɛ motie atemmudeɛ yi na modi so yɛ a awurade wo nyankopɔn nso bɛdi apam ne adɔeɛ a ɔkaa ho ntam kyerɛɛ wo nananom no so ama wo
na wadɔ wo ahyira wo ama woadɔre na wahyira wo yafunu mu aba ne w asase so aba w aburoo ne wo nsa ne wo ngo ne w anantwie mma ne wo nnwan mma asase a ɔkaa ho ntam kyerɛɛ wo nananom sɛ ɔde bɛma woɔ no so
wɔbɛhyira wo asene aman nyinaa ɔbarima anaa ɔbaa anaa w afieboa renyɛ obonini wɔ wo mu
na awurade bɛyi yadeɛ nyinaa afiri wo so na ɔremfa misraim yadeɛ bɔne a wonim no biara nto wo so na ɔde bɛto wɔn a wɔtane woɔ nyinaa so
na sɛe aman a awurade wo nyankopɔn de wɔn bɛma woɔ no nyinaa mma w ani nnhu wɔn mmɔbɔ na nsom wɔn anyame ɛfiri sɛ ɛno bɛyɛ fidie ama wo
sɛ wose no w akoma mu sɛ amanaman yi dɔɔso sene me mɛyɛ dɛn na matumi matu wɔn
nsuro wɔn na kae deɛ awurade wo nyankopɔn yɛɛ farao ne misraim nyinaa
sɔhwɛ akɛseɛ a w ani hunuiɛ ne nsɛnkyerɛnneɛ ne anwanwadeɛ ne nsa a ɛyɛ den ne basa a watene mu a awurade wo nyankopɔn de yii woɔ no saa na awurade wo nyankopɔn bɛyɛ aman a wosuro wɔn no nyinaa
nkotokurodu nso na awurade wo nyankopɔn bɛsoma ama wɔakɔ wɔn mu akɔsi sɛ wɔn a wɔaka na wɔahunta no bɛsɛe w anim
mma wɔn anim nnyɛ wo hu na awurade wo nyankopɔn wɔ wo mu onyankopɔn kɛseɛ a ne ho yɛ hu ne no
na awurade wo nyankopɔn bɛpamo amanaman yi afiri w anim nkakrankakra nsɛe wɔn prɛko na ewiram mmoa annɔɔso wo so
na awurade wo nyankopɔn de wɔn bɛhyɛ wo nsa na ɔbɛma ahodwirie kɛseɛ aba wɔn mu akɔsi sɛ wɔbɛsɛeɛ
na ɔde wɔn ahemfo bɛhyɛ wo nsa na woasɛe wɔn din afiri wiase obiara rentumi nnyina w anim de bɛkɔ akɔsi sɛ wobɛsɛe wɔn
wɔn anyame ahoni no momfa ogya nhye mma w ani mmmere ɛho dwetɛ ne sika na mfa bi na ansum wo fidie ɛfiri sɛ ɛyɛ awurade wo nyankopɔn akyiwadeɛ
na mfa akyiwadeɛ nkɔ wo fie na woanyɛ abusudeɛ sɛ ɛno ma no nyɛ wo tane na kyi ɛfiri sɛ ɛyɛ abusudeɛ
mmara nsɛm a merehyɛ mo nnɛ yi nyinaa monhwɛ nyɛ na moanya nkwa na moadɔre na moakɔ akɔfa asase a awurade kaa ho ntam kyerɛɛ mo nananom no adi so
na kae kwan a awurade wo nyankopɔn maa wonantee so mfirinhyia aduanan yi ɛserɛ soɔ no nyinaa sɛ ɔrebrɛ wo ase asɔ wo ahwɛ na wahunu deɛ ɛwɔ w akoma mu sɛ wobɛdi ne mmara nsɛm so anaasɛ worenni so
na ɔbrɛɛ wo ase maa ɛkɔm dee wo na ɔde mana a wonnim na wo nananom nso nnim maa wo diiɛ na wama woahunu sɛ ɛnyɛ aduane nko so na onipa nam bɛtena aseɛ na adeɛ biara a ɛfiri awurade anomu so na onipa nam tena aseɛ
wo ntoma ansu wo ho na wo nan anhonhon mfirinhyia aduanan yi mu
na hunu no w akoma mu sɛ sɛdeɛ onipa tea ne ba no saa ara na awurade wo nyankopɔn tea woɔ
enti di awurade wo nyankopɔn mmara nsɛm so sɛ wobɛnante n akwan soɔ na woasuro no
na awurade wo nyankopɔn de wo rekɔ asase pa so asase a ɛso wɔ nsubɔntene nsuo aniwa ne atareɛ a ɛfifiri mmonhwa ne mmepɔ mu sene
asase a ayuo ne atokoɔ ne bobe ne borɔdɔma ne atoaa wɔ soɔ asase a ɛso wɔ ngodua ne ɛwoɔ
asase a worenni so aduane na na biribiara renhia wo wɔ soɔ asase a n aboɔ yɛ dadeɛ na wɔbɛtu kɔbere afiri ne mmepɔ mu
na sɛ wodidi mee a hyira awurade wo nyankopɔn asase pa a ɔde ama woɔ no nti
hwɛ yie na wo werɛ amfiri awurade wo nyankopɔn sɛ worenni ne mmara nsɛm ne n atemmudeɛ ne n ahyɛdeɛ a merehyɛ wo nnɛ yi soɔ
na sɛ wodidi mee na wosisi adan pa tena mu
na w anantwie ne wo nnwan dɔre na wo dwetɛ ne wo sika dɔɔso ma wo na adeɛ a wowɔ nyinaa dɔɔso a
hwɛ yie na w akoma amma ne ho so na wo werɛ amfiri awurade wo nyankopɔn a ɔyii wo misraim asase so firii nkoa fie no
ɔno na ɔdii w anim de wo faa ɛserɛ kɛseɛ a awɔ a wɔn ano wɔ borɔ ne anyanyankyerɛ wɔ ne nkyɛkyerɛ a nsuo nni hɔ so ɔyii nsuo firii ɔbohemmaa botan mu maa wo
ɔde mana a wo nananom nnim maa wodii wɔ ɛserɛ so sɛ ɔrebrɛ wo aseɛ na wasɔ wo ahwɛ na awieeɛ no wayɛ wo yie
na woanka no w akoma mu sɛ m ahoɔden ne me nsa den na ama manya ahonyadeɛ yi
na mmom kae awurade wo nyankopɔn na ɔno na ɔma wo ahoɔden a wode nya wo ho na wama n apam a ɔkaa ho ntam kyerɛɛ wo nananom no atim sɛdeɛ ɛteɛ nnɛ yi
na sɛ wo werɛ firi awurade wo nyankopɔn na wokɔdi anyame foforɔ akyi som wɔn na wosɔre wɔn a medi wo adanseɛ nnɛ sɛ sɛeɛ na mobɛsɛeɛ
sɛ amanaman a awurade sɛe wɔn firi mo anim no saa ara na mobɛsɛeɛ ɛfiri sɛ moantie awurade mo nyankopɔn nne
israel tie worebɛtwa yordan nnɛ akɔ akɔtu amanaman a wɔsoso na wɔn ho yɛ den sene woɔ afa nkuro akɛseɛ a wɔatoto ho afasuo akɔ soro
ɔman kɛseɛ a wɔwowareɛ anakfoɔ mma a woni wɔn na woate wɔn ho asɛm sɛ hwan na ɔbɛgyina anak mma anim
na hunu nnɛ sɛ awurade wo nyankopɔn ne deɛ ɔdi w anim retwa sɛ ogya a ɛhyeɛ ɔno na ɔbɛsɛe wɔn na wabrɛ wɔn ase w anim na watu wɔn asɛe wɔn ntɛm sɛdeɛ awurade ka kyerɛɛ woɔ no
sɛ awurade wo nyankopɔn tu wɔn firi w anim gu a nka no w akoma mu sɛ me tenenee nti na awurade de me baa sɛ memmɛfa asase yi na amanaman yi abɔnefosɛm nti na awurade retu wɔn afiri w anim
ɛnyɛ wo tenenee ne w akoma a ɛtene nti na worekɔ akɔfa wɔn asase na mmom amanaman yi abɔnefosɛm nti na awurade wo nyankopɔn retu wɔn afiri w anim na wama asɛm a ɔkaa ho ntam kyerɛɛ wo nananom abraham isak ne yakob no atim
enti hunu sɛ ɛnyɛ wo tenenee nti na awurade wo nyankopɔn de asase pa yi rema wo sɛ di soɔ na ɔman a wɔn kɔn asene ne wo
kae na mma wo werɛ mmfi sɛdeɛ wohyɛɛ awurade wo nyankopɔn abufuo ɛserɛ soɔ no ɛfiri da a wofirii misraim asase soɔ de bɛsii sɛ mobaa ha yi mote ne so atua
na horeb nso mohyɛɛ awurade abufuo na ɛmaa ne bo fuu mo sɛ anka ɔbɛsɛe mo
ɛberɛ a meforoo bepɔ no sɛ merekɔgye aboɔpono apam a awurade ne mo pameeɛ no apono no medii bepɔ no so adaduanan awia ne anadwo mannidi na mannom
na awurade maa me aboɔpono mmienu a wɔde nyankopɔn nsateaa twerɛeɛ a nsɛm a awurade firii ogya mu wɔ bepɔ no so ne mo kaa no dwabɔ da no nyinaa wɔ soɔ
na adaduanan awia ne anadwo no wiee duro no awurade de aboɔpono mmienu apam apono no maa me
na ɔka kyerɛɛ me sɛ sɔre siane firi ha ntɛm na ɔman a wokɔyii wɔn firii misraim no adi asɛmmɔne wɔadane ntɛm afiri ɔkwan a mehyɛɛ wɔn no so wɔayɛ ohoni a wɔaguo afa
na awurade ka kyerɛɛ me sɛ mahunu ɔman yi na hwɛ wɔyɛ ɔman a wɔn kɔn asene
gyaa me ma mensɛe wɔn na mempepa wɔn din mfiri asase so na mede wo bɛyɛ ɔman a ɛyɛ den na ɛso sene wɔn
ɛnna medanee me ho mefirii bepɔ no so mesianeeɛ na bepɔ no redɛre ogya na apam apono mmienu no kurakura me nsam
na mehunui na hwɛ na moayɛ awurade mo nyankopɔn bɔne ayɛ nantwie ba a wɔaguo afa moamane ntɛm afiri ɔkwan a awurade hyɛɛ mo no so
ɛnna mefaa apono mmienu no meto firii me nsam guiɛ na mebobɔɔ no wɔ mo anim
na mehwee awurade anim ase sɛ kane no adaduanan awia ne anadwo mannidi na mannom mo bɔne a moyɛeɛ nyinaa sɛ moyɛɛ deɛ ɛnyɛ wɔ awurade ani so de hyɛɛ no abufuo no nti
na mesuroo abufuhyeɛ a awurade anya no mo ho na ɔde rebɛsɛe mo no na awurade tiee me saa berɛ no nso
na awurade faa aaron ho abufuo kɛse sɛ ɔrebɛsɛe no na mepaa kyɛw memaa aaron nso saa berɛ no
na mefaa mo bɔne a moyɛeɛ a ɛne nantwie ba no na mede ogya mehyee na mesi meyam no muhumuhu kɔsii sɛ ɛfee sɛ mfuturo na metoo ne mfuturo no guu asuo a ɛfiri bepɔ no so sene no mu
na tabera ne masa ne kibrot hataawa nso mohyɛɛ awurade abufuo
na awurade somaa mo firi kades barnea kaa sɛ momforo nkɔfa asase a mede mama mo no motee awurade mo nyankopɔn anomu asɛm so atua na moannye no anni na moantie ne nne
awurade anim atuatefoɔ ne mo firi da a mehunuu mo
na mehwee ase awurade anim adaduanan awia ne anadwo mehwee ase ɛfiri sɛ na awurade aka sɛ ɔrebɛsɛe mo
ɛno nti mepaa awurade kyɛw sɛ awurade nyankopɔn nsɛe wo man ne w agyapadeɛ a wode wo kɛseyɛ agye wɔn na wode nsa a ɛyɛ den ayi wɔn afiri misraim no
kae wo nkoa abraham isak ne yakob nnane w ani nhwɛ ɔman yi asoɔden ne wɔn amumuyɛ ne wɔn bɔne
na asase a woyii yɛn firii soɔ no sofoɔ anka sɛ awurade antumi amfa wɔn ankɔ asase a ɔkaa wɔn ɛho asɛm no so na tane a ɔtane wɔn nti na ɔde wɔn firi kɔɔ sɛ ɔrekɔkunkum wɔn ɛserɛ soɔ
na wɔyɛ wo man ne w agyapadeɛ a wode wo tumi kɛseɛ ne wo nsa a woatene ayi wɔn
saa berɛ no na awurade ka kyerɛɛ me sɛ sene aboɔpono mmienu sɛ kane deɛ no na fa foro bra me nkyɛn bepɔ no so na yɛ dua adaka
na mɛtwerɛ nsɛm a ɛwɔ kane apono a wobobɔeɛ no soɔ no mahyɛ apono no so na fa sie adaka no mu
na meyɛɛ okuo adaka na mesenee aboɔpono mmienu sɛ kane deɛ no na meforoo bepɔ no a apono mmienu no kura me nsam
na awurade twerɛɛ apono no so sɛ kane ntwerɛeɛ no nsɛm du no a ɔfiri ogya no mu ka kyerɛɛ mo wɔ bepɔ no so dwabɔ da no na ɔde maa me
na medanee me ho siane firii bepɔ no so mede apono no mebɛsiee adaka a meyɛeɛ no mu na ɛwɔ hɔ sɛdeɛ awurade hyɛɛ me no
na israelfoɔ tu firii beerot bene yaakan kɔɔ mosera ɛhɔ na aaron wuiɛ na wɔsiee no wɔ hɔ na ne ba eleasa sii n ananmu dii sɔfoɔ
ɛfiri hɔ na wɔtu kɔɔ gudgod na wɔfirii gudgod kɔɔ yotbat asase a nsutene wɔ soɔ
saa berɛ no na awurade yii lewifoɔ abusuakuo sɛ wɔnsoa awurade apam adaka no na wɔnnyina n anim nsom no na wɔmfa ne din nhyira a wɔayɛ de abɛduru nnɛ da yi
enti na lewi annya kyɛfa ne agyapadeɛ ne nuanom mu awurade ne n agyapadeɛ sɛdeɛ awurade wo nyankopɔn ka kyerɛɛ no no
na me deɛ megyinaa bepɔ no so sɛ kane no adaduanan awia ne anadwo na awurade tiee me saa berɛ no nso na wampɛ sɛ ɔsɛe woɔ
na awurade ka kyerɛɛ me sɛ sɔre kɔdi ɔman no anim ma wɔntu nkɔfa asase a mekaa wɔn nananom ntam sɛ mede bɛma wɔn no
na afei israel ɛdeɛn na awurade wo nyankopɔn repɛ no wo nkyɛn ɛne sɛ wobɛsuro awurade wo nyankopɔn na wonante n akwan nyinaa soɔ na woadɔ no na wode w akoma nyinaa ne wo kra nyinaa asom awurade wo nyankopɔn
na woadi ne mmara nsɛm ne n ahyɛdeɛ a merehyɛ wo nnɛ yi soɔ na asi wo yie
hwɛ ɔsoro ne ɔsoro mu soro yɛ awurade wo nyankopɔn dea asase ne deɛ ɛwɔ mu nyinaa
nanso wo nananom nko na awurade bata wɔn ho sɛ ɔbɛdɔ wɔn na wayi wɔn asefoɔ a wɔdi wɔn akyire a ɛne mo afiri aman nyinaa mu sɛdeɛ ɛteɛ nnɛ yi
enti montwitwa mo akoma twetia na monnsene mo kɔn bio
na awurade mo nyankopɔn yɛ anyame mu nyankopɔn ne awurade mu awurade onyankopɔn kɛseɛ no otumfoɔ a ne ho yɛ hu a ɔnhwɛ nnipa anim na ɔnnye adanmudeɛ
ɔbu atɛn ma awisiaa ne okunafoɔ na ɔdɔ ɔhɔhoɔ ma no aduane ne nkataho
enti monnɔ ahɔhoɔ ɛfiri sɛ moyɛɛ ahɔhoɔ misraim asase so
awurade wo nyankopɔn na suro no ɔno na som no na ne ho na bata na ne din ho ntam na ka
ɔno ne w ayeyie na ɔne wo nyankopɔn a wayɛ nnoɔma akɛseɛ a ɛyɛ hu a w ani ahunu yi ama woɔ
akra aduɔson na wo nananom de siane kɔɔ misraim afei awurade wo nyankopɔn ayɛ wo dodoɔ sɛ ɔsoro nsoromma
enti dɔ awurade wo nyankopɔn na hwɛ n ahwɛdeɛ n ahyɛdeɛ ne n atemmudeɛ ne ne mmara nsɛm nna nyinaa
na monhunu nnɛ na ɛnyɛ me ne mo mma a wɔnnim na wɔnhunuiɛ no monhunu awurade mo nyankopɔn ntea ne kɛseyɛ ne nsa a ɛyɛ den ne ne basa a watene mu
ne ne nsɛnkyerɛnneɛ ne ne nneyɛɛ a ɔyɛɛ no misraim a ɔde yɛɛ misraimhene farao ne n asase nyinaa
ne deɛ ɔyɛɛ misraim dɔm ne n apɔnkɔ ne ne nteaseɛnam a wɔde reti mo a ɔmaa mmɛwa po mu nsuo bu faa wɔn soɔ na awurade sɛee wɔn de abɛduru nnɛ da yi
ne deɛ ɔyɛɛ mo ɛserɛ so bɛsii sɛ moduruu ha yi
ne deɛ ɔyɛɛ ruben ba eliab mma datan ne abiram a asase buee n anomu menee wɔn ne wɔn afie ne wɔn ntomadan ne wɔn a wɔdii wɔn akyire nyinaa firii israel nyinaa mfimfini no
na mo ani ahunu awurade nneyɛɛ akɛseɛ a ɔyɛeɛ no nyinaa
enti monni mmara nsɛm a merehyɛ mo nnɛ yi nyinaa so na mo ho ayɛ den na moakɔ akɔfa asase a moretwam akɔ so akɔfa no
na mo nna aware asase a awurade kaa mo nananom ntam sɛ ɔde bɛma wɔn ne wɔn asefoɔ no so asase a nufosuo ne ɛwoɔ sene wɔ soɔ
na asase a worekɔ akɔfa no nte sɛ misraim asase a mofiri so baeɛ a woguu w aba na wode wo nan guguu so nsuo sɛ ɛfan turo mu no
na asase a moretwam akɔ so akɔfa no yɛ mmepɔ ne mmonhwa asase a ɛnom ɔsoro nsuo
asase a awurade wo nyankopɔn hwɛ so daa a n ani wɔ so firi afe mfitiaseɛ kɔsi afe awieeɛ
na sɛ motie me mmara nsɛm a mede merema mo nnɛ yi sɛ mode mo akoma nyinaa bɛdɔ awurade mo nyankopɔn na moasom no a
ɛnneɛ mɛma mo asase so osuo atɔ ne berɛ mu asusɔ ne bereamporɔ na woaboaboa w aburoo ne wo nsa ne wo ngo ano
na mɛma wo serɛ so aba wira ama w afieboa na woadidi amee
monhwɛ mo ho yie na wɔannaadaa mo akoma na moammane ankɔsom anyame foforɔ ansɔre wɔn
na awurade abufuo annɛre antia mo na wanto ɔsoro mu sɛ osuo nntɔ na asase mmma ne nnɔbaeɛ na moansɛe ntɛm so amfiri asase pa a awurade de rema mo no so
enti momfa me nsɛm yi nsie mo akoma ne mo kra mu na fa yɛ nsɛnkyerɛnneɛ kyekyere wo nsa na ɛnyɛ w aniwa ntam nkaeɛ abotire
na momfa nkyerɛkyerɛ mo mma na kasa ho w afitena mu ne wo kwan so nanteɛ mu ne wo nna mu ne wo sɔreɛ mu
na twerɛ gu wo fie aponnwa ho ne w aponkɛseɛ so
na wo nna ne wo mma nna adɔɔso asase a awurade kaa wo nananom ntam sɛ ɔde bɛma wɔn no so sɛdeɛ ɔsoro a ɛkata asase soɔ yi nna teɛ
na sɛ mobɛdi mmara nsɛm a merehyɛ mo yi so ayɛ na moadɔ awurade mo nyankopɔn anante n akwan nyinaa so na moabata ne ho a
ɛnneɛ awurade bɛtutu amanaman yi nyinaa afiri mo anim na moafa amanaman akɛseɛ a wɔyɛ den sene mo
baabiara a mo nan bɛtia no bɛyɛ mo deɛ ɛfiri ɛserɛ so ne lebanon ɛfiri asubɔntene eufrate ho kɔsi akyiri po no ano bɛyɛ mo asase
obiara rentumi nnyina mo anim awurade mo nyankopɔn de mo ho hu ne mo ho suro bɛgu asase a mobɛfa soɔ nyinaa so sɛdeɛ ɔka kyerɛɛ mo no
hwɛ mede nhyira ne nnome meregu mo anim nnɛ
sɛ motie awurade mo nyankopɔn mmara nsɛm a merehyɛ mo nnɛ yi a mobɛnya nhyira
na sɛ moantie awurade mo nyankopɔn mmara nsɛm na momane firi ɔkwan a merehyɛ mo nnɛ yi so kɔdi anyame foforɔ a monni wɔn akyiri a mobɛnya nnome
na sɛ awurade wo nyankopɔn de wo duru asase a worekɔ akɔfa no so a ka nhyira no gerisim bepɔ so ne nnome no nso ebal bepɔ so
ɛnni yordan agya owiatɔeɛ kwan no akyi kanaanfoɔ a wɔte araba asase so gilgal ntentensoɔ more pɔ ho
na morebɛtwa yordan akɔ akɔfa asase a awurade mo nyankopɔn de rema mo no na mobɛfa atena so
enti monhwɛ yie na monyɛ ahyɛdeɛ ne atemmudeɛ a mede meresi mo anim nnɛ yi nyinaa
yeinom ne ahyɛdeɛ ne atemmudeɛ a monhwɛ nyɛ no asase a awurade wo nananom nyankopɔn de rema wo sɛ fa no soɔ nna a mode te asase soɔ nyinaa
sɛeɛ na monsɛe ɔsombea a amanaman a morekɔtu wɔn no som wɔn anyame mmepɔ atentene so ne nkokoɔ so ne dua mono biara ase no nyinaa
na monnwiri wɔn afɔrebukyia na mommubu wɔn aboɔ adum na momfa ogya nhye wɔn abosompɔ na mommobɔ wɔn anyame ahoni na monsɛe wɔn din mfiri hɔ
monnyɛ awurade mo nyankopɔn saa
na mmom faako a ɔbɛyi mo mmusuakuo nyinaa mu sɛ ɔde ne din bɛtoɔ na watena no na monhwɛ na ɛhɔ na monkorɔ
na ɛhɔ na momfa mo hyeɛ afɔdeɛ ne mo kum afɔdeɛ ne mo ntotosoɔ du du ne mo nsam mmasoɔ adeɛ ne mo bɔhyɛ adeɛ ne mo ayamyi afɔdeɛ ne mo anantwie ne mo nnwan mmakan nkorɔ
na ɛhɔ na monnidi awurade mo nyankopɔn anim na mo ne mo afie ani nnye ade a mode mo nsa ka a awurade wo nyankopɔn de ahyira woɔ no mu nyinaa
monnyɛ sɛdeɛ yɛreyɛ no ɛha nnɛ yi biara a obiara yɛ deɛ ɛtene n ani soɔ nyinaa no
na ɛde bɛsi sɛsɛɛ yi monnya nnuruu home ne agyapadeɛ a awurade wo nyankopɔn de rema woɔ no mu
na sɛ monya twa yordan kɔtena asase a awurade mo nyankopɔn de rema mo sɛ monni soɔ no so na ɔma mo home firi mo atamfoɔ a wɔatwa mo ho ahyia no nyinaa ho na motena ase dwoodwoo a
ɛnneɛ faako a awurade mo nyankopɔn bɛyi ama ne din atena no ɛhɔ na momfa deɛ merehyɛ mo no nyinaa nkorɔ mo hyeɛ afɔdeɛ ne mo kum afɔdeɛ ne mo ntotosoɔ du du ne mo nsam mmasoɔ adeɛ ne mo bɔhyɛ adeɛ a moyie a mode hyɛ awurade bɔ no nyinaa
na momma mo ani nnye awurade mo nyankopɔn anim mo ne mo mmammarima ne mo mmammaa ne mo nkoa ne mo mfenaa ne lewini a ɔwɔ mo kuro apono mu ɛfiri sɛ ɔno deɛ ɔnni mo mu kyɛfa anaa agyapadeɛ
hwɛ wo ho yie na woammɔ wo hyeɛ afɔdeɛ baabiara a wohunu
gye faako a awurade bɛyi wɔ wo mmusuakuo baako mu no ɛhɔ na bɔ wo hyeɛ afɔdeɛ na yɛ deɛ merehyɛ woɔ nyinaa
nanso ɛnam biara a wo kra kɔn dɔ no kum di sɛ awurade wo nyankopɔn ahyira wo wɔ wo nkuro nyinaa mu obi a ne ho nteɛ ne deɛ ne ho teɛ nni bi sɛ ɔwansane ne ɔforoteɛ
mogya no nko na monnnie monhwie ngu fam sɛ nsuo
deɛ ɛnsɛ sɛ wodie wɔ wo nkuro mu ne w aburoo ne wo nsa ne wo ngo ntotosoɔ du du ne w anantwie ne wo nnwan mmakan ne wo bɔhyɛ adeɛ biara a woahyɛ ho bɔ ne w ayamyi afɔdeɛ ne wo nsam mmasoɔ adeɛ
gye sɛ awurade wo nyankopɔn anim faako a ɔbɛyie no na die wo ne wo babarima ne wo babaa ne w akoa ne w afenaa ne lewini a ɔwɔ wo kuro apono mu na ma w ani nnye awurade wo nyankopɔn anim deɛ wode wo nsa ka nyinaa ho
hwɛ yie na wo werɛ amfiri lewini nna a wode te w asase soɔ nyinaa
na sɛ awurade wo nyankopɔn trɛ wo hyeɛ mu sɛdeɛ waka akyerɛ woɔ no na wose mɛdi nam ɛfiri sɛ wo kra kɔn dɔ sɛ ɔbɛdi nam a di nam sɛdeɛ wo kra kɔn dɔ
sɛ faako a awurade wo nyankopɔn bɛyi de ne din ato hɔ no ne wo ntam ware a ɛnneɛ kum w anantwie ne wo nnwan a awurade de ama woɔ no bi sɛdeɛ mehyɛɛ woɔ no na di no wo kuro mu sɛdeɛ wo kra kɔn dɔ
sɛdeɛ wɔdi ɔwansane ne ɔforoteɛ no saa ara nso na die obi a ne ho nteɛ ne deɛ ne ho teɛ nyinaa nni
hwɛ yie mmom na hwɛ na woanni mogya ɛfiri sɛ mogya ne ɔkra na nni ɔkra nka nam no ho
nni hwie gu fam sɛ nsuo
nni na ɛnsi wo ne wo mma a wɔdi w akyire yie sɛ woreyɛ deɛ ɛtene awurade ani soɔ
fa akronkronneɛ a ɛsɛ sɛ wode ma ne wo bɔhyɛ adeɛ na ma so kɔ faako a awurade bɛkyerɛ hɔ
na fa nam ne mogya no bɔ wo hyeɛ afɔdeɛ awurade wo nyankopɔn afɔrebukyia so na wɔnhwie w afɔdeɛ no mogya ngu n afɔrebukyia no so na nam no deɛ di
hwɛ na tie nsɛm a merehyɛ woɔ nyinaa na ɛnsi wo ne wo mma a wɔdi w akyire yie daa sɛ woreyɛ deɛ ɛyɛ na ɛtene awurade wo nyankopɔn ani so
sɛ awurade wo nyankopɔn twitwa amanaman a worekɔ hɔ akɔtu wɔn no firi w anim na wotu wɔn tena wɔn asase so a
hwɛ wo ho yie na sɛeɛ a wɔasɛe wɔn afiri w anim no akyiri no wɔn akyiridie anyɛ wo fidie na woammisa wɔn anyame akyiri kwan sɛ amanaman yi som wɔn anyame sɛn na me nso menyɛ saa
nyɛ awurade wo nyankopɔn saa na n akyiwadeɛ a ɔtane nyinaa na wɔayɛ ama wɔn anyame na wɔn mmammarima ne wɔn mmammaa mpo wɔde ogya hye wɔn ma wɔn anyame
asɛm a merehyɛ mo nyinaa monhwɛ nni so mfa bi nka ho na nyi bi nso mfiri mu
sɛ odiyifoɔ anaa ɔdaeɛsofoɔ bi sɔre wo mu na ɔma wo nsɛnkyerɛnneɛ anaa anwanwadeɛ bi
na nsɛnkyerɛnneɛ anaa anwanwadeɛ a ɔka kyerɛɛ woɔ no ba mu na ɔka sɛ ma yɛnkɔ nkɔdi anyame foforɔ a wonni wɔn akyi nkɔsom wɔn a
ntie odiyifoɔ anaa ɔdaeɛsofoɔ no nsɛm no ɛfiri sɛ awurade mo nyankopɔn resɔ mo ahwɛ na wahunu sɛ mode mo akoma nyinaa ne mo kra nyinaa bɛdɔ no anaa
awurade mo nyankopɔn akyi na monnie na ɔno na monsuro no na ne mmara nsɛm so na monnie na ne nne na montie na monsom no na mommata ne ho
na odiyifoɔ anaa ɔdaeɛsofoɔ no monku no ɛfiri sɛ wakasa sɛ mommane mfiri awurade mo nyankopɔn a ɔyii mo firii misraim asase soɔ na ɔgyee mo firii nkoafie no ho de retwetwe wo afiri ɔkwan a wahyɛ wo sɛ nante mu no so na tu bɔne no firi wo mu
sɛ wo nuabarima wo na ba anaa wo babarima anaa wo babaa anaa wo yere a ɔda wo kokom anaa w adamfo a ɔte sɛ wo ara wo kra redaadaa wo kokoam sɛ ma yɛnkɔ nkɔsom anyame foforɔ a wo ne wo nananom nnim wɔn
amanaman a wɔatwa wo ho ahyia a wɔbɛn woɔ anaasɛ wɔmmɛn woɔ firi asase ano kɔsi asase ano nohoa anyame bi a
mpene no na ntie no na mma w ani nnhu no mmɔbɔ nanso mma no nnyɛ wo mmɔbɔ na mfa no nhunta
na kum na ku no wo nsa na ɛnni kan ntɔ ne so sɛ woreku no na ɛno akyiri no ɔman no nyinaa nsa
na si no aboɔ ma no nwu ɛfiri sɛ ɔrehwehwɛ atwetwe wo afiri awurade wo nyankopɔn a ɔyii wo misraim asase soɔ firii nkoafie no ho
na israel nyinaa ntie na wɔnsuro na wɔankɔ so anni wo mu asɛmmɔne a ɛte seyie
sɛ wote wo nkuro a awurade wo nyankopɔn de rema woatena mu no bi nka sɛ
mmarima mmabusufoɔ bi asɔre wo mu adaadaa wɔn nkurɔfoɔ sɛ momma yɛnkɔ nkɔsom anyame foforɔ a monnim wɔn a
ɛnneɛ hwehwɛ mu na bisabisa mu yie na hwɛ sɛ asɛm no wom ampa sɛ wɔayɛ saa akyiwadeɛ yi wɔ wo mu a
kum na fa nkrantɛ kum kuro no mufoɔ fa nkrantɛ sɛe ɛno ne deɛ ɛwom nyinaa ne emu afieboa pasapasa
na boaboa emu asadeɛ nyinaa ano gu abɔntene so na fa ogya hye kuro no ne emu asadeɛ no nyinaa sɛ afɔdeɛ mu ma awurade wo nyankopɔn na ɛnyɛ daa amamfo a wɔnnkyekyere bio
na mma abusudeɛ no bi nnka wo nsam na awurade nnane mfiri n abufuhyeɛ no ho na ɔnhu wo mmɔbɔ na ne yam nhyehye no mma wo na ɔmma wonnɔɔso sɛdeɛ ɔkaa wo nananom ntam no
sɛ wobɛtie awurade wo nyankopɔn nne adi ne mmara nsɛm a merehyɛ wo nnɛ yi nyinaa so ayɛ deɛ ɛtene awurade wo nyankopɔn ani so a
awurade mo nyankopɔn mma ne mo mommmotabota mo ho na monnyɛ ahyɛnsodeɛ wɔ mo moma so mmma owufoɔ biara
na ɔman kronkron ne wo ma awurade wo nyankopɔn na wo na awurade ayi wo sɛ yɛ no ahodeɛ man asase so aman nyinaa mu
nni akyiwadeɛ biara
yeinom ne mmoa a monnie nantwie odwanten ne abirekyie
ɔforoteɛ adowa ɔwansane eyuo ɔtwe ɛkoɔ ne abedeɛ
na atɔteboa biara a ɔwɔ tɔte a emu apaeɛ na ne tɔte mu apae nta mmienu na ɔpu wesa mmoa mu no ɔno na monnie
nanso yeinom deɛ monnni wɔn a wɔpu wesa ne wɔn a wɔn tɔte mu apae koraa no mu yoma adanko ne atwaboa ɛfiri sɛ wɔpu wesa deɛ nanso wɔn tɔte mu mpae wɔn ho nte mma mo
ne prako nso ɛfiri sɛ ne tɔte mu apae deɛ nanso ɔmpu nwesa ne ho nte mma mo monnni wɔn nam na monnka wɔn afunu
yei ne deɛ monnie deɛ ɛwɔ nsuom nyinaa mu deɛ ɛwɔ tɛtɛ ne abon nyinaa monni
na biribiara a ɛnni tɛtɛ ne abon no monnni ɛho nte mma mo
anomaa biara a ne ho teɛ no monni
na yeinom ne wɔn a monnnie ɔkɔdeɛ ɔkorɔbia asuo so kɔdeɛ
ɔkompɛtɛ asansa ɔkom n ahodoɔ
anene ahodoɔ nyinaa
sohori anadwoakorɔma ne ɛpo so asomfenakatakyi akorɔma n ahodoɔ
patubiaa patukɛseɛ bakanoma
nantwinoma ɔpɛtɛ ɛpo so anene
sukɔnkɔn sukɔnkɔn ahodoɔ asɔkwaa ne apan
na ntuboa a wɔwea nyinaa ho nte mma mo monnni
ntuboa a wɔn ho teɛ nyinaa monni
monnni aboa funu fa ma ɔhɔhoɔ a ɔwɔ wo kuro apono mu ma no nni anaasɛ tɔn ma ɔnanani ɛfiri sɛ woyɛ ɔman kronkron ma awurade wo nyankopɔn nnoa odwan ba wɔ ne na nufosuo mu
w adeɛ a woduaeɛ nnɔbaeɛ a w afuo ma daa afirinhyia no yi so ntotosoɔ du du
na di no wɔ awurade wo nyankopɔn anim wɔ faako a ɔbɛyi sɛ ne din ntena no w aburoo wo nsa ne wo ngo so ntotosoɔ du du w anantwie ne wo nnwan mmakan na woasua awurade wo nyankopɔn suro nna nyinaa
na sɛ awurade wo nyankopɔn hyira wo na sɛ ɔkwan no ware a wontumi nsoa ɛfiri sɛ faako a awurade wo nyankopɔn ayi sɛ ɔde ne din bɛto hɔ no ne wo ntam ware a
ɛnneɛ dane no sika na kyekyere sika no kura na sim kɔ faako a awurade wo nyankopɔn ayie no
na fa sika no tɔ adeɛ biara a wo kra kɔn dɔ nantwie ne odwan ne bobesa ne nsa biara a ɛyɛ den ne adeɛ biara a wo kra pɛ na di no hɔ awurade wo nyankopɔn anim na ma wo ne wo fie ani nnye
na lewini a ɔwɔ wo kuro apono mu no mma wo werɛ mmfiri no ɛfiri sɛ ɔnni kyɛfa ne agyapadeɛ biara sɛdeɛ wo deɛ wowɔ
mfeɛ mmiɛnsa awieeɛ no yi w afe no mu nnɔbaeɛ so ntotosoɔ du du gugu wo kuro apono mu
na lewini ɛfiri sɛ ɔnni kyɛfa ne agyapadeɛ biara sɛdeɛ wo deɛ wowɔ no ne ɔhɔhoɔ ne awisiaa ne okunafoɔ a wɔwɔ wo kuro apono mu mmra mmɛdi mmee na awurade wo nyankopɔn ahyira wo wo nsa ano adwuma a woyɛ nyinaa mu
mfirinhyia nson biara awieeɛ no gya biribi mu kyɛ
na sɛdeɛ wɔnnyaa mu nkyɛ nie ɔdefɛmni biara a ɔde biribi afɛm ne yɔnko mfa nkyɛ no ɔnnhyɛ ne yɔnko ne ne nua sɛ ɔntua ɛfiri sɛ wɔapae no adekyɛ afe ama awurade
ɔnanani deɛ hyɛ no ma no ntua nanso wo biribi a ɛwɔ wo nua nkyɛn deɛ fa kyɛ
anka ɛnsɛ sɛ ohiani wɔ wo mu ɛfiri sɛ hyira na awurade bɛhyira wo asase a awurade wo nyankopɔn de rema wo sɛ agyapadeɛ a kɔfa no so
tie nko na tie awurade wo nyankopɔn nne sɛ wobɛhwɛ adi mmara nsɛm a merehyɛ wo nnɛ yi nyinaa so
na awurade wo nyankopɔn bɛhyira wo sɛdeɛ ɔka kyerɛɛ woɔ no na wode afɛm amanaman pii na wo deɛ worenkɔfɛm na wobɛdi amanaman pii so na wo deɛ wɔrenni wo so
sɛ wo nuanom mu biara dane ohiani wɔ kuro biara apono mu w asase a awurade wo nyankopɔn de rema woɔ no so a mpirim w akoma na mmua wo nsa so ntia wo nua hiani
na bue wo nsam ma no na fɛm no deɛ ɛbɛso ne hia a ɛhia no no
hwɛ yie na w akomam amma ahuhusɛm bi sɛ afe a ɛtɔ so nson gyae mukyɛ afe no abɛn na woannya wo nua hiani no ho adwemmɔne sɛ woremma no hwee na wanteam amfrɛ awurade antia wo na annane wo bɔne
yi wo yam ma no na mma no nnyɛ w akoma ahi sɛ wobɛma no na saa adeɛ yi nti awurade wo nyankopɔn bɛhyira wo wo nnwuma nyinaa ne deɛ wode wo nsa bɛka nyinaa mu
na ohiani rempa w asase so enti na merehyɛ wo sɛ bue wo nsam ma wo nua wo mmɔborɔni ne wo hiani a ɔwɔ w asase soɔ
sɛ wɔtɔn wo nua hebrini ɔbarima anaa ɔbaa ma wo na ɔsom wo mfirinhyia nsia a afe a ɛtɔ so nson no gya no kwan ma no mfiri wo nkyɛn mfa ne ho nkɔdi
na sɛ woregya no kwan ama no afa ne ho afiri wo nkyɛn akɔdi a mma no nnkɔ nsapan
fa wo nnwan ne w ayuporebea ne wo nsakyi amena no bi kyɛ no adeɛ a awurade wo nyankopɔn de ahyira woɔ no bi na fa ma no
na kae sɛ woyɛɛ akoa misraim asase so na awurade wo nyankopɔn gyee wo enti na nnɛ merehyɛ wo mmara yi
na sɛ ɛba sɛ ɔka kyerɛ wo sɛ meremfiri wo nkyɛn na medɔ wo ne wo fie ɛfiri sɛ ɔdi yie wɔ wo nkyɛn a
ɛnneɛ fa fitiiɛ fiti n aso mu aponnwa ho na ɔnyɛ w akoa daa na w afenaa nso yɛ no saa ara
mma no nnyɛ wo den sɛ wobɛgya no kwan na wafa ne ho afiri wo nkyɛn akɔdie na wasom wo mfirinhyia nsia ayɛ ɔpaani akatua mmienu ho adeɛ na awurade wo nyankopɔn ahyira wo deɛ woyɛ nyinaa mu
w anantwie ne wo nnwan mmakan anini a wɔbɛwoɔ no yɛ wɔn kronkron ma awurade wo nyankopɔn mfa wo nantwie abakan nyɛ adwuma na ntwitwa wo nnwan abakan ho
awurade wo nyankopɔn anim na di no daa afirinhyia faako a awurade bɛyie no wo ne wo fie
na sɛ ɛdɛm bi wɔ ne ho ɔtɔ apakye anaasɛ n ani afira anaasɛ ɛdɛmmɔne biara wɔ ne ho a mfa no mmɔ awurade wo nyankopɔn afɔdeɛ
wo kuro apono mu na die deɛ ne ho nteɛ ne deɛ ne ho teɛ nyinaa sɛdeɛ wɔdi ɔwansane ne ɔforoteɛ no
ne mogya nko na nnie hwie gu fam sɛ nsuo
hwɛ bosome abib na di twam ma awurade wo nyankopɔn ɛfiri sɛ bosome abib mu na awurade wo nyankopɔn yii wo firii misraim anadwo
enti kum twam afɔdeɛ no ma awurade wo nyankopɔn nnwan ne anantwie faako a awurade ayi sɛ ne din ntena no
nni mmɔreka paanoo nka ho nnanson na di apiti amanehunu paanoo ɛfiri sɛ ɛherɛ so na wofirii misraim asase soɔ na woakae wo misraim asase so fire da no wo nkwa nna nyinaa
na mma wɔnnhunu mmɔreka wɔ wo nkyɛn w asase nyinaa so nnanson nso mma nam a wɔku no da a ɛdi kan anwummerɛ no bi nnka nnkɔsi anɔpa
nkum twam no wɔ wo nkuro a awurade wo nyankopɔn de rema woɔ no biara mu
gye faako a awurade wo nyankopɔn bɛyi sɛ ne din ntena no ɛhɔ na kum twam no anwummerɛ a owia rekɔtɔ no wo misraim fire berɛ no mu
na ma no mmen na di no faako a awurade wo nyankopɔn bɛkyerɛ hɔ na adeɛ kye a woasane akɔ wo ntomadan mu
nnansia na di apiti na da a ɛtɔ so nson no nyɛ afahyɛ nhyiam mma awurade wo nyankopɔn nyɛ adwuma biara
adapɛn nson na kan fa da a wɔrefiri aseɛ de kantankrankyi ahyɛ ayuo mu no na firi kan adapɛn nson
na di adapɛn dapɔnna ma awurade wo nyankopɔn bɔ wo nsam ayamyi afɔdeɛ sɛdeɛ wahyira woɔ no
na ma w ani nnye awurade wo nyankopɔn anim wo ne wo babarima ne wo babaa ne w akoa ne w afenaa ne lewini a ɔwɔ wo kuro apono mu ne ɔhɔhoɔ ne awisiaa ne okunafoɔ a wɔwɔ mo mu faako a awurade wo nyankopɔn bɛyi sɛ ne din ntena no
na kae sɛ woyɛɛ akoa misraim na hwɛ na yɛ ahyɛdeɛ yi
di asese nnapɔnna nnanson berɛ a woaboaboa w ayuporebea ne wo nsa kyi amena mu adeɛ ano no
na ma w ani nnye wo nnapɔnna no mu wo ne wo babarima wo babaa w akoa w afenaa lewini ɔhɔhoɔ awisiaa ne okunafoɔ a wɔwɔ wo kuro apono mu
nnanson na di dapɔnna no ma awurade wo nyankopɔn faako a wayie hɔ na awurade wo nyankopɔn bɛhyira wo wo nnɔbaeɛ mu ne wo nsa ano adwuma nyinaa mu enti ma w ani nnye ara
afirinhyia baako mu mprɛnsa na wo mmarima nyinaa mmɛyi wɔn ho adi awurade wo nyankopɔn anim faako a ɔbɛkyerɛ hɔ apiti nnapɔnna adapɛn dapɔnna ne asese nnapɔnna mu na wɔmmfa nsapan mmmɛyi wɔn ho adi awurade anim
obiara mma deɛ ne nsa bɛso soɔ sɛdeɛ awurade wo nyankopɔn nhyira a ɔde ahyira woɔ no teɛ
sisi wo so atemmufoɔ ne mpanimfoɔ wo nkuro a awurade wo nyankopɔn de rema wo sɛdeɛ wo mmusuakuo teɛ no nyinaa mu na wɔmfa atɛntenenee mmu ɔman no
nnane atemmuo ani nhwɛ nnipa anim na nnye adanmudeɛ na adanmudeɛ fira anyansafoɔ ani na ɛdane teneneefoɔ nsɛm ani butu
asɛntenenee nko ara akyi na die na woanya nkwa na woakɔfa asase a awurade wo nyankopɔn de rema woɔ no
ntɛ nnua biara mfa nyɛ abosompɔ wɔ awurade wo nyankopɔn afɔrebukyia a worebɛsie no ho
na mfa ɔboɔ dum nsi hɔ mfa na awurade wo nyankopɔn akyiwadeɛ ne no
mfa nantwie anaa odwan a ne ho wɔ dɛm anaa adebɔne biara mmɔ afɔdeɛ mma awurade wo nyankopɔn ɛfiri sɛ ɛyɛ n akyiwadeɛ
sɛ wɔhunu wo mu wo nkuro a ɔde rema woɔ no biara mu ɔbarima anaa ɔbaa bi a ɔyɛ deɛ ɛnyɛ awurade wo nyankopɔn ani soɔ bu apam so
na ɔkɔ kɔsom anyame foforɔ bi te sɛ owia anaa ɔsrane anaa ɔsoro asafo a mabara no mu biara
na wɔka kyerɛ wo na wote a ɛnneɛ hwehwɛ mu yie na sɛ wohunu sɛ ɛyɛ nokorɛ na asɛm no wom sɛ wɔayɛ saa akyiwadeɛ yi wɔ israel a
ɛnneɛ fa ɔbarima anaa ɔbaa a wadi saa asɛmmɔne yi firi adi wo kuro apono ho na si no aboɔ ma ɔnwu
adansefoɔ baanu anaa baasa anomu asɛm so na wɔmfa nkum deɛ ɔsɛ wuo wɔmmfa ɔdanseni baako anomu asɛm so nnku no
adansefoɔ no nsa na ɛngu ne so kane nku no na ɛno akyiri no ɔman no nyinaa nsa na yi bɔne no firi wo mu
sɛ asɛm bi a ɛho atemmuo yɛ wo den te sɛ awudie manso ɔpira ne ɔbɔ ne ɔbɔ ntam si na ɛyɛ wo nkuro mu akasakasa nsɛm bi a ɛnneɛ sɔre kɔ faako a awurade wo nyankopɔn bɛkyerɛ
na kɔ asɔfoɔ lewifoɔ ne ɔtemmufoɔ a ɔwɔ so saa berɛ no nkyɛn kɔbisa na wɔnkyerɛ wo atɛn a buo
na di asɛm a wɔbɛkyerɛ wo faako a awurade bɛkyerɛ no so na hwɛ na yɛ sɛdeɛ wɔbɛkyerɛ woɔ nyinaa
mmara a wɔbɛkyerɛ woɔ ne atemmuo a wɔbɛka akyerɛ woɔ no so na die mmane mfiri asɛm a wɔbɛkyerɛ woɔ no ho nkɔ nifa anaa benkum
na onipa a ɔbɛdi ahantansɛm na ɔrentie ɔsɔfoɔ a ɔgyina hɔ som awurade wo nyankopɔn anaa ɔtemmufoɔ no saa onipa no nwu
na yi bɔne no firi israel na ɔman no nyinaa nte na wɔnsuro na wɔanni ahantansɛm bio
sɛ woduru asase a awurade wo nyankopɔn de rema woɔ no so na wofa tena so na woka sɛ mɛsi me so hene sɛ amanaman a wɔatwa me ho ahyia no nyinaa a
fa deɛ awurade wo nyankopɔn bɛyi no no si wo so hene wo nuanom mu bi na fa no si wo so hene mfa ɔnanani bi a ɔnyɛ wo nua nsi wo so hene
nanso ɔhene no mma n apɔnkɔ nnnɔɔso na ɔmmma ɔman no nnsane nnkɔ misraim nkɔpɛ apɔnkɔ dodoɔ na awurade aka akyerɛ mo sɛ monnsane mmfa ɔkwan yi so bio
nanso ɔmmma ne yerenom nnnɔɔso na n akoma ammane saa ara na ɔmmma ne dwetɛ ne sika nnnɔɔso pii
na sɛ ɔte n ahennie adwa so a ɔnhwɛ mmara yi nwoma a ɛda asɔfoɔ ne lewifoɔ anim no so ntwerɛ bi mfa
na ɛntena ne nkyɛn na ɔnkenkan mu ne nkwa nna nyinaa na wasua awurade ne nyankopɔn suro ne mmara yi mu nsɛm nyinaa ne ahyɛdeɛ yi so hwɛ ne ɛsodie
na n akoma amma ne ho so ansene ne nuanom na wammane amfiri mmara nsɛm no ho ankɔ nifa anaa benkum na ama ne nna aware n ahennie mu ɔno ne ne mma israel mu
wɔmmma lewifoɔ asɔfoɔ lewi abusuakuo nyinaa nnnya kyɛfa ne agyapadeɛ biara israel mu awurade gya afɔdeɛ so adeɛ ne n agyapadeɛ a wɔnnie
na ɔrennya agyapadeɛ ne nuanom mu awurade ne n agyapadeɛ sɛdeɛ ɔka kyerɛɛ no no
na yei nyɛ asɔfoɔ no kyɛfa a ɛfiri ɔman no nsam mfiri wɔn a wɔbɔ afɔdeɛ no nkyɛn nantwie oo odwan oo wɔmfa basa ne abɔgyeɛ ne efuro mma ɔsɔfoɔ no
w aburoo wo nsa ne wo ngo adikan ne wo nnwan ho nwi a wotwa kane no fa ma no
ɛfiri sɛ ɔno na awurade wo nyankopɔn ayi no afiri wo mmusuakuo nyinaa mu sɛ ɔnnyina nsom awurade din mu ɔno ne ne mma nna nyinaa
na sɛ lewini bi firi wo nkuro no biara mu firi israel mu baabiara a wakɔsoɛ na ɔde ne pɛ nyinaa ba bɛtena faako a awurade bɛkyerɛ a
ɛnneɛ ɔnsom awurade ne nyankopɔn din mu sɛ ne nuanom lewifoɔ a wɔgyina awurade anim hɔ nyinaa yɛ no
wɔnnya kyɛfa korɔ nni nka deɛ ɛfiri n agyanom adeɛ a wɔatɔn mu no ho
sɛ wonya duru asase a awurade wo nyankopɔn de rema woɔ no so a nsua amanaman no nneyɛɛ a ɛyɛ akyiwadeɛ no yɛ
mma wɔnnhunu wo mu obi a ɔma ne babarima anaa ne babaa fa ogya mu ɔkɔmfoɔ a ɔhyɛ abosonkɔm ɔbayifoɔ ɔdebisafoɔ ntafowayifoɔ
nkaberɛkyerefoɔ samanfrɛfoɔ adutofoɔ ne deɛ ɔbisa afunu
ɛfiri sɛ awurade akyiwadeɛ ne wɔn a wɔyɛ yeinom nyinaa na akyiwadeɛ yi nti na ɔretu wɔn afiri w anim yi
wo ne awurade wo nyankopɔn ntena no amudie mu
na amanaman yi a worekɔtu wɔn yi tie abayifoɔ ne nkɔmhyɛfoɔ na wo deɛ awurade wo nyankopɔn mmaa wo kwan sɛ yɛ no saa
odiyifoɔ a ɔfiri wo mu a ɔfiri wo nuanom mu te sɛ me na awurade wo nyankopɔn bɛma no so ama woɔ ɔno na montie no
sɛdeɛ wobisaa awurade wo nyankopɔn wɔ horeb adwabɔ da no sɛ mma mennte awurade me nyankopɔn nne bio na mma mennhunu ogya kɛseɛ yi bio na manwu
ɛno na awurade ka kyerɛɛ me sɛ deɛ wɔaka no wɔaka no yie
mɛma odiyifoɔ so mama wɔn wɔn nuanom mu sɛ wo na mede me nsɛm bɛhyɛ n anomu na waka deɛ mɛhyɛ no nyinaa akyerɛ wɔn
na ɛbɛba sɛ obiara a ɔrentie me nsɛm a ɔbɛka no me din mu no me na mɛbisa no ne hɔ
na odiyifoɔ a ɔbɛma ne ho so aka asɛm bi me din mu a menhyɛɛ no sɛ ɔnka ne deɛ ɔbɛkasa anyame foforɔ din mu no odiyifoɔ ko no bɛwu
ebia wobɛka no w akoma mu sɛ ɛbɛyɛ dɛn na yɛbɛhunu asɛm a awurade nkaeɛ no
sɛ odiyifoɔ bi kasa wɔ awurade din mu na asɛm korɔ no amma mu anaa ɛnyɛ nokorɛ a na asɛm no mfiri awurade ahantan mu na odiyifoɔ no kasaeɛ nsuro no
sɛ awurade wo nyankopɔn twitwa amanaman a ɔde wɔn asase rema woɔ no na wotu wɔn tena wɔn nkuro ne wɔn adan mu a
yiyi w asase a ɔde rema wo sɛ fa no so nkuro mmiɛnsa fa
siesie ɛhɔ kwan no fa na kyɛ w asase a awurade wo nyankopɔn de rema wo sɛ di soɔ no mu mmiɛnsa na onipakumfoɔ biara adwane akɔ hɔ
na onipakumfoɔ a ɔnnwane nkɔ hɔ na ɔnnya nkwa no ho asɛm nie deɛ ɔnnim na ɔde adeɛ bɔ ne yɔnko nanso berɛ a atwam no ɔntane no
sɛ ebia obi ne ne yɔnko kɔ kwaeɛ mu kɔto nnua na ne nsa ma abonnua so de retwa dua na dadeɛ no hɔn firi ne dua mu bɔ ne yɔnko ma no wu a ɛnneɛ ɔnnwane nkɔ nkuro yi baako mu na ɔnnya nkwa
na mogya ho weretɔfoɔ amfa abufuhyeɛ anti onipakumfoɔ no na ɔkwan no wareɛ nti wankɔto no anku no nso na ɛnsɛ sɛ onipa kumfoɔ no wuo ɛfiri sɛ berɛ a atwam no na ɔntane ne yɔnko no
enti na merehyɛ wo sɛ yiyi nkuro mmiɛnsa fa
na sɛ awurade wo nyankopɔn trɛ wo hyeɛ mu sɛdeɛ ɔkaa wo nananom ntam no na ɔde asase a ɔkaa sɛ ɔde bɛma wo nananom no nyinaa ma wo
na sɛ wodi mmara nsɛm a merehyɛ wo nnɛ yi nyinaa so yɛ na wodɔ awurade wo nyankopɔn na wonante n akwan so nna nyinaa a ɛnneɛ yiyi nkuro mmiɛnsa bio ka mmiɛnsa yi ho fa
na wɔanhwie mogya a bɔne nni mu angu w asase a ɔde rema wo sɛ di soɔ no so na woanni mogya ho so
na sɛ obi tane ne yɔnko na ɔtɛ no sɔre to hyɛ ne so na ɔde adeɛ bɔ no ma no wu na ɔdwane kɔ nkuro yi baako mu a
ɛnneɛ ne kurom mpanimfoɔ nsoma mma wɔnkɔfa no mfiri hɔ na wɔmfa no nhyɛ mogya ho weretɔfoɔ no nsa na ɔnwu
mma w ani nhu no mmɔbɔ na yi mogya a ɛdi bem ho afobuo firi israel na ɛnsi wo yie
ntwe wo yɔnko hyeɛ a tetefoɔ atwa no w agyapadeɛ a woanya mu wɔ asase a awurade wo nyankopɔn de rema wo sɛ fa no so
ɔdanseni baako nnsɔre nntia obi amumuyɛ biara anaa bɔne biara ho bɔne biara a wɔyɛ mu adansefoɔ baanu anaa baasa anomu nsɛm so na asɛm biara nnyina
sɛ ɔdansekurumfoɔ bi sɔre tia obi di no mfomsoɔ ho adanseɛ a
ɛnneɛ nnipa baanu a ɛham da wɔn ntam no mmɛgyina awurade anim asɔfoɔ ne atemmufoɔ a wɔwɔ hɔ nna no mu anim
na atemmufoɔ no mpeepee mu yie na sɛ ɔdanseni no yɛ ɔdansekurumfoɔ na wadi ne nua ho adansekurumu a
ɛnneɛ monyɛ no sɛdeɛ ɔsusuu sɛ anka ɔbɛyɛ ne nua no na yi bɔne no firi wo mu
na wɔn a aka no nte na wɔnsuro na wɔankɔ so anni asɛmmɔne a ɛte seyie wɔ wo mu bio
na mma w ani nnhunu mmɔbɔ ɔkra nsi ɔkra ananmu ani nsi ani ananmu ɛse nsi ɛse ananmu nsa nsi nsa ananmu ɛnan nsi ɛnan ananmu
sɛ woretu sa ne w atamfo akɔko na wohunu apɔnkɔ ne nteaseɛnam ne ɔman a wɔdɔɔso sene woɔ a nsuro wɔn ɛfiri sɛ awurade wo nyankopɔn a ɔde wo firi misraim asase so baeɛ no ka wo ho
na sɛ mobɛn dɔm no a ɔsɔfoɔ no mpinkyɛ mmɛkasa nkyerɛ ɔman no
na ɔnka nkyerɛ wɔn sɛ israel tie morebɛn dɔm nnɛ ne mo atamfoɔ akɔko mommma mo akoma nntu monnsuro na mo ho mmpopo na mommma wɔn ho nnyɛ mo hu
ɛfiri sɛ awurade wo nyankopɔn ne mo na ɛnam ne mo atamfoɔ rekɔko ama mo na wagye mo
na ahwɛfoɔ no nkasa nkyerɛ ɔman no sɛ onii ko a wasi dan foforɔ na ɔmmuee ano no ma no nsane nkɔ ne fie na wantɔ ɔko mu na obi ankɔbue ɛdan no ano
na onii ko a watɛ bobeturo na ɔnnya nyii ano no ma no nsane nkɔ ne fie na wantɔ ɔko mu na obi anyi ano
na onii ko a wagye ɔbaa bi awadeɛ na ɔnnya nhyiaa no no ma no nsane nkɔ ne fie na wantɔ ɔko mu na obi ammfa no sɛ ɔyerɛ
na ahwɛfoɔ no nkɔ so nkasa nkyerɛ ɔman no sɛ onii ko a ɔsuro na n akoma tuo no ma no nsane nkɔ ne fie na wamma ne nuanom akoma annane sɛ ne deɛ
na sɛ ahwɛfoɔ no wie ɔman no kasakyerɛ a wɔmfa asafohene nsisi ɔman no ti
sɛ wobɛn kuro bi ne no rekɔko a ka asomdwoeɛsɛm kyerɛ no
na sɛ ɔbua wo asomdwoeɛ so na ɔhini wo a ɔman a wobɛhu wɔn hɔ no nyi toɔ mma wo nsom wo
na sɛ wɔne wo anni asomdwoeɛsɛm na wɔne wo ko a ɛnneɛ tua kuro no
na sɛ awurade wo nyankopɔn de hyɛ wo nsa a fa nkrantɛ bobɔ emu mmarima nyinaa
nanso mmaa ne mmɔfra ne afieboa ne deɛ ɛwɔ kuro no mu nyinaa emu asadeɛ nyinaa deɛ fom fa na di w atamfo asadeɛ a awurade wo nyankopɔn de ama woɔ no
saa na yɛ nkuro a ɛne wo ntam kwan ware pii a ɛnyɛ amanaman yi nkuro bie no
na amanaman yi nkuro a awurade wo nyankopɔn de rema wo sɛ di soɔ no mu deɛ mma biribiara a ɛhome nnnya nkwa
na sɛe wɔn pasapasa hetifoɔ amorifoɔ kanaanfoɔ perisifoɔ hewifoɔ ne yebusifoɔ sɛdeɛ awurade wo nyankopɔn hyɛɛ woɔ no
na wɔankyerɛ mo wɔn akyiwadeɛ a wɔyɛ ma wɔn anyame no nyinaa bi yɛ na moanyɛ awurade mo nyankopɔn bɔne
sɛ wotua kuro bi nna pii ne no reko afa a mfa akuma nsɛe hɔ nnua na ɛso aba bi na die na mmu ngu afuo mu dua yɛ onipa na woasɛe no
nanso nnua a wonim sɛ ɛnyɛ nnua a wɔdie no deɛ sɛe no na twa fa yɛ kuro a ɛne wo redi ako no ntuaban kɔsi sɛ wobɛbrɛ no aseɛ
sɛ wohunu obi a wɔaku no da wiram asase a awurade wo nyankopɔn de rema wo sɛ fa no so na wonnim deɛ ɔkumm no a
ɛnneɛ wo mpanimfoɔ ne w atemmufoɔ mfiri adi nkɔsusu nkɔduru nkuro a ɛdeda deɛ wɔaku no no ho no so
na kuro a ɛbɛn deɛ wɔaku no no ho no saa kuro no mu mpanimfoɔ mfa nantwiburuwa a wɔmfaa no nyɛɛ adwuma na ɔntwee kɔnnua pɛn
nsiane nkɔ subonhwa a nsuo sene wɔ mu a wɔnnɔeɛ na wɔnnuaa mu adeɛ da mu na wɔmmu nantwiburuwa no kɔn mu wɔ subonhwa no mu
na lewifoɔ mma asɔfoɔ no mmra ho ɛfiri sɛ wɔn na awurade wo nyankopɔn ayi wɔn sɛ wɔnsom na wɔnhyira awurade din mu na wɔn anomu asɛm so na wɔmfa nni akasakasa ne ɔborɔ ho asɛm biara
na kuro a ɛbɛn deɛ wɔaku no no mu mpanimfoɔ no nyinaa nhohoro wɔn nsa ngu nantwiburuwa a wɔabu ne kɔn mu subonhwa no mu no so
na wɔmma wɔn nne so nka sɛ ɛnyɛ yɛn nsa na ɛhwiee mogya yi guiɛ na yɛn ani anhunu
awurade fa kyɛ wo man israel a woagye wɔn no na mfa mogya a ɛdi bem ho afobuo ngu wo man israel so na fa mogya ho bɔne yi kyɛ wɔn
na wo deɛ yi mogya a ɛdi bem ho afobuo firi wo mu na yɛ deɛ ɛtene awurade ani so
sɛ wotu sa ne w atamfo rekɔko na awurade wo nyankopɔn de wɔn hyɛ wo nsa na wofa wɔn mu bi nnommum
na wohunu nnommum no mu baabereɛ bi na wopɛ sɛ wofa no yɛ wo yere a
ɛnneɛ fa no bra wo fie na ɔnyi ne ti na ɔmmubu ne mmɔwerɛ
na ɔnyi ne dommum atadeɛ mfiri ne ho na ɔntena wo fie nnyam n agya ne ne na bosome mu na ɛno akyiri no woakɔ ne ho aware no na wayɛ wo ɛyerɛ
na sɛ ɛba sɛ wompɛ no bio a ma no mfa ne ho nkɔdi sɛdeɛ ɔpɛ na tɔn deɛ ntɔn no nnye sika ɛne no nnni no sɛ afenaa ɛfiri sɛ woahodwo no
sɛ ɔbarima bi wɔ yerenom baanu na ɔdɔ ɔbaako na ɔnnɔ ɔbaako na wɔn baanu no no wowo mma ma no na abakan no yɛ deɛ ɔnnɔ no no ba a
ɛnneɛ da a ɔrekyɛ n adeɛ mu ama ne mma no ɔmmfa deɛ ɔdɔ no no ba nnyɛ abakan nnni deɛ ɔnnɔ no no ba a ɔyɛ abakan no anim
na ɔmmu deɛ ɔnnɔ no no ba no abakan mma no deɛ ɔwɔ nyinaa mu abupɛn mmienu na ɔne n ahoɔden asefire abakan dibea yɛ ne dea
sɛ obi wɔ ɔba ɔsoɔdenfoɔ ne otuatefoɔ a ɔntie n agya ne ne na asɛm na wɔtea no na ɔntie wɔn a
ɛnneɛ n agya ne ne na nkye no mfa no mfiri adi nkɔ ne kurom mpanimfoɔ nkyɛn wɔ kuro no pono ano
na wɔnka nkyerɛ ne kuro no mu mpanimfoɔ no sɛ yɛn ba yi yɛ ɔsoɔdenfoɔ ne otuatefoɔ ɔntie yɛn asɛm ɔyɛ ohohwini ne nsabofoɔ
na ne kuro no mu mmarima nyinaa nsi no aboɔ mma no nwu na yi bɔne no firi wo mu na israel nyinaa nte na wɔnsuro
na sɛ obi yɛ bɔne a ɛsɛ kum na wɔku no de no sɛne dua bi so a
ne funu no nntena dua no so anadwo sie no da no ara na deɛ wɔasɛne no no yɛ nyankopɔn nnome na woangu w asase a awurade wo nyankopɔn de rema wo sɛ di soɔ no ho fi
nhwɛ wo nua nantwie anaa ne dwanten sɛ wɔrefom kwan na ntwe wo ho mfiri wɔn ho fa no sane brɛ wo nua no
na sɛ wo nua no mmɛn wo anaa wonni no a ɛnneɛ fa no bra wo fie na ɔntena wo nkyɛn nkɔsi sɛ wo nua no bɛhwehwɛ no na woadane no ama no
na saa nso na yɛ n afunumu ne ntoma ne wo nua adeɛ biara a ayera a wobɛhunu no ntwe wo ho mfiri ho
nhwɛ wo nua afunumu anaa ne nantwie sɛ wɔahwe ase kwan mu na ntwe wo ho mfiri wɔn ho boa no ma no mma wɔn so
ɔbaa nnhyɛ ɔbarima adeɛ na ɔbarima nso mmfira ɔbaa ntoma ɛfiri sɛ wɔn a wɔyɛ yei nyinaa yɛ awurade wo nyankopɔn akyiwadeɛ
sɛ wokɔpue anomaa pirebuo ɔkwan mu dua bi so anaa ɛfam mma oo nkosua oo na ɛna no butu mma no anaa nkosua no so a nkyere ɛna no nka mma no ho
na ma ɛna no nkɔ na fa mma no na asi wo yie na wɔama wo nna aware
sɛ wosi dan foforɔ a gye wo dan atifi ban na obi amfiri hɔ anhwe ase na woamfa mogya ho asodie amma wo dan no so
mfa ade ahodoɔ mmienu nnua wo bobeturom na anyɛ saa a wobɛhwere w aduadeɛ a woduaeɛ no ne bobe turo no mu nnɔbaeɛ no nyinaa
mfa nantwie ne afunumu mmɔ mu mfuntum
mfira ntoma a wɔde kuntu ne asaawa afra anwono
yɛ wo ntoma a wode kata wo soɔ ahinanan so nnwo
sɛ obi ware yerɛ na ɔkɔ ne ho na ɔmpɛ no bio
na ɔde animguasesɛm to ne so na ɔbɔ no dimmɔne sɛ maware ɔbaa yi na mekɔɔ ne ho no manto no ɔbaabunu a
ɛnneɛ ababaawa no agya ne ne na mfa ababaawa no baabunuyɛ nsɛnkyerɛnneɛ mfiri mmra kuro no mu mpanimfoɔ nkyɛn wɔ kuro no pono ano
na abaayewa no agya nka nkyerɛ mpanimfoɔ no sɛ mede me babaa mama ɔbarima yi aware nso ɔmpɛ no bio
na hwɛ ɔde animguasesɛm ato ne so sɛ manto wo babaa no ɔbaabunu nso me ba baabunuyɛ adeɛ nie na wɔntrɛ ntoma no mu kuro no mu mpanimfoɔ no anim
na kurom hɔ mpanimfoɔ no mfa ɔbarima no ntwe n aso
na wɔnnye no dwetɛ nnwetɛbena ɔha mfa mma ababaa no agya ɛfiri sɛ wabɔ israel mu ɔbaabunu dimmɔne na ɔnkɔso nware no na ɔnnko no ne nna nyinaa mu
na sɛ asɛm yi yɛ nokwasɛm na wɔanhunu ababaawa no ɔbaabunu a
ɛnneɛ wɔnyi ababaa no mmra n agya fie aboboano na ne kurom mmarima nsi no aboɔ mma no nwu ɛfiri sɛ wayɛ nkwaseadeɛ israel mu sɛ wabɔ adwaman n agya fie na yi bɔne no firi wo mu
sɛ wohunu ɔbarima bi sɛ ɔne ɔbaa a ɔyɛ obi yere da a ɛnneɛ wɔn baanu no nwu ɔbarima a ɔne ɔbaa no daeɛ no ne ɔbaa no na yi bɔne no firi israel
sɛ wɔde ababaawa a ɔyɛ ɔbaabunu ma ɔbarima bi aware na ɔbarima bi hu no kuro mu na ɔne no da a
ɛnneɛ momfa wɔn baanu no mfiri adi nkɔ kuro no pono n akyi na monsi wɔn aboɔ mma wɔnwuwu ababaa no ɛsiane sɛ ɔwɔ kuro mu na wanteam ne ɔbarima no sɛ wabrɛ ne yɔnko yere aseɛ nti na yi bɔne no firi wo mu
na sɛ ɔbarima bi hunu ababaa ɔwarefoɔ wɔ wiram na ɔbarima no kye no ne no da a ɛnneɛ ɔbarima a ɔne no daeɛ no nko na ɔnwuo
na ababaa no deɛ nyɛ no hwee bɔne a ɛsɛ wuo nni ababaa no so ɛfiri sɛ sɛdeɛ onipa sɔre tia ne yɔnko ku no no saa na asɛm yi teɛ
ɛfiri sɛ wiram na ɔhunuu no na ababaa a wɔagye no aware no teaa mu na na obi a ɔbɛgye no nni hɔ
sɛ ɔbarima bi hunu ababaawa a ɔyɛ ɔbaabunu a wɔmfaa no mmaa aware na ɔkye no ne no da na wɔhu wɔn a
ɛnneɛ ɔbarima a ɔne no daeɛ no mma ababaa no agya dwetɛ nnwetɛbena aduonum na ɔnyɛ ne yere sɛ ɔbrɛɛ no aseɛ nti na ɔnnko no ne nna nyinaa
ɔbarima biara nnware n agya yere na ɔnnyi ɔbaa a ɔyɛ n agya deɛ adagya so
deɛ wɔapɛkyɛ ne hwewa ne deɛ ne barima atwa no mmma awurade badwa mu
adwaman ba biara mmma awurade badwa mu n awoɔ ntoatoasoɔ a ɛtɔ so du mpo mmma awurade badwa mu
amonni anaa moabni mmma awurade badwa mu wɔn awoɔ ntoatoasoɔ a ɛtɔ so du mpo mmma awurade badwa mu da
ɛfiri sɛ wɔamfa aduane ne nsuo ammɛhyia mo kwan mu berɛ a mofiri misraim reba no ne sɛ wɔkɔbɔɔ beor ba bileam a ɔfiri petor wɔ mesopotamia paa sɛ ɔmmɛdome woɔ nti
na awurade wo nyankopɔn ampɛ sɛ ɔtie bileam na ɔdanee nnome no nhyira maa wo ɛfiri sɛ awurade wo nyankopɔn dɔ wo
nhwehwɛ wɔn asomdwoeɛ ne wɔn papa da wo nna nyinaa
nkyiri edomni ɛfiri sɛ ɔyɛ wo nua nkyiri misraimni ɛfiri sɛ wokɔyɛɛ n asase so hɔhoɔ
mma a wɔbɛwo ama wɔn no awoɔ ntoatoasoɔ a ɛtɔ so mmiɛnsa mmra awurade badwa mu
sɛ wofiri kɔkyere w atamfo so nsraban a hwɛ wo ho yie adebɔne nyinaa ho
sɛ ɔbarima bi wɔ wo mu a ne ho nteɛ wɔ ne ho a ɛsene anadwo no nti a ɛnneɛ ɔmfiri nkɔ nsraban no akyi ɔmmma nsraban no mu
na ɛrekɔ anwummerɛ no ɔmfa nsuo nnware na sɛ owia kɔtɔ a ɔmmra nsraban no mu
na yɛ baabi nsraban no akyi fa na woafiri akɔgya wo nan wɔ hɔ
na fa sofi ka wo nnoɔma ho na sɛ wokɔgya wo nan nsraban no akyiri hɔ awie no fa sofi no tutu fam na kata agyanan no so
ɛfiri sɛ awurade wo nyankopɔn nam wo nsraban mu sɛ ɔregye woɔ na ɔde w atamfo ama wɔ w anim enti ma wo nsraban mu nyɛ kronkron na wanhunu wo mu aniwudeɛ biara na wannane amfiri w akyi
mfa akoa a wadwane afiri ne wura nkyɛn abɛdɔm woɔ nhyɛ ne wura nsa
ɔntena wo nkyɛn wɔ mo mu wo nkuro mu baako a ɔbɛfa a ɛyɛ ma no mu nhyɛ ne so
israel mmammaa mu biara nnnane odwamamfoɔ na israel babarima biara nnnane odwamamfoɔ
mfa ɔbaa odwamamfoɔ apɛdeɛ anaa ɔkraman ɔbarima odwamamfoɔ apaadeɛ mma awurade wo nyankopɔn fie wɔ wo bɔhyɛ biara mu na ne mmienu no yɛ awurade wo nyankopɔn akyiwadeɛ
nnye wo nua mfɛntomu wɔ sika aduane mfɛntomu anaa wɔ biribiara ho
ɔnanani nkyɛn na gye mfɛntomu na wo nua deɛ nnye ne hɔ bi na awurade wo nyankopɔn nhyira wo deɛ wode wo nsa bɛka nyinaa mu asase a worekɔ akɔfa no so
sɛ wohyɛ awurade wo nyankopɔn bɔ a nyɛ nyaa sɛ wobɛtua ɛfiri sɛ ɔbɛhwehwɛ no wo hɔ na adane wo bɔne
nanso woanhyɛ bɔ no koraa deɛ a ɛnyɛ bɔne mma wo
deɛ afiri w ano no di so na yɛ sɛdeɛ wofiri wo pɛ mu de w ano ahyɛ awurade wo nyankopɔn bɔ no
sɛ woduru wo yɔnko bɔbeturom a di aba no bi sɛdeɛ wopɛ mee na mfa bi ngu w adeɛ mu
sɛ woduru wo yɔnko ayuo a ɛgyina hɔ mu a fa wo nsa pempane mmɛtem no bi na mma kantankrankyi so wɔ wo yɔnko ayuo so
sɛ ɔbarima bi ware yerɛ na ɛba sɛ n ani nnye ɔbaa no ho a ɛfiri sɛ wahunu ne ho aniwudeɛ bi a ɛnneɛ ɔntwerɛ awaregyaeɛ nwoma mma no na ɔmfa nhyɛ ne nsa na ɔnnya no kwan mfiri ne fie
na sɛ ɔfiri ne fie kɔ na ɔkɔware ɔbarima bi
na ekunu foforɔ no nso mpɛ no na ɔtwerɛ awaregyaeɛ nwoma ma no de hyɛ ne nsa na ɔgya no kwan firi ne fie anaasɛ ekunu a ɔwaree no akyire yi no wu a
ɛnneɛ ne kane kunu a ɔgyaa no kwan no nnsane mmmɛware no bio ne ho figuo no akyi ɛfiri sɛ ɛno yɛ awurade anim akyiwadeɛ na mfa bɔne ngu asase a awurade wo nyankopɔn de rema wo sɛ di soɔ no so
sɛ ɔbarima bi ware yerɛ foforɔ a ɔnnkɔ ɔsa na wɔmmfa adwuma biara nnto ne so na ɔnne ne ho wɔ ne fie afirinhyia na ɔne ne yere a ɔwaree no no ani nnye
obi nnnye oyuyammoɔ ne ne ba sɛ awowa deɛ sɛ ɛba saa a na onii no regye nkwa sɛ awowadeɛ
sɛ wɔhunu obi a ɔwia ne nuanom israelfoɔ mu nipa bie na ɔdi no nya anaasɛ ɔtɔn no a ɛnneɛ owifoɔ no nwu na yi bɔne no firi wo mu
hwɛ yie kwata yadeɛ ho na woahwɛ ayɛ sɛdeɛ asɔfoɔ lewifoɔ no bɛkyerɛ mo no nyinaa pɛpɛɛpɛ sɛdeɛ mehyɛɛ wɔn no saa na monhwɛ nyɛ
kae deɛ awurade wo nyankopɔn yɛɛ miriam wɔ kwan soɔ berɛ a mofiri misraim reba no
sɛ wode biribi fɛm wo yɔnko a nhyɛne ne dan mu nkɔgye n awowa
adihɔ na gyina na onipa a wofɛm no adeɛ no mfa awowa no mmrɛ wo wɔ adihɔ
na sɛ ɔyɛ onipa a ɔdi hia a mfa n awowa no nna
owia kɔtɔ a dane awowa no kɔma no na ɔmfa ne ntoma nna na ɔnhyira wo na ɛnyɛ wo tenenee wɔ awurade wo nyankopɔn anim
nhyɛ ɔpaani mmɔborɔni ne ohiani a ɔfiri wo nuanom anaa ahɔhoɔ a wɔwɔ w asase soɔ wo nkuro mu no so
da a ɔyɛ adwuma no ara na ma no n apaadeɛ na mma owia nnkɔtɔ so ɛfiri sɛ ɔdi hia na ɔde n ani ato so na wansu amfrɛ awurade antia wo na annane wo bɔne
wɔnnkum nananom wɔ wɔn mma bɔne so nti na wɔnnkum mma wɔ wɔn nananom bɔne so nti na obiara bɔne nti na wɔnku no
nkyea ɔhɔhoɔ anaa awisiaa atɛn na nnye okunafoɔ atadeɛ awowa
na kae sɛ woyɛɛ akoa misraim na awurade wo nyankopɔn gyee wo firii hɔ enti na merehyɛ wo sɛ di asɛm yi soɔ
sɛ wotwa w aduane w afuo mu na wo werɛ firi afi bi afuo mu hɔ a nsane nkɔfa ma no nyɛ ɔhɔhoɔ awisiaa ne okunafoɔ deɛ na awurade wo nyankopɔn ahyira wo wɔ wo nsa ano adwuma nyinaa mu
sɛ wopore wo ngo dua a nsane nkɔtwee so ma no nyɛ ɔhɔhoɔ awisiaa ne okunafoɔ deɛ
sɛ wote wo bobeturom aba a nsane nkɔdi so mpɛpɛ ma no nyɛ ɔhɔhoɔ awisiaa ne okunafoɔ deɛ
na kae sɛ woyɛɛ akoa misraim asase so enti na merehyɛ wo sɛ di asɛm yi soɔ
sɛ ɔham ba nnipa mmienu ntam a wɔmmra asɛnniiɛ na wɔmmu wɔn atɛn na wɔmmu ɔteneneeni bem na wɔmmu ɔbɔnefoɔ fɔ
na sɛ ɔbɔnefoɔ no di hweɛ a ɔtemmufoɔ no mma no nna fam na wɔnhwe no wɔ n anim dodoɔ a ɛsɛ ne bɔne no
mmaa aduanan na wɔnka no ɛntra so na wantra so anhwe no mmaa pii ansene yei na wo nua annane w ani so ɔhohorani
nkata nantwie a ɔpore ayuo ano
sɛ anuanom tena faako na wɔn mu baako wu na ɔnni ba a owufoɔ no yere nnkɔ baabi nnkɔware ɔhɔhoɔ ne kunu nua nkɔ ne ho nware no na ɔnyɛ ekunu nua ayɛdeɛ mma no
na abakan a ɔbaa no bɛwo no no wɔmfa ne nua a ɔwuiɛ no din nto no na ne din ampepa amfiri israel
na sɛ ɔbarima no mpɛ sɛ ɔware ne nua yere no a ɛnneɛ ne nua yere no nkɔ kuro pono ano mpanimfoɔ nkyɛn nkɔka sɛ me kunu nua mpɛ sɛ ɔma ne nua din tena israel ɔmpɛ sɛ ɔyɛ me ekunu nua ayɛdeɛ
na ne kurom mpanimfoɔ no mfrɛ no nkasa nkyerɛ no na sɛ ɔgyina hɔ ka sɛ mempɛ sɛ meware no a
ɛnneɛ ne nua yere no ntwe mpini no mpanimfoɔ no anim na ɔnyi ɔbarima no nan ase mpaboa na ɔnhinam n ani so ntasuo nka sɛ saa na wɔnyɛ ɔbarima a ɔmpɛ sɛ ɔsiesie ne nua fie
na wɔmfrɛ ne fie wɔ israel mu sɛ deɛ wɔayi ne nan ase mpaboa no fie
sɛ mmarima reko obi ne ne nua na ɔbaako yere twe pini sɛ ɔrebɛgye ne kunu afiri deɛ ɔrehwe no no nsam na ɔbaa no tene ne nsa sɔ ne barima mu a
ɛnneɛ twa ɔbaa no nsa mma w ani nnhu no mmɔbɔ
nnya abrammoɔ ahodoɔ mmienu kɛseɛ ne ketewa wɔ wo fotoɔ mu
nnya efa ahodoɔ mmienu kɛseɛ ne ketewa wɔ wo fie
nya abrammokwanmu a ɛtene nya efa a ɛduro na ɛtene na wo nna aware asase a awurade wo nyankopɔn de rema woɔ no so
na awurade wo nyankopɔn akyiwadeɛ ne wɔn a wɔyɛ yeinom nyinaa wɔn a wɔtwa nkontompo nyinaa
kae deɛ amalek yɛɛ wo kwan soɔ berɛ a mofiri misraim reba no
sɛdeɛ ɔbɛtoaa wo ɛkwan soɔ berɛ a woatɔ piti na woabrɛ na ɔtwaa wɔn a aka w akyire no nyinaa guiɛ wɔ w akyire na wansuro onyankopɔn
enti sɛ awurade wo nyankopɔn ma wo ɔhome firi w atamfo a wɔatwa wo ho ahyia nyinaa nsa asase a awurade wo nyankopɔn de rema wo sɛ fa tena soɔ no so a pepa amalek nkaeɛ firi asase so mma wo werɛ mmfi
na sɛ wonya duru asase a awurade wo nyankopɔn de rema wo sɛ di soɔ no so na wofa tena so a
fa so aduadeɛ a wobɛnya no w asase a ɔde rema woɔ no soɔ no nyinaa so aduanekan no bi gu kɛntɛn mu na fa kɔ faako a awurade wo nyankopɔn bɛkyerɛ sɛ ne din ntena no
na kɔ ɔsɔfoɔ a ɔwɔ so saa berɛ no nkyɛn kɔka kyerɛ no sɛ mepae mu nnɛ mekyerɛ awurade wo nyankopɔn sɛ maduru asase a ɔkaa yɛn nananom ntam sɛ ɔde bɛma yɛn no so
na ɔsɔfoɔ no nnye kɛntɛn no mfiri wo nsam mfa nsi awurade wo nyankopɔn afɔrebukyia no anim
na gye so ka no awurade wo nyankopɔn anim sɛ na m agya yɛ aramni a anka ɔkyinkyini na ɔde nnipa kakraa bi na ɛsiane kɔɔ misraim kɔyɛɛ hɔ hɔhoɔ na ɔyɛɛ ɔman kɛseɛ a wɔyɛ den na wɔdɔreeɛ wɔ hɔ
na misraimfoɔ yɛɛ yɛn bɔne na wɔhyɛɛ yɛn so na wɔde ɔsom denden too yɛn so
na yɛsu frɛɛ awurade yɛn nananom nyankopɔn na ɔtiee yɛn nne na ɔhunuu yɛn mmɔborɔ a yɛyɛ yɛn haw ne yɛn ahodwan
na awurade de nsa a ɛyɛ den ne basa a watene mu ne ahodwirideɛ akɛseɛ ne nsɛnkyerɛnneɛ ne anwanwadeɛ yii yɛn firii misraim bae
na ɔde yɛn aba ha yi de asase yi ama yɛn asase a nufosuo ne ɛwoɔ sene wɔ soɔ
na afei hwɛ mede asase a wo awurade de ama me no so aduanekan maba na fa si awurade wo nyankopɔn anim na sɔre n anim
na gye w ani adepa a awurade wo nyankopɔn de ama wo ne wo fie no nyinaa ho wo ne lewini ne ɔhɔhoɔ a ɔwɔ wo mu no
sɛ wowie wo nnɔbaeɛ mu ntotosoɔ du du nyinaa yiyi afe a ɛtɔ so mmiɛnsa a ɛne ntotosoɔ du du ma afe no mu na wode ama lewini ne ɔhɔhoɔ ne awisiaa ne okunafoɔ ama wɔadi no wo kuro apono mu amee a
ɛnneɛ ka no wɔ awurade wo nyankopɔn anim sɛ mayi akronkronneɛ afiri me fie na mede mama lewini ne ɔhɔhoɔ ne awisiaa ne okunafoɔ nso sɛdeɛ wo mmara a woahyɛ me no nyinaa teɛ mamfom wo mmara nsɛm no na me werɛ amfi
mennii bi m awerɛhoɔ mu na menyii bi berɛ a me ho nteɛ na memfaa bi memmaa owufoɔ biara matie awurade me nyankopɔn nne na mayɛ sɛdeɛ woahyɛ me no nyinaa
firi wo tenabea kronkron ɔsoro brɛ w ani ase hwɛ na hyira wo man israel ne asase a wode ama yɛn sɛdeɛ wokaa yɛn nananom ntam no asase a nufosuo ne ɛwoɔ sene wɔ soɔ
ɛnnɛ da yi awurade wo nyankopɔn rehyɛ wo sɛ yɛ ahyɛdeɛ ne atemmudeɛ yi na fa w akoma ne wo kra nyinaa di so na yɛ
ɛnnɛ woaka no awurade ho sɛ ɔbɛyɛ wo nyankopɔn na woanante n akwan so na woadi n ahyɛdeɛ ne ne mmara nsɛm ne n atemmudeɛ so na woatie ne nne
na awurade nso aka no wo ho nnɛ sɛ wobɛyɛ ɔno ara ne man sɛdeɛ wahyɛ wo bɔ no na woadi ne mmara nsɛm nyinaa so
na wama wo so akyɛne amanaman a ɔyɛɛ wɔn no nyinaa de wo ayɛ ayeyie ne din ne animuonyam na woayɛ ɔman kronkron ama awurade wo nyankopɔn sɛdeɛ ɔkaeɛ no
na mose ne israel mpanimfoɔ no hyɛɛ ɔman no sɛ monni mmara nsɛm a merehyɛ mo nnɛ yi nyinaa so
na da a mobɛtwa yordan akɔ asase a awurade wo nyankopɔn de rema woɔ no soɔ no fa aboɔ akɛseɛ sisi hɔ na fa akaadoo sra ho
na twerɛ mmara yi mu nsɛm nyinaa gu so da a wobɛtwam akɔ asase a awurade wo nyankopɔn de rema woɔ no soɔ no asase a nufosuo ne ɛwoɔ sene wɔ soɔ sɛdeɛ awurade wo nananom nyankopɔn ahyɛ wo bɔ no
na mo yordan twa mu no momfa aboɔ yi a merehyɛ mo nnɛ yi nsisi hɔ wɔ ebal bepɔ so na fa akaadoo sra ho
na si hɔ afɔrebukyia ma awurade wo nyankopɔn aboɔ afɔrebukyia mma dadeɛ so wɔ so
aboɔ amuamu na fa si awurade wo nyankopɔn afɔrebukyia na bɔ so ɔhyeɛ afɔdeɛ ma awurade wo nyankopɔn
na bɔ asomdwoeɛ afɔdeɛ di no hɔ na gye w ani awurade wo nyankopɔn anim
na twerɛ mmara yi mu nsɛm nyinaa gu aboɔ no so fa kurukyire mu yie
na mose ne lewifoɔ asɔfoɔ no kasa kyerɛɛ israel nyinaa sɛ israel monyɛ aso ntie ɛnnɛ da yi woayɛ awurade wo nyankopɔn ɔman
enti tie awurade wo nyankopɔn nne na di ne mmara nsɛm ne n ahyɛdeɛ a merehyɛ wo nnɛ yi so
na mose hyɛɛ ɔman no da no ara sɛ
motwa yordan a yeinom na ɛnnyina gerisim bepɔ so nhyira ɔman no simeon lewi yuda isakar yosef ne benyamin
na yeinom nnyina ebal bepɔ so nnome ruben gad aser sebulon dan ne naftali
na lewifoɔ mfiri aseɛ mfa nne kɛseɛ nka nkyerɛ israelfoɔ nyinaa sɛ
nnome nka onipa a ɔbɛyɛ ohoni a wɔasene anaa agudeɛ awurade akyiwadeɛ adwumfoɔ nsa ano adwuma na ɔde bɛsi kokoam na ɔman no nyinaa nnye so sɛ amen
nnome nka deɛ ɔyeyɛ n agya ne ne na na ɔman no nyinaa nka sɛ amen
nnome nka deɛ ɔtwe ne yɔnko hyeɛ na ɔman no nyinaa nka sɛ amen
nnome nka deɛ ɔma onifirani fom kwan na ɔman no nyinaa nka sɛ amen
nnome nka deɛ ɔkyea ɔhɔhoɔ awisiaa ne okunafoɔ atemmuo na ɔman no nyinaa nka sɛ amen
nnome nka deɛ ɔne n agya yere da ɛfiri sɛ wayi n agya nkataho na ɔman no nyinaa nka sɛ amen
nnome nka deɛ ɔne aboa biara da na ɔman no nyinaa nka sɛ amen
nnome nka deɛ ɔne ne nuabaa n agya ba anaa ne na ba da na ɔman no nyinaa nka sɛ amen
nnome nka deɛ ɔne n ase da na ɔman no nyinaa nka sɛ amen
nnome nka deɛ ɔhunta de adeɛ bɔ ne yɔnko na ɔman no nyinaa nka sɛ amen
nnome nka deɛ ɔgye apaadeɛ sɛ ɔbɛkum onipa a ɔdi bem na ɔman no nyinaa nka sɛ amen
nnome nka deɛ ɔmfa mmara yi mu nsɛm nsi hɔ sɛ ɔbɛyɛ na ɔman no nyinaa nka sɛ amen
na sɛ wotie awurade wo nyankopɔn nne sɛ wobɛhwɛ na woadi ne mmara nsɛm a merehyɛ wo nnɛ yi nyinaa so a awurade wo nyankopɔn bɛma wo so akɔ soro asi asase so amanaman nyinaa so
na nhyira yi nyinaa bɛba wo so na abɛto wo ɛfiri sɛ wotie awurade wo nyankopɔn nne
nhyira bɛka wo wɔ kuro mu na nhyira aka wo wɔ afuo mu
nhyira bɛka wo yafunu mu aba ne w asase so aba ne w afieboa mma w anantwie mma ne wo nnwan mma
nhyira bɛka wo kɛntɛn ne wo mmɔre kodoɔ
nhyira bɛka wo wo fieba mu na nhyira bɛka wo w adifire mu
awurade bɛma w atamfo a wɔsɔre tia woɔ adi nkoguo w anim wɔnam ɔkwan koro so bɛfiri abɛhyia wo na wɔnam akwan nson so adwane w anim
awurade bɛhyɛ nhyira ama no aba wo so wɔ w asan so ne adeɛ a wode wo nsa bɛka nyinaa mu na ɔbɛhyira wo asase a awurade wo nyankopɔn de rema woɔ no so
sɛ wodi awurade wo nyankopɔn mmara nsɛm so na wonante n akwan so a awurade de wo bɛgyina hɔ ayɛ ɔman kronkron afa sɛdeɛ waka wo ntam no
na asase so aman nyinaa bɛhunu sɛ wɔde awurade din na afrɛ woɔ na wɔbɛsuro wo
na awurade bɛma nnepa abu wo so wɔ wo yafunu mu aba mu ne w afieboa aba mu ne w asase so aba mu asase a awurade kaa wo nananom ntam sɛ ɔde bɛma woɔ no so
awurade bɛbue n adepa korabea a ɛyɛ ɔsoro no ama wo na atɔ w asase so osuo ne berɛ mu na wahyira wo nsa ano adwuma nyinaa na wode bɛfɛm amanaman pii na wo deɛ woremfɛm obi hɔ biribi
sɛ wotie awurade wo nyankopɔn mmara nsɛm a merehyɛ wo nnɛ yi sɛ wobɛhwɛ ayɛ a ɛnneɛ awurade bɛma woakɔ kan na worenka akyire na wobɛkɔ soro ara na woremmrɛ ase da
ne saa nti mmane mfiri nsɛm a merehyɛ mo nnɛ yi mu biara ho nkɔ nifa anaa benkum nkɔdi anyame foforɔ akyi nkɔsom wɔn
nanso ɛbɛba sɛ sɛ woantie awurade wo nyankopɔn nne sɛ wobɛhwɛ ne mmara nsɛm ne n ahyɛdeɛ a merehyɛ wo nnɛ yi ayɛ a nnome yi nyinaa bɛba wo so abɛmene wo
nnome bɛka wo kuro mu na nnome aka wo wiram
nnome bɛka wo kɛntɛn ne wo mmɔre kodoɔ
nnome bɛka wo yafunu mu aba ne w asase so aba w anantwie mma ne wo nnwan mma
nnome bɛka wo wo fieba mu na nnome bɛka wo w adifire mu
awurade bɛma nnome benabɔ ne adapaabɔ aba wo so deɛ wode wo nsa bɛka ayɛ nyinaa mu de akɔsi sɛ wo bra bɔne nti wɔbɛdwɛre woɔ na woasɛe ntɛm ɛfiri sɛ woagya me
awurade bɛma ɔyaredɔm afam wo ho de akɔsi sɛ ɔbɛwie wo hyeɛ afiri asase a worekɔ so akɔfa no soɔ
awurade de ɛfɔn ɛfɔn nyarewa a ɛtumi ma obi fɔn ɔfoɛ ne ahuhuro ne ahohyehyeɛ kɛseɛ ne nkrantɛ ne ɔhoɔ ne ɔpoɔ bɛbɔ wo na ɛbɛti wo de akɔsi sɛ wobɛsɛeɛ
na ɔsoro bɛyɛ sɛ kɔbere mfrafraeɛ ama wo na asase ayɛ sɛ dadeɛ ama wo
na awurade bɛma mfuturo ne nso atɔ sɛ osuo ama no agu w asase so de akɔsi sɛ wɔbɛsɛe woɔ
awurade bɛma woadi nkoguo wɔ w atamfo anim wonam ɔkwan koro so bɛfiri akɔhyia wɔn na wonam akwan nson so adwane wɔn anim na wɔbɛto wo apete asase so ahennie nyinaa mu
na wo funu bɛyɛ ewiem nnomaa nyinaa ne asase so mmoa aduane na obiara renka wɔn
awurade de misraim mpɔmpɔ ne nsisiiwa ne ntutuiɛ ne ntwom a wɔrentumi nsa bɛbobɔ wo
awurade de adammɔ ne anifira ne akoma mu ahodwirie bɛbɔ wo
na wobɛkeka awia ketee sɛdeɛ onifirani keka sum mu na w akwan renwie wo yie na hyɛ nko na wɔbɛhyɛ wo afom wo afa daa nyinaa na obiara rennye wo
wobɛgye ɔbaa aware na obi ne no ada wobɛsi dan na worentena mu wobɛtɛ bobeturo na worente ɛso aba
wɔbɛkum wo nantwie w anim na worenni bi wɔbɛfa w afunumu w anim na wɔrennane mma wo wɔde wo nnwan bɛma w atamfo na worennya ɔgyefoɔ
wɔde wo mmammarima ne wo mmammaa bɛma ɔman bi na w ani bɛhwɛ na wɔn hwɛ ama w ani atɔ sia daa nyinaa ɛfiri sɛ tumi biara nni wo nsam
w asase so aba ne w adwumadeɛ nyinaa ɔman a wonni wɔn na wɔbɛdie na hyɛ nko na wɔbɛhyɛ woɔ na wɔapɛkyɛ wo nna nyinaa
na w ani so adeɛ a wobɛhunu no bɛbɔ wo dam
awurade de akuro bɔne bɛbɔ wo wɔ nankoroma ne srɛ so a wɔrentumi nsa mma woɔ firi wo nan ase kɔsi w atifi
awurade de wo ne wo hene a wobɛsi no wo soɔ no bɛkɔ ɔman a wo ne wo nananom nnim soɔ na ɛhɔ na wobɛsom anyame foforɔ nnua ne aboɔ
na wobɛdane ahodwirideɛ ne kasabebuo ne ɛfene aman a awurade de wo bɛkɔ soɔ no nyinaa mu
wode aba pii bɛfiri akɔ afuom na ketewaa bi na wobɛboa ano aba mu ɛfiri sɛ ntutummɛ bɛdi
wobɛtɛ bobe nturo na woadɔ mu na nsa deɛ worennom na woremmoa aba no ano ɛfiri sɛ mmoa bɛdi
wobɛnya ngodua w asase nyinaa so na ngo deɛ worensra bi ɛfiri sɛ wo ngodua no bɛpore agu
wobɛwo mmammarima ne mmammaa na wɔrenyɛ wo deɛ ɛfiri sɛ wɔbɛkɔ nnommumfa mu
wo nnua nyinaa ne w asase so aba mmɛbɛ bɛfa
ɔhɔhoɔ a ɔwɔ wo mu bɛkɔ soro akyɛne wo ara na wo deɛ wobɛsiane aba famfamfam
ɔno deɛ ɔbɛfɛm wo adeɛ na wo deɛ worennya bi mfɛm no ɔno bɛkɔ kan na wo deɛ woaka akyire
na nnome yi nyinaa bɛba wo so abɛmene wo akɔsi sɛ wobɛsɛeɛ ɛfiri sɛ woantie awurade wo nyankopɔn nne sɛ wobɛdi ne mmara nsɛm ne n ahyɛdeɛ a ɔhyɛɛ woɔ no soɔ
na ɛbɛyɛ nsɛnkyerɛnneɛ ne anwanwadeɛ wo ne w asefoɔ ho daa
ɛsiane sɛ woamfa anigyeɛ ne akoma pa ansom awurade wo nyankopɔn w ahonya mu nti
wobɛsom w atamfo a awurade bɛsoma aba wo soɔ no ɛkɔm ne sukɔm ne adagya ne nnoɔma nyinaa mu hia mu na ɔde dadeɛ kɔnnua bɛto wo kɔn mu akɔsi sɛ ɔbɛsɛe woɔ
awurade de ɔman bi bɛfiri akyirikyiri afiri asase ano aba wo so ɔherɛ so sɛdeɛ ɔkɔdeɛ tuo ɔman a wonte wɔn kasa
ɔman a wɔn ani yɛ den a wɔnhwɛ akɔkoraa anim na aberanteɛ nyɛ wɔn mmɔbɔ
na wɔbɛdi wo mmoa mma ne w asase so aba akɔsi sɛ wɔbɛsɛe woɔ na wɔrennya w aburoo nsa anaa ngo w anantwie mma anaa wo nnwan mma kɔsi sɛ wɔbɛsɛe woɔ
na wɔbɛka wo ahyɛ mu wo nkuro apono nyinaa mu akɔsi sɛ w afasuo atentene a ɛyɛ den a wode wo ho too soɔ no bɛdwiri aguo w asase nyinaa so na wɔbɛka wo ahyɛ mu wo nkuro apono nyinaa mu w asase a awurade wo nyankopɔn de ama woɔ no nyinaa so
na wobɛdi wo yafunu mu aba wo mmammarima ne wo mma mmaa a awurade wo nyankopɔn ama woɔ no nam ahohiahia ne ahokyere a w atamfo bɛma wo ho akyere woɔ no mu
ɔbarima a ɔdwoɔ na ɔwɔ tema wɔ wo mu bɛnya ne nua ne ne kokom yerɛ ne ne mma nkaeɛ a wama no aka no ho anibɔne
sɛ ɔremma wɔn mu biara ne mma nam a ɔredie no bie ɛfiri sɛ hwee nkae wɔ ne ho bio ahohiahia ne ahokyere a w atamfo bɛma wo ho akyere woɔ wo nkuro apono nyinaa mu no mu
wo mu ɔbaa nso a ɔdwoɔ na ahodɔ ne mmerɛyɛ nti ɔnsɔ nhwɛɛ pɛn sɛ ɔde ne nan bɛsi fam no bɛnya ne kokom kunu ne ne babarima ne ne babaa ho anibɔne
na ɔbɛdi ne mma a wawo wɔn ne akyiriadeɛ wɔ kokoam ɛsiane ahohiahia ne ahokyere a wo tamfo bɛma aba wo soɔ wo nkuro apono nyinaa mu no nti
sɛ worenhwɛ nyɛ mmara yi mu nsɛm a wɔatwerɛ no nwoma yi mu nyinaa na worensuro din a ɛwɔ animuonyam na ɛho yɛ hu yi a ɛne awurade wo nyankopɔn no a
ɛnneɛ awurade bɛma wo haw ne w asefoɔ haw ayɛ nwanwa ɔhaw akɛseɛ a ɛkyɛreɛ ne nyarewa bɔne a ɛkyɛreɛ
na ɔde misraim nyarewa a wosuro no nyinaa no bɛba wo so na abɛfemfam wo ho
nso yadeɛ biara ne ɔhaw biara a wɔntwerɛɛ no mmara yi nwoma mu no awurade de bɛba wo so akɔsi sɛ wɔbɛsɛe woɔ
na mobɛka nnipa kakraa bi nanso kane no na mo dodoɔ te sɛ ɔsoro nsoromma ɛfiri sɛ woantie awurade wo nyankopɔn nne
na sɛdeɛ awurade ani gyee mo ho sɛ ɔbɛyɛ mo yie na wama moadɔre no saa ara nso na awurade ani bɛgye mo ho sɛ ɔbɛsɛe mo na wadwerɛ mo na wɔbɛtutu mo afiri asase a morekɔ hɔ akɔdi soɔ no so
na awurade bɛbɔ wo ahwete aman nyinaa mu afiri asase ano akɔsi asase ano na ɛhɔ na wobɛsom anyame foforɔ a wo ne wo nananom nni wɔn a ɛyɛ nnua ne aboɔ
na amanaman no mu nso worennya ahodwoɔ na w anammɔn rennya home ɛhɔ na awurade bɛma wo akoma a ɛtuo ne ani a ɛyɛ siamoo ne ɔkra a ɛkusa
na wo nkwa bɛsɛne w anim ahinhim na wobɛsuro anadwo ne awia na worennye wo nkwa nni
na w akoma mu suro a wobɛsuro ne w ani so adeɛ a wobɛhunu nti anɔpa wobɛka sɛ sɛ ɛyɛ anwummerɛ ɛ na anwummerɛ nso wobɛka sɛ sɛ ɛyɛ anɔpa ɛ
na awurade de wo bɛsane afa ahyɛn mu akɔ misraim wɔ ɔkwan a mekaa wo ɛho asɛm sɛ worenhunu bio no so na ɛhɔ na mobɛtontɔn mo ho ama mo atamfoɔ sɛ nkoa ne mfenaa na obiara rentɔ mo mpo
yei ne apam a awurade hyɛɛ mose sɛ ɔne israelfoɔ mpam moab asase so nka apam a ɔne wɔn pamm horeb ho no mu nsɛm no ho
na mose frɛɛ israel nyinaa ka kyerɛɛ wɔn sɛ mo ara moahunu deɛ awurade yɛɛ farao ne ne nkoa nyinaa ne n asase nyinaa mo ani so wɔ misraim asase soɔ no nyinaa
nsɔhwɛ akɛseɛ a w ani hunuiɛ nsɛnkyerɛnneɛ ne anwanwadeɛ akɛseɛ no
nanso ɛde bɛsi nnɛ awurade mmaa mo saa akoma a ɛnim adeɛ ani a ɛhunu adeɛ ne aso a ɛte asɛm
na mama moanante ɛserɛ so mfirinhyia aduanan mo ntoma nsuu mo ho na wo mpaboa ntetee wo nan ase
moanni paanoo na moannom bobesa ne nsa biara na moahunu sɛ mene awurade mo nyankopɔn
na moduruu ha yi no hesbon hene sihon ne basan hene og firi ne yɛn bɛkoe na yɛkumm wɔn
na yɛfaa wɔn asase de maa rubenfoɔ ne gadfoɔ ne manasefoɔ abusuakuo fa sɛ wɔnni so
enti monhwɛ apam yi mu nsɛm nni so na deɛ moyɛ nyinaa awie mo yie
ɛnnɛ mo nyinaa mogyina awurade mo nyankopɔn anim mo atitire mo mmusuakuo mo mpanimfoɔ ne mo ahwɛfoɔ israel mmarima nyinaa
mo mma mo yerenom ne wo hɔhoɔ a ɔwɔ wo nsraban mu ɛfiri duabuni so kɔsi wo nsusafoɔ soɔ
sɛ wobɛhyɛne awurade wo nyankopɔn apam ne ne nseɛ a ɔne wo repam na ɔredi nnɛ yi mu
sɛ nnɛ ɔde wo resi hɔ ayɛ ne man na ɔno nso ayɛ wo nyankopɔn sɛdeɛ ɔka kyerɛɛ woɔ ne sɛdeɛ ɔkaa wo nananom abraham isak ne yakob ntam no
na ɛnyɛ mo nko na me ne mo repam yi na meredi nseɛ yi
na mmom me ne wɔn a wɔne yɛn gyina awurade yɛn nyankopɔn anim ha nnɛ yi ne wɔn a wɔne yɛn nni ha nnɛ yi
na mo ara monim sɛdeɛ yɛtenaa misraim asase soɔ ne sɛdeɛ yɛtwaa amanaman a mofaa wɔn mu baeɛ no mu
na mohunuu wɔn akyiwadeɛ ne wɔn nnua ne aboɔ ne dwetɛ ne sika ahoni a ɛwɔ wɔn mu no
na monhwɛ yie na ɔbarima bi anaa ɔbaa bi anaa abusua bi anaa abusuakuo bi antena mo mu a wɔn akoma redane nnɛ afiri awurade yɛn nyankopɔn ho sɛ worekɔ akɔsom amanaman no anyame no na nhini bi antena mo mu a ɛso ɛborɔ ne ɔnwono
na sɛ ɔte nseɛ yi mu nsɛm no a wanhyira ne ho n akoma mu anka sɛ menam m akoma denyɛ mu deɛ nanso mɛnya asomdwoeɛ na wɔansesa deɛ wanom ne deɛ sukɔm de no ammom
awurade rempene mfa nkyɛ no na ɛno de awurade abufuo ne ne ninkuntwe bɛpunu onipa ko no na nseɛ a wɔatwerɛ no nwoma yi mu no nyinaa bɛduru no na awurade bɛpepa ne din afiri asase so
na awurade bɛyi no afiri israel mmusuakuo nyinaa mu ama bɔne sɛdeɛ apam a wɔatwerɛ no mmara nwoma yi mu no mu nseɛ no nyinaa teɛ
na sɛ awoɔ ntoatoasoɔ a ɛbɛba mo mma a wɔbɛsɔre adi mo akyire ne ɔnanani a ɔfiri akyirikyiri asase so bɛba no hunu asase yi haw ahodoɔ ne nyarewa a awurade de aba soɔ
sɔfe ne nkyene hyeɛ a asase no nyinaa ahyeɛ a wɔnnua so adeɛ na ɛnsoɔ na wira biara mfifiri soɔ sɛ sodom ne gomora adma ne seboim butuo a awurade de n abufuo ne n abufuhyeɛ butuiɛ no a wɔbɛka ho asɛm
na amanaman nyinaa bɛka sɛ adɛn nti na awurade ayɛ asase yi seyie abufuo kɛseɛ hyehyeɛ yi yɛ deɛn
na wɔbɛka sɛ ɛfiri sɛ wɔagya awurade wɔn nananom nyankopɔn apam a ɔyii wɔn misraim asase soɔ no ɔne wɔn pameeɛ no
na wɔakɔ akɔsom anyame foforɔ na wɔasɔre wɔn anyame a wɔnni wɔn na ɛnyɛ ɔno na ɔde wɔn maa wɔn
na awurade abufuo dɛre tiaa asase yi maa no de nnome a wɔatwerɛ no nwoma yi mu nyinaa baa so
enti na watutu wɔn afiri wɔn asase soɔ abufuo ne aboɔhyeɛ ne abohuro kɛseɛ mu na wato wɔn agu asase bi soɔ sɛdeɛ ɛteɛ nnɛ yi
nnoɔma a ahunta yɛ awurade yɛn nyankopɔn dea na deɛ wɔayi no adie no yɛ yɛn ne yɛn mma dea kɔsi daa sɛ yɛnni mmara yi mu nsɛm nyinaa so
na sɛ nsɛm yi nyinaa nhyira ne nnome a mede masi w anim yi ba wo so na wokae wɔ amanaman a awurade wo nyankopɔn apamo wo akɔ hɔ no nyinaa mu
na wosane ba awurade wo nyankopɔn nkyɛn na wo ne wo mma tie ne nne sɛdeɛ merehyɛ wo nnɛ yi nyinaa mo akoma nyinaa ne mo kra nyinaa mu a
ɛnneɛ awurade wo nyankopɔn bɛdane wo dommum no na ne yam ahyehye no ama wo na wasane aboa wo ano afiri aman a awurade wo nyankopɔn apansam wo akɔ hɔ no nyinaa mu
sɛ wo nnipa a wapamo wɔn no wɔ ɔsoro ano mpo a ɛfiri hɔ na awurade wo nyankopɔn bɛboa wo ano na ɛfiri hɔ na ɔbɛfa woɔ
na awurade wo nyankopɔn de wo bɛba asase a wo nananom dii soɔ no so na woadi so na wayɛ wo yie na wama woadɔre akyɛne wo nananom
na awurade wo nyankopɔn bɛma wo ne w asefoɔ akoma a ɛdwoɔ na wode w akoma nyinaa ne wo kra nyinaa adɔ awurade wo nyankopɔn na woanya nkwa
na awurade wo nyankopɔn de nnome yi nyinaa bɛgu w atamfo ne wɔn a wɔkyiri woɔ a wɔtaa woɔ no so
na wo deɛ wobɛsane abɛtie awurade nne na woadi ne mmara nsɛm a merehyɛ wo nnɛ yi nyinaa so
na awurade wo nyankopɔn bɛma woadi yie ama biribiara abu wo so wo nsa ano adwuma nyinaa mu wo yafunu mu aba mu ne wo mmoa mma mu ne w asase so aba mu ɛfiri sɛ awurade ani bɛgye wo ho bio ama woadi yie sɛdeɛ n ani gyee wo nananom ho no
sɛ wotie awurade wo nyankopɔn nne na wodi ne mmara nsɛm ne n ahyɛdeɛ a wɔatwerɛ no mmara nwoma yi mu no so na wode w akoma nyinaa ne wo kra nyinaa sane ba awurade wo nyankopɔn nkyɛn a
na mmara nsɛm a merehyɛ wo nnɛ yi nnyɛ den mma wo nanso ɛnni akyirikyiri
ɛnni ɔsoro na woaka sɛ hwan na ɔbɛkɔ ɔsoro ama yɛn akɔfa abrɛ yɛn ama yɛate ayɛ
na ɛnni po agya nso na woaka sɛ hwan na ɔbɛtwa po ama yɛn akɔfa abrɛ yɛn ama yɛate ayɛ
na asɛm no bɛn wo papaapa ɛwɔ w anomu ne w akoma mu sɛ di so
hwɛ ɛnnɛ mede nkwa ne papa ɛne owuo ne bɔne masi w anim
na merehyɛ wo nnɛ sɛ dɔ awurade wo nyankopɔn nante n akwan so na di ne mmara nsɛm ne n ahyɛdeɛ ne n atemmudeɛ so na woanya nkwa na woadɔre na awurade wo nyankopɔn ahyira wo asase a worekɔ so akɔdi soɔ no so
na sɛ w akoma dane na woantie na woma wɔtwe wo kɔsɔre anyame foforɔ na wosom wɔn a
mepae mu mekyerɛ mo nnɛ sɛ sɛeɛ na mobɛsɛeɛ wo nna renkyɛre asase a woretwa yordan akɔ so akɔdi soɔ no so
ɛnnɛ mefrɛ ɔsoro ne asase medi mo adanseɛ sɛ mede nkwa ne owuo nhyira ne nnome masi mo anim enti fa nkwa na wo ne w asefoɔ nnya nkwa
na dɔ awurade wo nyankopɔn na tie ne nne na bata ne ho ɛfiri sɛ ɛne wo nkwa ne wo nna dodoɔ na woatena asase a awurade kaa wo nananom abraham isak ne yakob ntam sɛ ɔde bɛma wɔn no so
na mose kɔ kɔkaa nsɛm yi kyerɛɛ israel nyinaa
na ɔka kyerɛɛ wɔn sɛ ɛnnɛ madi mfeɛ ɔha aduonu me a mentumi nkɔ na me nso a mentumi mma afei nso awurade aka akyerɛ me sɛ worentwa yordan yi
awurade wo nyankopɔn ɔno na ɔretwa adi w anim ɔno na ɔbɛsɛe amanaman yi afiri w anim na woadi wɔn so yosua na ɔretwa adi w anim sɛdeɛ awurade aka no
na awurade bɛyɛ wɔn sɛdeɛ ɔyɛɛ amorifoɔ ahene sihon ne og a ɔsɛee wɔn no ne wɔn asase
na awurade de wɔn bɛhyɛ mo nsa na moayɛ wɔn sɛdeɛ mmara nsɛm a mahyɛ mo no nyinaa teɛ
monyɛ den na monyɛ nnam monnsuro na mommma wɔn ho nnyɛ mo hu ɛfiri sɛ awurade wo nyankopɔn no ɔno na ɔne wo nam ɔrempa wo na ɔrennya wo
na mose frɛɛ yosua na ɔka kyerɛɛ no israel nyinaa anim sɛ yɛ den na yɛ nnam na wo na wode ɔman yi bɛkɔ asase a awurade kaa wɔn nananom ntam sɛ ɔde bɛma wɔn no soɔ na wo na wobɛkyɛ ama wɔn
na awurade ɔno na ɔredi w anim ɔno na ɔbɛdi w akyire ɔrempa wo na ɔrennya wo nsuro na mma w akoma nntu
na mose twerɛɛ mmara yi na ɔde maa asɔfoɔ no lewi mma a wɔsoa awurade apam adaka no ne israel mpanimfoɔ nyinaa
na mose hyɛɛ wɔn sɛ daa mfirinhyia nson awieeɛ adekyɛ afe afahyɛ no mu asese nnapɔnna no mu
a israel nyinaa aba rebɛpue awurade wo nyankopɔn anim faako a ɔbɛkyerɛ no kenkan mmara yi israel nyinaa anim gu wɔn aso mu
na ɔman no mmarima ne mmaa mmɔfra ne wo hɔhoɔ a ɔwɔ wo nkuro apono mu mmɔ dwa na wɔntie na wɔnsua nsuro awurade wo nyankopɔn na wɔnhwɛ mmara yi mu nsɛm nyinaa nni so
na wɔn mma a wɔnnim no ntie na wɔnsua nsuro awurade mo nyankopɔn nna a mode te asase a moretwa yordan akɔ so akɔdi soɔ no so no nyinaa
na awurade ka kyerɛɛ mose sɛ hwɛ wo nna a worebɛwuo no abɛn frɛ yosua bra na mommɛgyina ntomadan no mu na memfa n adwuma nhyɛ ne nsa na mose ne yosua ba bɛgyinaa ahyiaeɛ ntomadan no mu
na awurade de mununkum dum bɛyii ne ho adi ntomadan no mu na mununkum dum no bɛgyinaa ntomadan no ano
na awurade ka kyerɛɛ mose sɛ hwɛ worebɛti wo nananom wɔ asamando na ɔman yi bɛsɔre akɔdi asase a wɔrekɔ soɔ no anyame akyi adwamammɔ mu na wɔagya me na wɔato m apam a me ne wɔn pameeɛ no
na me bo bɛfu wɔn da no na magya wɔn na mayi m ani ahunta wɔn na wɔamene wɔn na bɔne pii ne ahohiahia ahodoɔ bɛto wɔn ama wɔaka no da no sɛ ɛnyɛ yɛn nyankopɔn a ɔnni yɛn mu nti na bɔne yi abɛto yɛn yi anaa
na me deɛ bɔne a wɔayɛ no nyinaa sɛ wɔamane akɔ anyame foforɔ nkyɛn nti da no hunta na mede m anim bɛhunta
na afei montwerɛ dwom yi mfa na fa kyerɛkyerɛ israelfoɔ fa hyɛ wɔn anomu na dwom yi nni me adanseɛ israelfoɔ mu
na mede wɔn duru asase a nufosuo ne ɛwoɔ sene wɔ soɔ a mekaa ho ntam mekyerɛɛ wɔn nananom no so a wɔbɛdidi amee na wɔayɛ akɛseɛ na wɔamane akɔ anyame foforɔ nkyɛn akɔsom wɔn na wɔapo me na wɔato m apam
na sɛ bɔne pii ne ahohiahia ahodoɔ bɛto wɔn a dwom yi bɛyɛ danseni adi adanseɛ wɔ wɔn anim ɛfiri sɛ ɛrempa wɔn asefoɔ anomu na menim wɔn adwene a wɔredwene nnɛ mpo ansa na mede wɔn maduru asase a mekaa ho ntam no so
na mose twerɛɛ dwom yi da no ara na ɔde kyerɛkyerɛɛ israelfoɔ no
na awurade hyɛɛ nun ba yosua sɛ yɛ den na yɛ nnam na wo na wode israelfoɔ bɛkɔ asase a mekaa wɔn ɛho ntam no soɔ na mɛdi w akyi
na mose twerɛɛ mmara yi mu nsɛm de hyɛɛ nwoma mu wiee koraa no
ɔhyɛɛ lewifoɔ a wɔso awurade apam adaka no sɛ
momfa mmara nwoma yi nto awurade mo nyankopɔn apam adaka no ho na ɛntena hɔ nni wo adanseɛ
na me deɛ menim w atuateɛ ne wo kɔn a asene hwɛ meda so ne mo te ase nnɛ yi mpo moyɛ awurade anim atuatefoɔ na me wuo akyiri ɛ
momma mo mmusuakuo mu mpanimfoɔ nyinaa ne mo ahwɛfoɔ mmɛbɔ me nkyɛn dwa na menka nsɛm yi nyinaa ngu wɔn aso mu na memfrɛ ɔsoro ne asase nni wɔn adanseɛ
na menim sɛ me wuo akyiri no sɛeɛ na mobɛsɛeɛ na moamane afiri ɔkwan a mahyɛ mo no so na bɔne abɛto mo daakye ɛfiri sɛ mobɛyɛ awurade anim bɔne na mode mo nsa ano adwuma bɛhyɛ no abufuo
na mose kaa dwom yi mu nsɛm guu israel badwa no nyinaa aso mu de kɔsii sɛ ɔwieeɛ
ɔsoro monyɛ aso na merebɛkasa na asase ntie m anomu nsɛm
me nkyerɛkyerɛ nsosɔ sɛ nsuo na me kasa ngu sɛ obosuo sɛ wira so mfetema ne nhahan so hasuo
na awurade din na mɛbɔ momfa anidie mma yɛn nyankopɔn
ɔbotan no n adeyɛ yɛ pɛ na n akwan nyinaa yɛ tenenee ɔyɛ nokorɛ nyankopɔn na nkontompo nni ne mu ɔteneneeni ne teefoɔ ne no
wɔadi no asɛmmɔne wɔn nkekaeɛ nti wɔnna so nyɛ ne mma awoɔ ntoatoasoɔ kɔntɔnkye a wɔakyea
awurade na motua no ka seyie yi ɔman nkwaseafoɔ a wonni tire ɛnyɛ ɔno ne w agya a ɔnyaa woɔ ɔno na ɔyɛɛ woɔ na ɔde wo tim hɔ
kae tete nteredee nna hwɛ awoɔ ntoatoasoɔ dodoɔ no mfeɛ bisa w agya na ɔnkyerɛ wo wo mpanimfoɔ na wɔnka nkyerɛ wo
ɔsorosoroni no kyekyɛɛ asase maa amanaman ɔpaepaee adam mma mu no ɔde aman no ahyeɛ totoo hɔ sɛ israelfoɔ ano sie
na awurade kyɛfa ne ne man yakob ne n agyapadeɛ a wɔasusu ama no
ɔhunuu no anwea pradada asase so ne nkyɛkyerɛ so ɛserɛ so mmoa werɛmfoɔ su mu ɔtwaa ne ho hyiae ɔhwɛɛ ne so yie ɔkoraa no sɛ n aniwa kurutuawisi
sɛdeɛ ɔkɔdeɛ hwanyan ne buo na ɔtu bɔ ne mma ho mpɛmpɛ no ɔtrɛɛ ne ntaban mu faa no ɔsoaa no ne ntakra so
awurade nko ara na ɔkyerɛɛ no kwan na anyame foforɔ biara anka ne ho
ɔmaa no faa asase sorɔnsorɔn so kɔe na ɔdii asase so nnɔbaeɛ na ɔmaa no fefee ɛwoɔ firii ɔbotan mu ne ngo firii abohemmaa mu
anantwie nufosuo ani sradeɛ ne nnwan nufosuo nnwammuruwa sradeɛ ne basan adwennini mpapo deɛ ne ayuo sawa mu sradeɛ na wonom bobe aba mu mogya gyenegyene
na yesurum yesurum ɛgyina hɔ ma israel a n asekyerɛ ne ɔteneneeni dɔree sradeɛ na ɔtotoo anankotie woadɔre sradeɛ ayɛ kɛse wo mu ayɛ duru na wagyaa onyankopɔn a ɔyɛɛ no no na ɔbuu ne nkwagyeɛ botan no akumaa
wɔde ananafoɔ anyame maa no twee ninkunu wɔde akyiwadeɛ huruu ne bo
wɔbɔɔ afɔdeɛ maa abosom a wɔnyɛ onyankopɔn anyame a wɔnni wɔn afoforɔ a ɛbaa akyire yi na wɔn nananom amfɛre wɔn
ɔbotan a ɔwoo woɔ no woannwene ne ho na wo werɛ afiri onyankopɔn a ɔkyem woo woɔ no
na ne mmabanin ne ne mmammaa ho ahi nti awurade hunuiɛ no ɔpoo wɔn
na ɔkaa sɛ mɛyi m ani mahunta wɔn mɛhwɛ deɛ wɔn akyiri bɛwie na awoɔ ntoatoasoɔ kɔntɔnkye ne wɔn mma a nokorɛ nni wɔn mu
wɔn deɛ wɔde deɛ ɛnyɛ onyankopɔn maa metwee ninkunu wɔde wɔn adehuhuo yii me abufuo na me nso mede deɛ ɛnyɛ ɔman bɛma wɔatwe ninkunu mede ɔman nkwaseafoɔ bi na ɛbɛyi wɔn abufuo
na ogya asɔ m abufuo mu na ɛredɛre akɔduru asamando aseɛ na ɛrehye asase ne ne nnɔbaeɛ na ɛde ogya ato mmepɔ nnyinasoɔ mu
mɛboaboa mmusuo ano agu wɔn so mɛhwere m agyan wɔ wɔn so
ɛkɔm bɛfɔn wɔn na ahoɔhyeɛ yadeɛ yaya bɛmene wɔn na mɛsoma mmoa se aba wɔn mu ne mfuturo mu awɔ borɔ
nkrantɛ bɛfa wɔn mma abɔntene so na ehu aku wɔn mpia mu aberanteɛ ne ababaa akɔkoaa ne deɛ wafu ɛdwono nyinaa
anka mese mɛhu wɔn agu mɛma wɔn nkaeɛ to atwa afiri nnipa mu
sɛ ɛnyɛ ɔtamfoɔ ahiyie na mesuro a na wɔn ahohiahiafoɔ annane me nsusuiɛ yi ani na wɔanka sɛ yɛn nsa na adi nkonim na ɛnyɛ awurade na ɔyɛɛ yei nyinaa
na wɔyɛ ɔman a afotuo abɔ wɔn na nhunumu bi nni wɔn mu
sɛ wɔyɛ anyansafoɔ a anka wɔbɛte yei ase na wɔahunu wɔn awiekyire
sɛ ɛnyɛ wɔn botan na watɔn wɔn na awurade ayi wɔn ama a anka ɛbɛyɛ dɛn na ɔbaakofoɔ bɛtaa apem na baanu ama mpemdu adwane
ɛfiri sɛ wɔn botan nte sɛ yɛn botan na yɛn atamfoɔ mpo bu atɛn saa
na sodom bobe mu na wɔn bobe fire ɛne gomora mfofowa so wɔn aba yɛ ɛborɔ aba wɔso esia esia a ɛyɛ nwono
wɔn nsa yɛ atweaseɛ borɔ ne nhuritia borɔ a ano yɛ den
wɔnkoraa yeinom wɔ me nkyɛn na wɔnsɔɔ ano wɔ m adekorabea
me na aweretɔ ne akatua wɔ me ɛberɛ a wɔn nan bɛwatiri no na wɔn dwɛreɛ da abɛn na deɛ wɔahyɛ ama wɔn bɛba ntɛmntɛm
na awurade bɛbu ne man atɛn na ne nkoa bɛyɛ no mmɔbɔ berɛ a ɔbɛhunu sɛ wɔahodwo koraa na akoa anaa ɔdehyeɛ nni hɔ bio
na ɔbɛka sɛ ɛhe na wɔn anyame no wɔ ɔbotan a wɔde wɔn ho too soɔ no
wɔn a wɔdii wɔn afɔdeɛ sradeɛ na wɔnom wɔn ahwiesa no ma wɔnsɔre mmɛboa mo ma wɔnyɛ mo so nkatasoɔ
afei monhunu sɛ me ara mene no na onyame biara nka me ho me na mekum na mema nkwa mepira na mesa na deɛ ɔbɛtumi agye afiri me nsam nni hɔ
na mema me nsa so mekɔ soro na mese sɛ mete ase daa yi
sɛ mese me nkrantɛ nyinamnyinam no na me nsa sɔ atemmuo mu a mɛtɔ wɔn a wɔne me di asie were na matua m atamfoɔ ka
mɛma m agyan aboro mogya na me nkrantɛ adi nam atɔfoɔ ne nnommumfoɔ mogya ɔtamfoɔ tiri a apɛsɛ no
amanaman mo ne ne man mmɔ anigyese ɛfiri sɛ ɔbɛtɔ ne nkoa mogya so were na ɔde aweretɔ bɛtua n atamfo ka na wapata ama n asase ne man
na mose ba bɛkaa dwom yi mu nsɛm nyinaa guu ɔman no aso mu ɔno ne nun ba yosua
na mose wiee israel nyinaa nsɛm yi nyinaa ka no
ɔka kyerɛɛ wɔn sɛ momfa mo akoma nto nsɛm a meredi mo ho adanseɛ nnɛ yi so na mode ahyɛ mo mma sɛ wɔnhwɛ mmara yi mu nsɛm nyinaa nni so
na ɛnyɛ mo asɛnhunu na mmom ɛne mo nkwa na asɛm yi so na monam bɛma mo nna aware asase a moretwa yordan akɔdi soɔ no so
na awurade kasa kyerɛɛ mose da no ara sɛ
kɔforo abarim bepɔ yi nebo bepɔ a ɛwɔ moab asase soɔ yeriko ntentensoɔ no na kɔhwɛ kanaan asase a mede merema israelfoɔ sɛ wɔmfa no
na wu wɔ bepɔ a woreforɔ akɔ soɔ no so na ti wo nananom wɔ asamando sɛdeɛ wo nua aaron wuu hor bepɔ soɔ na ɔkɔkaa ne nananom ho no
ɛfiri sɛ mofomm me israelfoɔ mu ɔham nsuo a ɛwɔ kades sin serɛ soɔ ho ɛsiane sɛ moanyɛ me kronkron israelfoɔ mu
na wobɛhunu asase no w anim na korɔ deɛ worenkɔ asase a mede merema israelfoɔ no so hɔ
na yei ne nhyira a nyankopɔn nipa mose de hyiraa israelfoɔ ansa na ɔrewuo na ɔkaa sɛ
awurade firi sinai bae na ɔpue firii seir maa wɔn ɔharan firii paran bepɔ so ɔfiri akronkronfoɔ ɔpedu no mu na ɛbaeɛ ogya a ɛyɛ mmara ogya a ɛyɛ mmara nkyerɛaseɛ wɔ hebri kasa mu no nna hɔ papa ma wɔn wɔ ne nifa mu
aane ɔdɔ ne man n akronkronfoɔ nyinaa wɔ ne nsam na wɔn deɛ wɔtete wo nan ase na wɔtie w asɛm
mmara na mose hyɛɛ yɛn yakob badwa agyapadeɛ
na ɔyɛɛ yesurun mu hene ɛda a ɔman no atitire hyiaeɛ na israel mmusuakuo nyinaa hyiaa faako no
ruben nnya nkwa na ɔnnwu na ne mmarima nso mma wɔn ase nhye
na yuda nso deɛ nie ɔse o awurade tie yuda nne na fa no kɔ ne man nkyɛn ma wo nsa nko mma no na yɛ no ɔboafoɔ firi n ahohiahiafoɔ nsam
na lewi ho deɛ ɔkaa sɛ wo nokorɛ ne wo hann wɔ wo hotefoɔ no deɛ wosɔɔ no hwɛɛ masa hɔ na wo ne no ham meriba asuo ho no
ɔno a ɔkaa wɔ n agya ne ne na ho sɛ menni wɔn na wammu ne nuanom na ɔpoo ne mma na wɔdi wo nsɛm so na wɔkora w apam
wɔde w atemmudeɛ bɛkyerɛ yakob na wɔde wo mmara akyerɛ israel wɔde aduhwam bɛtua wo hwene ano na wɔde afɔdeɛ amuamu abɛgu w afɔrebukyia so
awurade hyira n ahonyadeɛ so ma ne nsa ano adwuma nsɔ w ani bobɔ wɔn a wɔsɔre tia no no dwonku ne wɔn a wɔtane no na wɔansɔre bio
benyamin ho nso ɔkaa sɛ awurade dɔfo bɛtena ne nkyɛn dwoodwoo ɔkata ne so daa nyinaa na ɔbɛtena ne mmatiri so
na yosef ho nso ɔkaa sɛ awurade nhyira n asase ɔmma no ɔsoro nnepa obosuo ne ebunu a ɛtrɛtrɛ aseɛ no deɛ
ne owia mu nnɔbaeɛ nnepa ne deɛ asrane ma no fifire mu nnepa
ne tete mmepɔ atifi ne daapem nkokoɔ nnepa
ne asase ne ne mayɛ mu nnepa na deɛ ɔte nkyɛkyerɛ no mu no anisɔ ɔmma no mmra yosef atifi ne ne nuanom mu hotuafoɔ no mpampam
ne nantwinini abakan animuonyam wɔ no na n abɛn yɛ ɛkoɔ abɛn ɛno na ɔde bɛsunsum aman nyinaa aguo akɔduru asase ano na wɔn ne efraim apedu no manase mpempem ne no
na sebulon ho nso ɔkaa sɛ sebulon ma w ani nnye w adifire mu ne isakar wo ntomadan mu
wɔbɛfrɛ aman akɔ bepɔ no so ɛhɔ na wɔbɛbɔ tenenee afɔdeɛ na wɔbɛfefe ɛpo mu mmorosoɔ ne anwea mu ademudeɛ a ahunta
na gad ho nso ɔkaa sɛ nhyira ne deɛ ɔtrɛ gad mu ɔbutu hɔ sɛ gyatabereɛ ɔtete basa ne mpampam
ɔno na ɔyii deɛ ɛdi kan faeɛ na ɛhɔ na wɔakora mmarahyɛfoɔ no kyɛfa na ɔnam di ɔman no atitire mu ɔyɛ awurade teneneedeɛ ne n atemmudeɛ wɔ israel
na dan ho nso ɔkaa sɛ dan yɛ gyataburuwa ɔhuri firi basan
na naftali ho nso ɔkaa sɛ naftali a anisɔ amee no na awurade nhyira ayɛ no ma fa ɛpo ne ahuhuro asase no di so
na aser ho nso ɔkaa sɛ ma wɔmfa mma nhyira aser ɔnyɛ deɛ ɔsɔ ani ne nuanom mu na ɔmfa ne nan mmɔ ngo mu
dadeɛ ne kɔbere mfrafraeɛ nyɛ w adaban sɛ wo nna teɛ no saa na w ahoɔden nyɛ
obi nni hɔ a ɔte sɛ yesurun nyankopɔn ɔnam soro di boa wo ɔde ne kɛseyɛ nam mununkum mu
tete nyankopɔn ne wo tenabea na aseɛ na daapem abasa no wɔ na ɔbɛpamo ɔtamfoɔ w anim na waka sɛ dwɛre wɔn
na israel bɛtena hɔ dwoodwoo yakob asubura no nkutoo ɔbɛtena aburoo ne nsa asase so ne soro nso bɛsosɔ obosuo
nhyira ne wo israel hwan na ɔte sɛ woɔ ɔman a wɔanya awurade mu nkwagyeɛ ɔyɛ wo mmoa kyɛm na ɔyɛ wo kɛseyɛ nkrantɛ w atamfo bɛwae ama wo na wo deɛ wobɛtiatia wɔn sorɔnsorɔmmea so
na mose firii moab mpaperɛ mu foro kɔɔ nebo bepɔ so pisga atifi wɔ yeriko ntentensoɔ na awurade maa no hunuu gilead asase nyinaa de kɔsii dan
ne naftali nyinaa ne efraim ne manase asase ne yuda asase nyinaa de kɔsii akyiri po no ho
ne negeb asase ne mpaperɛ a ɛyɛ nkyiresua kuro yeriko bonhwa no de kɔsii soar
na awurade ka kyerɛɛ no sɛ yei ne asase a mekaa ho ntam mekyerɛɛ abraham isak ne yakob sɛ w asefoɔ na mede bɛma wɔn no mama wode w ani ahunu na ɛkorɔ deɛ worenkɔ hɔ
na awurade akoa mose wuu wɔ hɔ moab asase so sɛdeɛ awurade kaeɛ no
na ɔsiee no bonhwa mu moab asase so bet peor ntentensoɔ na obiara nnim ne damena de bɛsi nnɛ
na mose wuiɛ no na wadi mfirinhyia ɔha aduonu n ani anyɛ kusukusu na n ahoɔden so anhwan
na israelfoɔ suu mose moab mpaperɛ mu adaduasa na wɔdii mose su ne ne gyam nna no wiee
na nyansa honhom yɛɛ nun ba yosua ma ɛfiri sɛ mose de ne nsa guu ne so na israelfoɔ tiee no na wɔyɛɛ sɛdeɛ awurade hyɛɛ mose no
na odiyifoɔ bi ansɔre israel mu bio a ɔte sɛ mose a awurade ne no nyaa nkitahodie a emu dɔ yie
saa mose yi na awurade somaa no sɛ ɔnkɔyɛ nsɛnkyerɛnneɛ ne anwanwadeɛ nyinaa wɔ farao ne ne nkoa nyinaa anim wɔ misraim asase soɔ
afei nso ɛnam mose so na ahudeɛ akɛseɛ nyinaa da adi wɔ israel nyinaa anim
﻿ na awurade akoa mose wuo akyiri no awurade ka kyerɛɛ nun ba yosua mose somfoɔ no sɛ
m akoa mose awu afei sɔre twa yordan yi na wo ne ɔman mu yi nyinaa nkɔ asase a mede merema wɔn israelfoɔ no so
baabiara a mo nan bɛtia no mo na mede mama mo sɛdeɛ meka mekyerɛɛ mose no
ɛfiri serɛ no so ne lebanon yi ho de kɔsi asu kɛseɛ no asubɔntene eufrate ano hetifoɔ asase nyinaa de kɔsi ɛpo kɛseɛ no ano wɔ deɛ owia kɔtɔ hɔ na ɛnyɛ mo hyeɛ
obiara biara rentumi nnyina w anim wo nkwa nna nyinaa sɛdeɛ medii mose akyire no saa ara na mɛdi w akyire merempa wo na merennya wo
wo ho nyɛ den na yɛ nnam na wo na wobɛkyɛ asase a mekaa wɔn agyanom ntam sɛ mede bɛma wɔn no mu ama ɔman yi
wo ho ara na ɛnyɛ den na yɛ nnam pa na hwɛ di mmara a mehyɛɛ m akoa mose no nyinaa so mfiri ho nkɔ nifa anaa benkum na deɛ wobɛkorɔ nyinaa woadi yie
mma mmara nwoma yi mmfiri w anomu na dwene ho awia ne anadwo na woahwɛ ayɛ sɛ deɛ wɔatwerɛ no wɔ mu nyinaa teɛ no na ɛno na wo kwan bɛyɛ dwoodwoo na ɛno na ɛbɛsi wo yie
menhyɛɛ wo sɛ yɛ den na yɛ nnam nsuro na mma w akoma nntu anaa ɛfiri sɛ awurade wo nyankopɔn di w akyi deɛ wokorɔ nyinaa
ɛnna yosua hyɛɛ ɔman no ahwɛfoɔ no sɛ
momfa nsraban no mu na monhyɛ ɔman no sɛ monsiesie akwansoduane nsie na ɛha yi nnansa morebɛtwa yordan yi akɔfa asase a awurade mo nyankopɔn de rema mo sɛ monni soɔ no
na rubenfoɔ ne gadfoɔ ne manase abusuakuo fa no deɛ yosua ka kyerɛɛ wɔn sɛ
monkae asɛm a awurade akoa mose hyɛɛ mo sɛ awurade mo nyankopɔn de mo atena ase na ɔde asase yi ama mo
mo yerenom mo mma ne mo mmoakuo ntena asase a mose de maa mo yordan agya yi so na mo deɛ monni mo nuanom anim amia mu akofoɔ nyinaa na monni mmoa wɔn
nkɔsi sɛ awurade de mo nuanom bɛtena ase sɛ mo na wɔn nso wɔbɛdi asase a awurade mo nyankopɔn de rema wɔn no so ansa na moasane aba mo sodie asase no so abɛdi so sɛ awurade akoa mose de maa mo yordan agya owiapueeɛ hɔ no
na wɔbuaa yosua sɛ deɛ woahyɛ yɛn nyinaa yɛbɛyɛ na baabiara a wosoma yɛn no yɛbɛkɔ
sɛdeɛ yɛtiee mose ade nyinaa mu no saa ara na yɛbɛtie woɔ die na awurade wo nyankopɔn nni w akyire sɛdeɛ ɔdii mose akyire no
obiara a ɔbɛte w anomu asɛm ho atua na ɔrentie wo nsɛm deɛ wobɛhyɛ yɛn nyinaa mu no wɔnku no den ara nko na wo ho nyɛ na yɛ nnam
na nun ba yosua somaa mmarima asrafoɔ baanu firi sitim ahuntaeɛ mu sɛ monkɔ nkɔhwɛ asase no ne yeriko na wɔsii mu kɔe na wɔduruu ɔbaa dwamamfoɔ bi a wɔfrɛ no rahab fie na wɔdaa hɔ
na obi kɔka kyerɛɛ yeriko hene no sɛ hwɛ mmarima bi a wɔfiri israelfoɔ no mu aba ha anadwo yi rebɛsra asase yi
na yeriko hene no soma maa wɔkɔɔ rahab nkyɛn sɛ yi mmarima a wɔaba wo nkyɛn na wɔabɛhyɛne wo fie no firi adi na wɔbaa asase yi nyinaa nsra
na ɔbaa no faa mmarima baanu no de wɔn huntae na ɔkaa sɛ ɛwom mmarima no baa me nkyɛn deɛ nanso mennim deɛ wɔfire
na esum duruiɛ a wɔrebɛto kuro pono no mu no na mmarima no firii adie mennim deɛ wɔkorɔ monti wɔn ntɛm na mobɛto wɔn
na ɔno deɛ na ɔde wɔn akɔ ɛdan atifi na ɔde wɔn akɔhunta ɛsowa a ɔde aboa ɛdan no atifi no ase
na mmarima no tii wɔn faa yordan kwan so de kɔɔ atwaeɛ na wɔn a wɔtii wɔn no firii adie ara pɛ na wɔtoo kuro pono no mu
na wɔn deɛ wɔnnya nkɔdaeɛ no ɔbaa no foro kɔɔ wɔn nkyɛn ɛdan no atifi
kɔka kyerɛɛ mmarima no sɛ menim sɛ awurade de asase yi ama mo na mo ho hu atɔ yɛn so na asase yi sotefoɔ nyinaa akoma tu mo anim
na yɛate sɛdeɛ mo misraim fire mu no awurade maa mmɛwa po mu nsuo wee wɔ mo anim ne deɛ moyɛɛ amorifoɔ ahemfo baanu a wɔwɔ yordan agya no sihon ne og a mosɛee wɔn pasapasa no
na yɛteeɛ no yɛn akoma tuiɛ na home bi rensɔre bio obiara mu wɔ mo anim ɛfiri sɛ awurade mo nyankopɔn no ɔno ne onyankopɔn wɔ nyameso ɔsoro ne asase so ɛfam
na afei monka me awurade ntam sɛ sɛ mayɛ mo yie yi mo nso mobɛyɛ m agya fie yie na momma me nokorɛ nsɛnkyerɛnneɛ
na momma m agya ne me na ne me nuammarimanom ne me nuammaanom ne deɛ wɔwɔ nyinaa nnya nkwa na monyi yɛn mfiri owuo mu
na mmarima no ka kyerɛɛ no sɛ yɛn kra nsi mo ananmu nwu sɛ woanka yɛn asɛm yi ankyerɛ na ɛba sɛ awurade de asase yi ma yɛn a yɛne wo bɛdi no adɔeɛ ne nokorɛ so
ɛnna ɔbaa no de ntampehoma twetwee wɔn faa mpomma mu sisii fam na na ne dan si kuro no ho fasuo so na ɔfasuo no so na ɔteɛ
na ɔka kyerɛɛ wɔn sɛ bepɔ so na monkorɔ na atifoɔ no anto mo na monhunta hɔ nnansa nkɔsi sɛ atifoɔ no bɛsane na ɛno akyiri no moakɔ mo kwan
na mmarima no ka kyerɛɛ no sɛ yɛbɛdi bem afiri ntam a womaa yɛkaeɛ yi ho
hwɛ sɛ yɛreba asase yi so a fa asaawa kɔkɔɔ homa yi kyekyere mpomma a wode yɛn faa mu sii fam no mu na boa w agya ne wo na ne wo nuanom ne w agya fiefoɔ nyinaa ano wo nkyɛn wɔ efie ha
na obiara a ɔbɛfiri adi afiri wo fie pono ano akɔ abɔntene soɔ no ne mogya bɛgu n atifi na yɛn deɛ yɛadi bem na obiara a ɔwɔ wo nkyɛn efie no sɛ obi de ne nsa ka no a ne mogya ngu yɛn atifi
na sɛ woka yɛn asɛm yi kyerɛ a ɛno nso yɛbɛdi bem afiri ntam a womaa yɛkaeɛ no ho
na ɔkaa sɛ ɛnyɛ sɛdeɛ mo nsɛm yi teɛ na ɔgyaa wɔn kwan na wɔkɔe na ɔde homa kɔkɔɔ no kyekyeree mpomma no mu
ɛnna wɔsii mu kɔduruu bepɔ no soɔ na wɔdii hɔ nnansa kɔsii sɛ atifoɔ no saneeɛ na atifoɔ no hwehwɛɛ wɔn ɔkwan no so nyinaa nanso wɔanhu wɔn
na mmarima baanu no siane firii bepɔ no so na wɔtwa baa nun ba yosua nkyɛn na wɔkaa deɛ ɛyɛɛ wɔn nyinaa kyerɛɛ no
na wɔka kyerɛɛ yosua sɛ ampa ara awurade de asase no nyinaa ahyɛ yɛn nsa na afei nso asase no sofoɔ nyinaa akoma atu wɔ yɛn anim
ɛnna yosua sɔree anɔpahema na wɔtu firii sitim na wɔduruu yordan ano ɔno ne israelfoɔ nyinaa na wɔdaa hɔ ansa na wɔretwa
na nnansa wiee duro no ahwɛfoɔ no kyinii nsraban no mu
kɔhyɛɛ ɔman no sɛ sɛ mohunu awurade mo nyankopɔn apam adaka no ne lewifoɔ asɔfoɔ a wɔso no a mo nso montu mfiri deɛ mowɔ na monni akyire
nanso monsusu ɔkwan bɛyɛ sɛ basafa apem nto mo ne no ntam mommmɛn no sɛdeɛ ɛbɛyɛ na moahunu kwan ko a mobɛfa soɔ ɛfiri sɛ momfaa ɔkwan yi so pɛn
na yosua ka kyerɛɛ ɔman no sɛ monte mo ho na ɔkyena awurade bɛyɛ mo mu anwanwadeɛ
na yosua ka kyerɛɛ asɔfoɔ no sɛ monsoa apam adaka no nsene nni ɔman no anim na wɔsoaa apam adaka no dii ɔman no anim
na awurade ka kyerɛɛ yosua sɛ ɛnnɛ da yi na mɛfiri aseɛ mayɛ wo kɛseɛ israel nyinaa ani soɔ na wɔahunu sɛ sɛdeɛ medii mose akyire no saa ara na mɛdi w akyire
na wo deɛ hyɛ asɔfoɔ a wɔso apam adaka no sɛ sɛ moduru yordan nsuo no ano a monnyina yordan mu
na yosua ka kyerɛɛ israel mma no sɛ montwe mmra ha na montie awurade mo nyankopɔn nsɛm
ɛnna yosua kaa sɛ yei na mode bɛhunu sɛ onyankopɔn teasefoɔ no wɔ mo mu na pamo na ɔbɛpamo kanaanfoɔ ne hetifoɔ ne hewifoɔ ne perisifoɔ ne girgasifoɔ ne amorifoɔ ne yebusifoɔ no afiri mo anim
hwɛ asase nyinaa wura apam adaka no redi w anim akɔ yordan mu
na afei momfa mmarima dummienu mfiri israel mmusuakuo no mu abusuakuo biara mu nipa baako
na sɛ asɔfoɔ a wɔso awurade asase nyinaa wura adaka no anammɔn ka yordan nsuo no ara pɛ a yordan mu nsuo a ɛresiane firi atifi ba no bɛtwa na abɔ kuo agyina hɔ
na ɔman no tu firii wɔn ntomadan mu sɛ wɔrekɔtwa yordan na asɔfoɔ a wɔso apam adaka no dii ɔman no anim
na wɔn a wɔso adaka no duruu yordan ano na asɔfoɔ a wɔso adaka no nan sii nsuo no mu ara pɛ nso na yordan yiri kata ne nsunoa nyinaa ayutwaberɛ nna nyinaa
ɛnna nsuo a ɛfiri atifi ba no gyina bɔɔ kuo baako wɔ akyirikyiri wɔ adam kuro a ɛwɔ saretan nkyɛn no ho na nsuo a ɛsiane kɔ mpaperɛ mu po a ɛne nkyene po no mu no twa wiee koraa na ɔman no twae yeriko ntentensoɔ
na asɔfoɔ a wɔso apam adaka no gyinaa asase pɛsɛɛ so yordan mfimfini pintinn na israel nyinaa nam asase pɛsɛɛ so twa de kɔsii sɛ ɔman mu no nyinaa wiee yordan twa
na ɔman mu no nyinaa twaa yordan wieeɛ no awurade ka kyerɛɛ yosua sɛ
monyiyi ɔman no mu mmarima dummienu abusuakuo biara mu onipa baako
na monhyɛ wɔn sɛ montase aboɔ dummienu mfiri yordan mfimfini ha mfiri deɛ asɔfoɔ no nan gyinaa pintinn hɔ na momfa ntwa na monkɔgya no mo asoɛeɛ a mobɛsoɛ hɔ anadwo yi
ɛnna yosua frɛɛ mmarima dummienu a ɔyii wɔn firii israelfoɔ mu no abusuakuo biara mu onipa baako
na yosua ka kyerɛɛ wɔn sɛ monsene nni awurade mo nyankopɔn adaka no anim nkɔ yordan mfimfini na montase aboɔ mmaako mmaako mmobɔ mo kɔn ho sɛdeɛ israelfoɔ mmusuakuo no ano sie na yei ayɛ mo mu nsɛnkyerɛnneɛ
sɛ mo mma bisa mo ɔkyena bi sɛ mode aboɔ yi kyerɛ deɛn
monka nkyerɛ wɔn sɛ ɛkyerɛ sɛ yordan nsuo no twae awurade apam adaka no anim ɛtwaa yordan no yordan nsuo no twae na aboɔ yi nyɛ nkaeɛ mma israelfoɔ nkɔsi daa
na israelfoɔ no yɛɛ saa sɛdeɛ yosua hyɛeɛ no na wɔtasee aboɔ dummienu yordan mu sɛdeɛ awurade ka kyerɛɛ yosua no sɛ israelfoɔ mmusuakuo no ano sie na wɔde twa baa wɔn asoɛeɛ na wɔgyaa no hɔ
na yosua memaa aboɔ dummienu so sisii yordan mu deɛ asɔfoɔ a wɔso apam adaka no nan sisiiɛ hɔ na ɛwɔ hɔ de bɛsi nnɛ
na asɔfoɔ a wɔso adaka no gyinaa yordan mu ara de kɔsii sɛ wɔwiee asɛm a awurade hyɛɛ yosua sɛ ɔnka nkyerɛ ɔman no nyinaa sɛ mose hyɛɛ yosua no nyinaa na ɔman no yɛɛ ntɛm twae
na ɛbaa sɛ ɔman no nyinaa wiee twa no na awurade adaka no nso twaeɛ na asɔfoɔ no kɔdii ɔman no anim
na ruben mma ne gad mma ne manase abusuakuo fa no miae twa kɔdii israelfoɔ no anim sɛdeɛ mose ka kyerɛɛ wɔn no
nnipa bɛyɛ mpemaduanan a wɔasiesie wɔn ho ama ɔko na ɛtwa dii awurade anim kɔɔ ɔsa yeriko mpaperɛ soɔ
da no ara na awurade pagyaa yosua israel nyinaa ani so na wɔsuroo no sɛdeɛ wɔsuroo mose no ne nkwa nna nyinaa
na awurade ka kyerɛɛ yosua sɛ
hyɛ asɔfoɔ a wɔso adanseɛ adaka no na wɔmforo mfiri yordan mu
na yosua hyɛɛ asɔfoɔ no sɛ momforo mfiri yordan mu
na asɔfoɔ a wɔso awurade apam adaka no foro firii yordan mu na asɔfoɔ no anammɔn bɛsii asase pɛsɛɛ soɔ ara pɛ na yordan mu nsuo no sane baa n afa na ɛbɛkataa ne nsunoa nyinaa sɛdeɛ na ɛteɛ kane no
na ɔman no foro firii yordan mu bosome a ɛdi kan no da a ɛtɔ so du na wɔkyeree nsraban gilgal yeriko apueeɛ hyeɛ so
na aboɔ dummienu a wɔtase firii yordan mu no yosua de sisii gilgal
na ɔka kyerɛɛ israelfoɔ no sɛ sɛ ɔkyena bi mo mma bisa wɔn agyanom sɛ aboɔ yi kyerɛ deɛn
momma mo mma nhunu sɛ asase pɛsɛɛ so na israel fa de twaa yordan yi
sɛ awurade mo nyankopɔn wee yordan nsuo no mo anim kɔsii sɛ motwaeɛ sɛdeɛ awurade mo nyankopɔn yɛɛ mmɛwa po no a ɔweeɛ no yɛn anim kɔsii sɛ yɛtwaeɛ no
na asase so aman nyinaa ahunu awurade nsa sɛ ɛyɛ den na moasuro awurade mo nyankopɔn
na amorifoɔ ahene a wɔwɔ yordan agya atɔeɛ fam no nyinaa ne kanaan ahemfo a wɔwɔ ɛpo ano no nyinaa tee sɛ awurade awe yordan nsuo israelfoɔ no anim akɔsi sɛ wɔtwaeɛ no wɔn akoma tui a na ɔhome bi nni wɔn mu bio israelfoɔ no anim
saa berɛ no ara na awurade ka kyerɛɛ yosua sɛ yɛ twerɛboɔ asekan na sane twitwa israelfoɔ no twetia a ɛtɔ so mmienu
na yosua yɛɛ twerɛboɔ asekan de twitwaa israelfoɔ no twetia aaralot kokoɔ so
na deɛ enti a yosua twitwaa wɔn twetia ne sɛ ɔman no a wɔfiri misraim baeɛ no mu mmarima nyinaa akofoɔ no nyinaa wuwuu kwan mu wɔ serɛ so wɔfiri misraim firiiɛ no akyi
nanso ɔman no a wɔfiri misraim firiiɛ no akyire wɔwoo wɔn kwan mu wɔ serɛ soɔ no nyinaa deɛ na wɔntwitwaa wɔn twetia
mfirinhyia aduanan na israelfoɔ no nantee ɛserɛ soɔ kɔsii sɛ akofoɔ a wɔfiri misraim baeɛ no nyinaa saa korakora ɛfiri sɛ wɔantie awurade nne maa awurade kaa wɔn ntam sɛ wɔrenhunu asase a awurade kaa wɔn agyanom ntam sɛ ɔde bɛma yɛn no asase a nufosuo ne ɛwoɔ sene wɔ soɔ
na wɔn mma na ɔmaa wɔsɔre sii wɔn ananmu wɔn na yosua twitwaa wɔn twetia na wɔyɛ momonoto ɛfiri sɛ wɔantwitwa wɔn twetia ɔkwan no mu
na wɔwiee ɔman mu no nyinaa twetiatwa no wɔtenaa wɔn tenabea hɔ nsraban no mu kɔsii sɛ wɔn ho tɔɔ wɔn
na awurade ka kyerɛɛ yosua sɛ ɛnnɛ mamuni misraim nsopa afiri mo so ɛno nti wɔfrɛɛ hɔ gilgal gilgal ɛbɛn hebri kasa galal a asekyerɛ ne omuni de bɛsi nnɛ yi ara
na israelfoɔ no kyeree nsraban gilgal na wɔdii twam no bosome no da a ɛtɔ so dunan no anwummerɛ yeriko mpaperɛ so
na twam no akyi adeɛ kyeeɛ no da no ara na wɔdii asase no so aduane apiti ne nkyeweɛ
na mana no to twae firi da a wɔdii asase no so aduane no adeɛ kyeeɛ na israelfoɔ no annya mana bio na wɔdii kanaan asase no so nnɔbaeɛ afe no ara mu
na yosua wɔ yeriko ho no ɔmaa n ani so hwɛe na hwɛ ɔbarima bi gyina ne ntentensoɔ kura nkrantɛ a watwe na yosua kɔɔ ne nkyɛn kɔka kyerɛɛ no sɛ wowɔ yɛn afa anaa yɛn atamfoɔ afa
na ɔse dabi na afei na maba sɛ awurade dɔm so safohene na yosua de n anim butuu fam sɔree no na ɔka kyerɛɛ no sɛ ɛdeɛn na me wura reka akyerɛ n akoa
na awurade dɔm so safohene no ka kyerɛɛ yosua sɛ yi wo mpaboa firi wo nan na deɛ wogyina hɔ yɛ kronkron na yosua yɛɛ saa
na yeriko deɛ na wɔato mu na wɔabram ano israelfoɔ no anim obi mfiri adi na obi mma mu
na awurade ka kyerɛɛ yosua sɛ hwɛ mede yeriko ne ne hene ne akofoɔ no mahyɛ wo nsa
na montwa kuro no ho nhyia akofoɔ no nyinaa ntwa ho nhyia prɛko saa ara na yɛ no nnansia
na asɔfoɔ baason nkurakura osebɔ ntotorobɛnto nson mfa nni adaka no anim na ɛda a ɛtɔ so nson no montwa kuro no ho nhyia mprɛnson na asɔfoɔ no nhyɛne ntotorobɛnto no
na sɛ wɔhyɛne osebɔ abɛn no na mote totorobɛnto no nne a ɔman no nyinaa nhuro mmɔ ose kɛseɛ na kuro no ho fasuo no bɛhwe fam tim na ɔman no mforo nkɔ wɔn anim tee
na nun ba yosua frɛfrɛɛ asɔfoɔ no na ɔka kyerɛɛ wɔn sɛ monsoa apam adaka no na asɔfoɔ baason nkurakura osebɔ ntotorobɛnto nni awurade adaka no anim
na wɔka kyerɛɛ ɔman no sɛ monsene nkɔtwa kuro no ho nhyia na wɔn a wɔamia no nsene nni awurade adaka no anim
na yosua ka kyerɛɛ ɔman no no asɔfoɔ baason a wɔkurakura osebɔ ntotorobɛnto no sene dii awurade anim na wɔhyɛnee ntotorobɛnto no na awurade apam adaka no dii wɔn akyi
na wɔn a wɔamia no dii asɔfoɔ a wɔhyɛne ntotorobɛnto no anim na kyidɔm no dii adaka no akyi wɔnam na wɔrehyɛne ntotorobɛnto no ara
na ɔman no deɛ yosua hyɛɛ wɔn sɛ mommmɔ ose na mommma wɔnnte mo nne na asɛm biara mmfiri mo anomu de kɔsi da a mɛse mo sɛ mommɔ ose no ansa na moabɔ ose
na awurade adaka no twaa kuro no ho hyiaa prɛko na wɔbaa nsraban mu bɛdaa hɔ
na yosua sɔree anɔpahema na asɔfoɔ no soaa awurade adaka no
na asɔfoɔ baason no kurakura osebɔ ntotorobɛnto nson no de di awurade adaka no anim wɔnam na wɔrehyɛne ntotorobɛnto no ara na wɔn a wɔamia no dii wɔn anim na kyidɔm no dii awurade adaka no akyi wɔnam na wɔrehyɛne ntotorobɛnto no
na da a ɛtɔ so mmienu no wɔtwaa kuro no ho hyiaa prɛko na wɔsane baa nsraban no mu wɔyɛɛ saa nnansia
na da a ɛtɔ so nson no adeɛ rekye pɛ na wɔtuaa nhema sɔree ntɛm na wɔtwaa kuro no ho hyiaa saa ara mprɛnson da no nko ara na wɔtwaa kuro no ho hyiaa mprɛnson
na ɛbaa sɛ deɛ ɛtɔ so nson no soɔ a asɔfoɔ no rehyɛne ntotorobɛnto no no yosua ka kyerɛɛ ɔman no sɛ mommɔ ose ɛfiri sɛ awurade de kuro no ama mo
na kuro no nyɛ ahyiradeɛ ɛno ne emu ade nyinaa mma awurade odwamamfoɔ rahab nko ara na ɔnnya nkwa ɔno ne wɔn a wɔwɔ ne nkyɛn ne ne fie nyinaa ɛfiri sɛ ɔno na ɔde abɔfoɔ a yɛsomaa wɔn no huntaeɛ
mo ho yie ara na monhwɛ ahyiradeɛ no ho na moanhyira so na moamfa ahyiradeɛ no bi na moamfa israel nsraban no anyɛ ahyiradeɛ amma amaneɛ amma so
na dwetɛ ne sika ne kɔbere mfrafraeɛ ne dadeɛ nnoɔma nyinaa nyɛ kronkron mma awurade na wɔmfa mmra awurade adekorabea
ɛnna ɔman no bɔɔ ose na wɔhyɛnee ntotorobɛnto no na ɛbaa sɛ ɔman no tee ntotorobɛnto no nne no ɔman no huro bɔɔ ose kɛseɛ na ɔfasuo no hwee fam tim na ɔman no foro kɔɔ kuro no mu wɔn nyinaa kɔɔ wɔn anim tee na wɔfaa kuro no
na wɔde nkrantɛ ano sɛee deɛ ɛwɔ kuro no mu nyinaa pasapasa mmarima ne mmaa mmɔfra ne mpanin anantwie ne nnwan ne mfunumu
na mmarima baanu a wɔkɔsraa asase no deɛ yosua ka kyerɛɛ wɔn sɛ monkɔ ɔbaa dwamamfoɔ no fie nkɔfa ɔbaa no ne deɛ ɔwɔ nyinaa mfiri hɔ sɛdeɛ mokaa no ntam no
na mmeranteɛ akwansrafoɔ no kɔe na wɔde rahab ne n agya ne ne na ne ne nuanom ne deɛ ɔwɔ nyinaa firi bae na wɔde n abusua nyinaa firii adi bɛgyaa wɔn israel nsraban no akyi
na kuro no deɛ wɔde ogya hyee ɛne deɛ ɛwɔ mu nyinaa emu dwetɛ ne sika ne kɔbere mfrafraeɛ ne dadeɛ nnoɔma nko na wɔde bɛguu awurade fie adekorabea no mu
na odwamamfoɔ rahab ne n agya fie ne deɛ ɔwɔ nyinaa deɛ yosua gyee wɔn nkwa na ɔtenaa israel mu de bɛsi nnɛ ɛfiri sɛ ɔde abɔfoɔ a yosua soma maa wɔkɔsraa yeriko no huntae
na yosua kaa ntam saa berɛ no sɛ nnome nka onipa a ɔbɛsɔre abɛkyekyere yeriko kuro yi awurade anim ɔde n abakan na ɛbɛhyɛ aseɛ na ɔde ne ba akumaa na ɛbɛsisi ano apono
na awurade dii yosua akyi na wɔtee ne nka asase no nyinaa so
na israelfoɔ no too ahyiradeɛ no ho mmara na sera ba sabdi ba karmi ba akan a ɔfiri yuda abusuakuo mu no faa ahyiradeɛ no bi na awurade bo fuu israelfoɔ no
na yosua somaa mmarima bi firi yeriko kɔɔ ai a ɛwɔ bet awen ho betel apueeɛ na ɔka kyerɛɛ wɔn sɛ monkɔ nkɔsra asase no na mmarima no kɔ kɔsraa ai
na wɔsane baa yosua nkyɛn bɛka kyerɛɛ no sɛ mma ɔman no nyinaa mmforo nnkɔ na mmarima bɛyɛ mpennu anaa mpensa nkɔbɔ ai nha ɔman no nyinaa mma wɔnnkɔ hɔ na wɔsua
na ɔman no mu bɛyɛ mpensa foro kɔɔ hɔ nanso wɔdwane firii ai mmarima no anim
na ai mmarima no kunkumm wɔn mu nnipa bɛyɛ aduasa nsia na wɔtaa wɔn ai kuro pono no akyi de kɔɔ sebarim na wɔbobɔɔ wɔn asianee no mu na ɔman no akoma tui na ɛyɛɛ sɛ nsuo
na yosua sunsuanee ne ntadeɛ mu na ɔde n anim butuu fam awurade adaka no anim de kɔsii anwummerɛ ɔno ne israel mpanimfoɔ na wɔde dɔteɛ guguu wɔn atifi
na yosua kaa sɛ awurade nyankopɔn adɛn nti na wode ɔman yi twaa yordan sɛ wode yɛn rebɛhyɛ amorifoɔ nsa na wɔasɛe yɛn yɛnim a anka yɛpene tenaa yordan agya hɔ ara
wo kyɛw nie awurade sɛ israel adane wɔn akyi akyerɛ wɔn atamfoɔ yi ɛdeɛn na menka
na kanaanfoɔ ne asase yi sofoɔ nyinaa bɛte na wɔabɛtwa yɛn ho ahyia na wɔatwa yɛn din afiri asase so na ɛdeɛn na wobɛyɛ ama wo din kɛseɛ no
na awurade ka kyerɛɛ yosua sɛ sɔre ɛ adɛn nti na wode w anim abutu fam seyie
israel ayɛ bɔne wɔato m apam a mehyɛɛ wɔn ho mmara no nso na wɔafa ahyiradeɛ no bi nso na wɔabɔ korɔno nso na wɔasi so nso na wɔde asie wɔn adeɛ mu nso
na israelfoɔ no rentumi nnyina wɔn atamfoɔ anim wɔn akyiri na wɔbɛdane akyerɛ wɔn atamfoɔ ɛfiri sɛ wɔayɛ ahyiradeɛ merenkɔ so menni mo akyi gye sɛ moyi ahyiradeɛ no hɔ firi mo mu
sɔre te ɔman no ho na ka sɛ monyɛ mo ho kronkron nsie ɔkyena na sɛ awurade israel nyankopɔn no seɛ nie ahyiradeɛ wɔ wo mu israel worentumi nnyina w atamfo anim kɔsi sɛ mobɛyi ahyiradeɛ no afiri mo mu
enti anɔpa wɔmfa mo mpinkyɛ mmusuakuo mmusuakuo na abusuakuo a awurade bɛkyerɛ no ntwe mpini mmusua mmusua na abusua a awurade bɛkyerɛ no ntwe mpini afie na efie a awurade bɛkyerɛ no mu mmarima ntwe mpini mmaako mmaako
na deɛ wɔbɛkye no ahyiradeɛ no ho no wɔmfa ogya nhye no ne deɛ ɔwɔ nyinaa sɛ wato awurade ntam na wayɛ nkwaseadeɛ israel mu
ɛnna yosua sɔree anɔpahema na ɔde israel pinkyɛe abusuakuo abusuakuo na wɔkyeree yuda abusuakuo
na ɔde yuda mmusua pinkyɛe na wɔkyeree serafoɔ abusua na ɔde serafoɔ abusua mu mmarima pinkyɛe mmaako mmaako na wɔkyeree sabdi
na ɔde ne fie mmarima pinkyɛe mmaako mmaako na wɔkyeree sera ba sabdi ba karmi ba akan a ɔfiri yuda abusuakuo mu
na yosua ka kyerɛɛ akan sɛ me ba fa animuonyam ma awurade israel nyankopɔn na di no ni na ka kyerɛ me ɛ ɛdeɛn na woyɛeɛ nsi me so
na akan buaa yosua sɛ nokorɛ me na mayɛ awurade israel nyankopɔn no bɔne na sɛɛ ne sɛɛ na meyɛeɛ
mehunuu asadeɛ no mu sinear ngusoɔ fɛfɛ bi ne dwetɛ nnwetɛbena ahanu ne sika dame baako a ano si nnwetɛbena aduonum na m ani beree na mefae na hwɛ ɛhyɛ fam me ntomadan mu na dwetɛ no wɔ aseɛ
ɛnna yosua somaa abɔfoɔ na wɔde mmirika kɔɔ ntomadan no mu na hwɛ na ɛhyɛ ne ntomadan no mu na dwetɛ no hyɛ aseɛ
na wɔyi firii ntomadan no mu de brɛɛ yosua ne israelfoɔ no nyinaa na wɔde bɛguu awurade anim
ɛnna yosua faa sera ba akan ne dwetɛ ne ngusoɔ ne sika dame no ne ne mmammarima ne ne mmammaa ne n anantwie ne ne mfunumu ne ne nnwan ne ne ntomadan ne deɛ ɔwɔ nyinaa na israel nyinaa ka ne ho na wɔde wɔn foro kɔɔ akor bonhwa mu
na yosua kaa sɛ adɛn na woaha yɛn saa yi awurade bɛha wo nnɛ da yi na israel nyinaa sii no aboɔ na wɔde ogya hyee wɔn na wɔde aboɔ guu wɔn so
na wɔhɔree ne so abosie kɛseɛ a ɛwɔ hɔ de bɛsi nnɛ yi na awurade dane firii n abufuhyeɛ no ho ɛno nti wɔfrɛ hɔ sɛ akor asekyerɛ ne ɔhaw mmusuo bonhwa de bɛsi nnɛ yi
na awurade ka kyerɛɛ yosua sɛ nsuro na mma w akoma nntu fa akofoɔ dɔm no nyinaa ka wo ho na sɔre foro kɔ ai hwɛ mede ai hene ne ne man ne ne kuro ne n asase mahyɛ wo nsa
na yɛ ai ne ne hene sɛdeɛ woyɛɛ yeriko ne ne hene no emu asadeɛ ne mmoa nko na momfom mfa fa atɛfoɔ ma wɔnkɔtɛ kuro no akyiri mma wo
na yosua sɔree ɔno ne akofoɔ dɔm no nyinaa sɛ wɔreforo akɔ ai na yosua yiyii mmarima akofoɔ mpem aduasa na ɔgyaa wɔn kwan anadwo no
na ɔhyɛɛ wɔn sɛ monhwɛ monkɔtɛ kuro no kuro no akyiri nohoa mommma mo ne kuro no ntam nnware bebree na mo nyinaa nnyina ahoboa mu
na me deɛ me ne nnipa a wɔka me ho no nyinaa bɛtwe apini kuro no na sɛ wɔfiri adi bɛhyia yɛn sɛ akane no a yɛbɛdwane afiri wɔn anim
na wɔbɛfiri adi abɛdi yɛn akyi akɔsi sɛ yɛbɛtwe wɔn afiri kuro no mu na wɔbɛka sɛ wɔredwane afiri yɛn anim sɛ akane no enti yɛbɛdwane afiri wɔn anim
na mo deɛ monsɔre mfiri ɔtɛ no mu na momfa kuro no na awurade mo nyankopɔn de bɛhyɛ mo nsa
na sɛ monya fa kuro no a monto kuro no mu gya monyɛ no sɛdeɛ awurade ahyɛ no monhwɛ hyɛ na mahyɛ mo no
ɛnna yosua gyaa wɔn kwan na wɔsii mu kɔe kɔtɛe na wɔtenaa betel ne ai ntam ai atɔeɛ fam na yosua daa ɔman no mu anadwo no
na yosua sɔree anɔpahema siesiee ɔman no na ɔno ne israel mpanimfoɔ foro dii ɔman no anim kɔɔ ai
na akofoɔ dɔm a wɔka ne ho nyinaa foro kɔe na wɔtwe pinii na wɔduruu kuro no ntentensoɔ na wɔbɔɔ nsraban ai atifi fam na bonhwa wɔ wɔn ne ai ntam
na ɔde nnipa bɛyɛ mpemnum kɔtetɛɛ betel ne ai ntam kuro no atɔeɛ fam
na wɔde dɔm no sisii ɛdɔm a wɔwɔ kuro no atifi fam ne akyire atɛfoɔ no a ɛwɔ kuro no atɔeɛ fam no nyinaa na yosua kɔɔ bonhwa no mu anadwo no ara
na ai hene hunuiɛ no ɔne ne man nyinaa kuro no mu mmarima no yɛɛ ntɛm tuaa ahema kɔɔ deɛ wɔahyɛ hɔ mpaperɛ no anim sɛ wɔrebɛhyia israel ne wɔn ako nso na ɔnnim sɛ wɔretɛ no kuro no akyi
na yosua ne israel nyinaa maa wɔpamoo wɔn wɔn anim na wɔdwane faa ɛserɛ so kwan so
ɛnna wɔteaa mu frɛɛ ɔman a wɔwɔ kuro no mu nyinaa sɛ wɔmmɛti wɔn na wɔtii yosua na wɔtwee wɔn firii kuro no mu
na ɔbarima biara anka ai ne betel a wamfiri adi ankɔdi israel akyire na wɔgyaa kuro no hɔ maa ano daa hɔ kɔdii israel akyi
ɛnna awurade ka kyerɛɛ yosua sɛ tene pea a ɛwɔ wo nsam no kyerɛ ai na mede bɛhyɛ wo nsa na yosua tenee ne pea a ɛwɔ ne nsam no kyerɛɛ kuro no
ɛnna atɛfoɔ no sɔree ntɛm firii wɔn afa hɔ na ɔtenee ne nsa no wɔtutuu mmirika kɔhyɛnee kuro no mu na wɔfae na wɔyɛɛ ntɛm de ogya too kuro no mu
na ai mmarima no danedanee wɔn ani hwɛɛ wɔn akyiri no na hwɛ na kuro no mu wisie retu kɔ soro na wɔnnya kwan nnwane nkɔ ha anaa ha na nnipa a wɔdwane kɔɔ ɛserɛ soɔ no danedanee wɔn ho tiaa atifoɔ no
na yosua ne israel nyinaa hunuu sɛ atɛfoɔ no afa kuro no na kuro no mu wisie retu kɔ soro no wɔsanee wɔn akyi bɛkunkumm ai mmarima no
na yeinom nso firii adi firii kuro no mu bɛhyiaa wɔn na wɔtɔɔ israel ntam yeinom wɔ ha na yeinom nso wɔ ha na wɔkunkumm wɔn ara kɔsii sɛ wɔn mu anikanfoɔ anaa odwanefoɔ biara anka
na ai hene no wɔkyeree no animono na wɔde no brɛɛ yosua
na israel wiee aifoɔ nyinaa kum wɔ ɛserɛ so petee mu faako a wɔbɛtii wɔn no na wɔn nyinaa totɔɔ nkrantɛ ano kɔsii sɛ wɔsaeɛ no israel nyinaa sane kɔɔ ai de nkrantɛ ano kunkumm wɔn
na nnipa a wɔtotɔɔ da no nyinaa mmarima ne mmaa yɛ mpem dummienu aifoɔ nyinaa
na yosua antwe ne nsa a ɔde tenee ne pea no de kɔsii sɛ wɔsɛee aifoɔ nyinaa pasapasa
kuro no mu mmoa ne asadeɛ nko na israel fom faeɛ sɛ awurade asɛm a ɔde hyɛɛ yosua no teɛ no
na yosua hyee ai na ɔyɛɛ no daa amamfo sie de bɛsi nnɛ yi
na ai hene no deɛ ɔsɛnee no dua so kɔsii anwummerɛ na owia kɔtɔeɛ no yosua hyɛɛ sɛ wɔnkɔyi ne funu no mfiri dua no so na wɔde no too kuro no pono ano na wɔhɔree ne so aboɔsie kɛseɛ a ɛwɔ hɔ de bɛsi nnɛ yi
ɛnna yosua kɔsii afɔrebukyia maa awurade israel nyankopɔn ebal bepɔ soɔ
sɛdeɛ awurade akoa mose hyɛɛ israelfoɔ no sɛdeɛ wɔatwerɛ no mose mmara nwoma no mu no afɔrebukyia a wɔde aboɔ amuamu a obi mmaa dadeɛ so wɔ so pɛn asie na wɔbɔɔ so ɔhyeɛ afɔdeɛ maa awurade na wɔkunkumm asomdwoeɛ afɔdeɛ
na aboɔ no so hɔ na ɔtwerɛɛ mose mmara ntimu a ɔtwerɛɛ no israelfoɔ anim no
na israel nyinaa ne wɔn mpanimfoɔ ne ahwɛfoɔ ne wɔn atemmufoɔ gyinaa adaka no ho ha ne ha asɔfoɔ lewifoɔ a wɔso awurade apam adaka no anim ɔhɔhoɔ ne ɔman ba nyinaa wɔn mu fa wɔ gerisim bepɔ ntentensoɔ na ɔfa nso wɔ ebal bepɔ ntentensoɔ sɛdeɛ awurade akoa mose hyɛɛ sɛ wɔnhyira ɔman israel kane no
na ɛno akyiri no ɔkenkanee mmara mu nsɛm no nyinaa nhyira no ne nnome no sɛdeɛ wɔatwerɛ no nwoma no mu nyinaa
deɛ mose hyɛeɛ no nyinaa mu asɛm biara nni hɔ a yosua ankenkan no israel dwabɔ nyinaa ne mmaa ne mmɔfra ne ɔhɔhoɔ a ɔnam wɔn mu no anim
na ahemfo a wɔwɔ yordan agya ha fam mmepɔ so nyinaa ne sefela mpaperɛ so ne ɛpo kɛseɛ no ano nyinaa de kɔ lebanon ntentensoɔ hetifoɔ ne amorifoɔ kanaanfoɔ ne perisifoɔ ne hewifoɔ ne yebusifoɔ no teeɛ no
wɔbɛhyia boaa wɔn ano yɛɛ nokorɔ sɛ wɔne yosua ne israel rebɛko
na gibeonfoɔ tee deɛ yosua yɛɛ yeriko ne ai no
wɔn deɛ wɔdii no nyansam na wɔkɔpɛɛ akwansoduane na wɔfaa mmɔtɔ adada de soasoaa wɔn mfunumu ne nsa nkotokuo adada a asunsuane na wɔapempam
na wɔde mpaboa adada a wɔasesa kyekyeree wɔn nan na wɔhyehyɛɛ ntadeɛ agoago na wɔn kwan so paanoo nyinaa akyenkyen na abobɔ atuo
na wɔsii mu baa yosua nkyɛn nsraban mu wɔ gilgal bɛka kyerɛɛ no ne israel mmarima no sɛ akyirikyiri asase bi so na yɛfiri baeɛ na afei mo ne yɛn nyɛ apam
na israel mmarima no ka kyerɛɛ hewifoɔ no sɛ ebia yɛn mu na woteɛ na ɛbɛyɛ dɛn na yɛne wo bɛyɛ apam
ɛnna wɔka kyerɛɛ yosua sɛ wo nkoa ne yɛn na yosua ka kyerɛɛ wɔn sɛ hwannom ne mo na ɛhe na mofire
na wɔse awurade wo nyankopɔn no din nti na wo nkoa firi akyirikyiri asase bi so aba ɛfiri sɛ yɛate ne nka ne deɛ ɔyɛɛ no misraim nyinaa
ne deɛ ɔyɛɛ amorifoɔ ahemfo baanu a wɔwɔ yordan agya no hesbon hene sihon ne basan hene og a ɔtenaa astarot no
na yɛn mpanimfoɔ ne yɛn asase no sofoɔ nyinaa ka kyerɛɛ yɛn sɛ momfa akwansoduane na monkɔ nkɔhyia wɔn na monka nkyerɛ wɔn sɛ mo nkoa ne yɛn na afei mo ne yɛn nyɛ apam
yɛn paanoo nie ɛda a yɛresim aba mo nkyɛn no yɛfaa no hyehyeɛ de firii yɛn afie mu sɛ yɛrebɛdi no ɔkwan so na afei monhwɛ akyenkyen na abobɔ atuo
na nsa nkotokuo yi a yɛhyehyɛɛ no amaama na ɛyɛ foforɔ no hwɛ asunsuane na ɔkwan no ware a ɛware pii nti yɛn ntadeɛ ne yɛn mpaboa yi asusu
na mmarima no faa wɔn akwansoduane no bi na awurade anomu asɛm deɛ wɔammisa
na yosua ne wɔn dii no asomdwoeɛ mu na ɔne wɔn yɛɛ apam sɛ wɔbɛma wɔatena ase na asafo no mu mmapɔmma kekaa wɔn ntam
na wɔne wɔn yɛɛ apam no akyiri nnansa no wɔtee sɛ wɔbɛn wɔn na wɔte wɔn mu
na israelfoɔ tui na wɔkɔtoo wɔn nkuro da a ɛtɔ so mmiɛnsa no na wɔn nkuro ne gibeon ne kefira ne beerot ne kiriat yearim
na israelfoɔ no anku wɔn ɛfiri sɛ asafo no mu mmapɔmma akeka wɔn awurade israel nyankopɔn no ntam na asafo no nyinaa nwiinwii tiaa mmapɔmma no
na mmapɔmma no nyinaa ka kyerɛɛ asafo no nyinaa sɛ yɛaka wɔn awurade israel nyankopɔn ntam enti ɛnsɛ sɛ yɛka wɔn
yei na yɛbɛyɛ wɔn na yɛama wɔatena ase na ntam a yɛkaa wɔn no nti abufuo amma yɛn so
na mmapɔmma no ka kyerɛɛ wɔn sɛ wɔntena ase na wɔnyɛ nnuatwafoɔ ne nsusafoɔ mma asafo no nyinaa sɛdeɛ mmapɔmma no ka kyerɛɛ wɔn no
na yosua frɛɛ wɔn bae na ɔka kyerɛɛ wɔn sɛ adɛn nti na modaadaa yɛn kaa sɛ yɛne mo ntam ware pa ara nanso mote yɛn mu yi
enti afei wɔadome mo na mo mu na nkoa ne nnuatwafoɔ ne nsusafoɔ a wɔbɛyɛ adwuma ama ne nyankopɔn fie no bɛfire daa
na wɔbuaa yosua sɛ ampa ara wɔka kyerɛɛ wo nkoa sɛ awurade wo nyankopɔn ahyɛ n akoa mose sɛ ɔmfa asase no nyinaa mma mo na ɔnsɛe asase no sofoɔ nyinaa mfiri mo anim no na mo nti yɛsuroo yɛn nkwa ho papaapa enti na yɛdii saa asɛm yi
na afei yɛn nie yɛwɔ wo nsam deɛ ɛyɛ na ɛtene w ani soɔ a wobɛyɛ yɛn no yɛ
na ɔyɛɛ wɔn saa na ɔyii wɔn firii israelfoɔ nsam na wɔanku wɔn
na da no ara yosua de wɔn yɛɛ nnuatwafoɔ ne nsusafoɔ maa asafo no ne awurade afɔrebukyia no sɛ ɛntoa so mmɛsi nnɛ yi faako a ɔbɛyie
na yerusalem hene adoni sedek tee sɛ yosua afa ai na wasɛe no pasapasa ne sɛdeɛ ɔyɛɛ yeriko ne ne hene no saa ara na wayɛ ai ne ne hene nso
ne sɛ gibeonfoɔ ne israel adi asomdwoeɛsɛm na wɔaba wɔn mu no wɔsuroo papaapa ɛfiri sɛ gibeon yɛ kuro kɛseɛ te sɛ ahennie nkuro no bi na ɛso sene ai na emu mmarima nyinaa yɛ nnɔmmarima
na yerusalemhene adoni sedek soma maa wɔkɔɔ hebronhene hoham ne yarmuthene piram ne lakishene yafia ne eglonhene debir nkyɛn sɛ
mommra me nkyɛn mmɛboa me na yɛnkunkum gibeon ɛfiri sɛ wɔne yosua ne israelfoɔ no akɔdi asomdwoeɛsɛm
na amorifoɔ ahemfo baanum boaboaa wɔn ano bae yerusalem hene hebron hene yarmut hene lakis hene eglon hene wɔne wɔn dɔm nyinaa na wɔbɛkyeree gibeon so nsraban sɛ wɔne wɔn rebɛko
ɛnna gibeonfoɔ no soma maa wɔbaa yosua nkyɛn gilgal nsraban no mu sɛ nyi wo nsa mfiri wo nkoa so bra yɛn nkyɛn bɛgye yɛn nkwa na di boa yɛn na amorifoɔ a wɔte mmepɔ soɔ ahemfo nyinaa abɛhyia atia yɛn
ɛnna yosua firii gilgal foro kɔeɛ ɔno ne akofoɔ no nyinaa ne nnɔmmarima nyinaa
na awurade ka kyerɛɛ yosua sɛ nsuro wɔn na wo nsa na mede wɔn mahyɛ wɔn mu biara rennyina w anim
na yosua baa wɔn so mpofirim ɔde anadwo mu no nyinaa na ɛforo firii gilgal baeɛ
na awurade tanee wɔn ani israel anim na wɔde okunkɛseɛ kunkumm wɔn wɔ gibeon na wɔtii wɔn bet horon aforoeɛ kwan no so na wɔkunkumm wɔn de kɔsii aseka ne makeda
na wɔredwane afiri israel anim na wɔkɔduruu bet horon asianee mu no awurade totoo aboɔ akɛseɛ firi soro guguu wɔn so de kɔduruu aseka maa wɔwuwui wɔn a asukɔtweaa no kunkumm wɔn no dɔɔso sene wɔn a israelfoɔ no kunkumm wɔn nkrantɛ ano no
ɛno mu na yosua kasa kyerɛɛ awurade da a awurade de amorifoɔ maa israel anim no na ɔkaa no israel anim sɛ owia twɛn wɔ gibeon ne ɔsrane wɔ ayalon bonhwa mu
na owia twɛnee na ɔsrane gyinae de kɔsii sɛ ɛdɔm no tɔɔ wɔn atamfoɔ so were wɔntwerɛɛ yei teefoɔ nwoma no mu na owia gyinaa ɔsoro mfimfini na ampɛ ntɛm ankɔtɔ bɛyɛ da mu
na ɛda bi mmae sɛ ɛno anim anaa akyire a awurade atie onipa nne ɛfiri sɛ awurade ko maa israel
na yosua sane ne israel nyinaa baa gilgal nsraban no mu
na ahemfo baanum yi dwane kɔhuntaa makeda ɔbodan no mu
na wɔbɛka kyerɛɛ yosua sɛ yɛahunu ahemfo baanum no sɛ wɔahunta makeda ɔbodan no mu
na yosua kaa sɛ monkɔmuni aboɔ akɛseɛ nhini ɔbodan no ano na momfa mmarima nnyina ho mma wɔnwɛn wɔn
na mo deɛ monnnyina hɔ monti mo atamfoɔ no na monkum wɔn kyidɔm no mommma wɔnnnuru wɔn nkuro mu ɛfiri sɛ awurade mo nyankopɔn de wɔn ahyɛ mo nsa
na yosua ne israelfoɔ no de okunkɛseɛ pa kunkum wɔn wieeɛ maa wɔsaeɛ no na nnipa a wɔfirii mu no dwanedwane kɔhyɛnehyɛnee nkuro a wɔatoto ho afasuo mu
na ɔman no nyinaa sane baa nsraban no mu yosua nkyɛn wɔ makeda dwoodwoo obiara antwe ne tɛkyerɛma antia israelfoɔ no
na yosua kaa sɛ mommue ɔbodan no ano na monyi ahemfo baanum no mfiri ɔbodan no mu mmrɛ me
na wɔyɛɛ saa na wɔyiyii ahemfo baanum no firii ɔbodan no mu brɛɛ no yerusalem hene hebron hene yarmut hene lakis hene eglon hene
na wɔde ahemfo yi firi brɛɛ yosua no yosua frɛɛ israel mmarima nyinaa bae na ɔsee mmarima akofoɔ a wɔne no kɔeɛ no asafohene no sɛ montwe mpini mfa mo nan mmɛsisi ahemfo yi kɔn so na wɔtwe pinii de wɔn nan bɛsisii wɔn kɔn so
na yosua ka kyerɛɛ wɔn sɛ monnsuro na mo akoma nntu mo ho nyɛ den na monyɛ nnam na saa ara na awurade bɛyɛ mo atamfoɔ a mo ne wɔn ko no nyinaa
na ɛno akyiri no yosua bobɔɔ wɔn kunkumm wɔn na ɔde wɔn sensɛnee nnua nnum so na wɔsensɛnee nnua no so kɔsii anwummerɛ
na owia rekɔtɔ no yosua hyɛe maa wɔyiyii wɔn firii nnua no so na wɔkɔtoo wɔn guu ɔbodan a wɔkɔhuntaa mu no mu na wɔde aboɔ akɛseɛ guu ɔbodan no ano a ɛwɔ hɔ de bɛsi nnɛ yi ara
na yosua faa makeda da no ara na ɔde nkrantɛ ano kunkumm wɔn ne emu hene nso na ɔsɛee akra a wɔwɔ mu nyinaa pasapasa wamma obiara anka na ɔyɛɛ makeda hene sɛdeɛ ɔyɛɛ yeriko hene no
ɛnna yosua ne israel a wɔka ne ho nyinaa twaa mu firii makeda kɔɔ libna na ɔne libna kɔkoeɛ
na awurade de ɛno nso hyɛɛ israel nsa ne emu hene na ɔde nkrantɛ ano kumm akra a wɔwɔ mu no nyinaa wamma obiara anka wɔ mu na ɔyɛɛ ne hene no sɛdeɛ ɔyɛɛ yeriko hene no
na yosua ne israel a wɔka ne ho nyinaa twaa mu firii libna kɔɔ lakis na ɔkyeree so nsraban na ɔne wɔn koe
na awurade de lakis hyɛɛ israel nsa na wɔfae da a ɛtɔ so mmienu no na ɔde nkrantɛ ano kunkumm wɔn ne akra a wɔwɔ mu nyinaa sɛdeɛ ɔyɛɛ libna no ara
ɛno mu no geser hene horam foro ba bɛboaa lakis na yosua kumm no ne ne man nyinaa de kɔsii sɛ wamma no anka no obiara
ɛnna yosua ne israel a wɔka ne ho nyinaa twaa mu firii lakis kɔɔ eglon na wɔkyeree so nsraban na wɔne wɔn koe
na wɔfae da no ara na wɔde nkrantɛ ano kunkumm wɔn ne nnipa a ɛwɔ mu nyinaa da no ara na ɔsɛee wɔn pasapasa sɛdeɛ ɔyɛɛ lakis no ara
ɛnna yosua ne israel a wɔka ne ho nyinaa foro firii eglon kɔɔ hebron na ɔne wɔn koe
na wɔfae de nkrantɛ ano kunkumm wɔn ne emu hene ne wɔn nkuro no nyinaa ne akra a ɛwɔ mu nyinaa wamma obiara anka sɛdeɛ ɔyɛɛ eglon no ara na ɔsɛee ɛno ne akra a ɛwɔ mu nyinaa pasapasa
ɛnna yosua ne israel a wɔka ne ho nyinaa sane baa debir ne no bɛkoeɛ
na ɔfae ne ne hene ne ne nkuro nyinaa na wɔde nkrantɛ ano kunkumm wɔn na wɔsɛee akra a ɛwɔ mu nyinaa pasapasa wamma obiara anka sɛdeɛ ɔyɛɛ hebron ne libna ne ne hene no saa na ɔyɛɛ debir ne ne hene
na yosua sɛee asase no nyinaa mmepɔ no ne negeb ne ɛpo ho mpaperɛ so ne mmepɔ ase ne wɔn ahemfo nyinaa wannya odwanefoɔ biara na adeɛ biara a ɛhome no ɔsɛee no pasapasa sɛdeɛ awurade israel nyankopɔn hyɛeɛ no
na yosua kunkumm wɔn firii kades barnea kɔduruu gasa ne gosen asase no nyinaa kɔduruu gibeon
na ahemfo yi nyinaa ne wɔn asase no yosua faa no prɛko ɛfiri sɛ awurade israel nyankopɔn ko maa israel
na yosua ne israel a wɔka ne ho no nyinaa sane baa gilgal nsraban no mu
na hasorhene yabin teeɛ no ɔsoma maa wɔkɔɔ madonhene yobab ne simronhene ne aksafhene nkyɛn
ne ahemfo a wɔwɔ atifi fam mmepɔ soɔ ne kinerot anafoɔ fam mpaperɛ so ne dor nkokoɔ so atɔeɛ po fam
kanafoɔ a wɔwɔ apueeɛ ne atɔeɛ ne amorifoɔ ne hetifoɔ ne perisifoɔ ne mmepɔ so yebusifoɔ ne hewifoɔ a wɔwɔ hermon bepɔ ase mispa asase soɔ no nkyɛn
na wɔn ne wɔn dɔm a ɛka wɔn ho no nyinaa firi bae nnipa pepeankoma a wɔn dodoɔ te sɛ mpoano anwea ne apɔnkɔ ne nteaseɛnam pii pa ara
na ahemfo yi nyinaa bɛhyiae na wɔba bɛkyekyeree nsraban faako merom asuo ho sɛ wɔne israel rebɛko
na awurade ka kyerɛɛ yosua sɛ nsuro wɔn na ɔkyena sɛsɛɛ berɛ yi mu me na mɛma woaku wɔn nyinaa israel anim wɔn apɔnkɔ no twitwa wɔn nantin na wɔn nteaseɛnam no fa ogya hye
ɛnna yosua ne akofoɔ dɔm a wɔka ne ho no nyinaa baa wɔn soɔ mpofirim merom asuo no ano bɛtuaa wɔn
na awurade de wɔn hyɛɛ israel nsa na wɔkunkumm wɔn na wɔtaa wɔn de kɔduruu sidon kɛseɛ ne misrefot maim ho ne mispa bonhwa no mu apueeɛ fam na wɔkunkum wɔn de kɔsii sɛ wɔannya wɔn odwanefoɔ biara
na yosua yɛɛ wɔn sɛdeɛ awurade ka kyerɛɛ no no wɔn apɔnkɔ no ɔtwitwaa wɔn nantin na wɔn nteaseɛnam no ɔde ogya hyee
na yosua sanee berɛ no ara mu bɛfaa hasor na ɔde nkrantɛ kumm ne hene na akane no na hasor ne saa ahennie yi nyinaa ti
na wɔde nkrantɛ ano kunkumm akra a ɛwɔ mu nyinaa sɛee wɔn pasapasa wɔannya biribiara a ɛhome na ɔde ogya hyee hasor
na ahemfo yi nkuro nyinaa ne emu ahemfo nyinaa yosua fae na ɔde nkrantɛ ano kunkumm wɔn sɛee wɔn pasapasa sɛdeɛ awurade akoa mose hyɛeɛ no
nanso nkuro a ɛda so sisi wɔn sibea no nyinaa israel anhyehye gye hasor nko na yosua hyeeɛ
na nkuro yi mu asadeɛ nyinaa ne mmoa no deɛ israelfoɔ no fom faeɛ nanso nnipa no deɛ wɔde nkrantɛ kunkumm wɔn kɔsii sɛ wɔhyee wɔn aseɛ wɔannya biribiara a ɛhome
sɛdeɛ awurade hyɛɛ n akoa mose no saa ara na mose hyɛɛ yosua na saa ara na yosua yɛeɛ wanyi asɛm bi amfiri deɛ awurade hyɛɛ mose no nyinaa mu
na yosua faa asase yi nyinaa mmepɔ no ne anafoɔ nyinaa ne gosen asase nyinaa ne ɛpo ho mpaperɛ no ne mpaperɛ so ne israel mmepɔ ne ɛho asase ta no
ɛfiri bepɔ a ɛso petee a ɛforo kɔ seir ho kɔsi baal gad lebanon bonhwa no mu hermon bepɔ ase na wɔn ahemfo no nyinaa yosua faa wɔn na ɔbobɔɔ wɔn kunkumm wɔn
nna bebree na yosua ne saa ahemfo yi koeɛ
kuro biara nni hɔ a wɔne israelfoɔ dii asomdwoeɛsɛm gye hewifoɔ a wɔte gibeon no ɔsa mu na wɔfaa ne nyinaa
na ɛfiri awurade sɛ ɔpirim wɔn akoma sɛ wɔnkɔhyia israel ɔko mu na wɔasɛe wɔn pasapasa na wɔanhu wɔn mmɔbɔ na mmom wɔasɛe wɔn sɛdeɛ awurade hyɛɛ mose no
na yosua baa berɛ no mu bɛtwitwaa anakfoɔ no gu firii mmepɔ no so firii hebron debir anab ne yuda mmepɔ nyinaa ne israel mmepɔ nyinaa so na yosua sɛee wɔn ne wɔn nkuro nyinaa pasapasa
wɔannya anakfoɔ israelfoɔ no asase so gye gasa ne gad ne asdod na ebi kaeɛ
na yosua faa asase no nyinaa sɛdeɛ awurade ka kyerɛɛ mose no nyinaa na yosua kyekyɛɛ mu maa israel maa no yɛɛ wɔn agyapadeɛ sɛdeɛ wɔn nkyekyɛmu teɛ wɔn mmusuakuo no mu na asase no so home firii akodie mu
na yeinom ne asase no so ahemfo a israelfoɔ no kunkumm wɔn na wɔdii wɔn asase soɔ wɔ yordan agya deɛ owiapueeɛ hɔ firi arnon subonhwa ho de kɔsi hermon bepɔ ho ne araba a ɛwɔ apueeɛ no nyinaa so
amorifoɔ hene sihon a ɔtenaa hesbon a ɔdii hene firi aroer a ɛda arnon subonhwa nsunoa ne subonhwa no mfimfini ne gilead fa de kɔsi yabok subonhwa a ɛne amonfoɔ hyeɛ no ano
ne araba so de kɔsi kinerot po no ano apueeɛ fam na ɛde kɔsi araba po no a ɛne nkyene po no ano apueeɛ bet yesimot kwan so ne anafoɔ fam pisga bepɔ ase no
ne basan hene og a ɔfiri abrane akɛseɛ a aka no mu a ɔtenaa astarot ne edrei no asase no
na ɔdii hene hermon bepɔ so ne salka ne basan nyinaa de kɔsi gesurfoɔ ne maakatfoɔ hyeɛ so ne gilead fa hesbon hene sihon hyeɛ ho
awurade akoa mose ne israelfoɔ no kunkumm wɔn na awurade akoa mose de asase no maa rubenfoɔ ne gadfoɔ ne manase abusuakuo fa no maa wɔdii so
na yeinom ne asase no so ahemfo a yosua ne israelfoɔ no kunkumm wɔn yordan agya atɔeɛ fam firi baal gad a ɛda lebanon bonhwa no mu de kɔsi bepɔ a ɛso petee a ɛforo de kɔ seir no ho na yosua de asase no maa israel mmusuakuo sɛ wɔnni so sɛdeɛ wɔn nkyekyɛmu no teɛ
mmepɔ no so ne ɛpo ho araba so ne mmepɔ no ase ne ɛserɛ no so ne anafoɔ no hetifoɔ amorifoɔ ne kanaanfoɔ perisifoɔ hewifoɔ ne yebusifoɔ asase no
yerikohene ai a ɛwɔ betel ho hene
yerusalemhene hebronhene
yarmuthene lakishene
eglonhene geserhene
debirhene gederhene
hormahene aradhene
libnahene adulamhene
makedahene betelhene
tapuahene heferhene
afekhene lasaronhene
madonhene hasorhene
simron meronhene aksafhene
taanakhene megidohene
kedeshene yokneam a ɛwɔ karmel ase no hene
dor a ɛwɔ dor kokoɔ soɔ hene amanaman a ɛwɔ gilgal no hene
tirsahene ahemfo no nyinaa yɛ aduasa baako
na yosua abɔ akora na wadi mfeɛ pii na awurade ka kyerɛɛ no sɛ woabɔ akora na woadi mfeɛ pii na asase a aka sɛ wɔbɛfa no da so dɔɔso bebree
asase a aka no nie filistifoɔ nsase nyinaa ne gesur nyinaa
ɛde firi sihor a ɛwɔ misraim apueeɛ fam no ano de kɔsi ekron hyeɛ so atifi fam no wɔbu ma kanaanfoɔ filistifoɔ ahemfo baanum no gasa deɛ ne asdod deɛ askelon deɛ gat deɛ ne ekron deɛ ne awifoɔ wɔ anafoɔ fam
kanaanfoɔ asase no nyinaa ne meara a ɛyɛ sidonfoɔ dea no de kɔsi afek kɔduru amorifoɔ hyeɛ so
ne gebalfoɔ asase ne lebanon nyinaa wɔ owiapueeɛ de firi baal gad a ɛwɔ hermon bepɔ aseɛ de kɔsi hamat fam
wɔn a wɔte bepɔ no soɔ nyinaa de firi lebanon ho de kɔsi misrefot maim sidonfoɔ nyinaa me ara mɛtu wɔn afiri israelfoɔ no anim ɛso ntonto nko na twe ma israel na wɔmfa nni so sɛdeɛ mehyɛɛ woɔ no
na afei kyɛ asase yi mu na ɛnyɛ mmusuakuo nkron ne manase abusuakuo fa no agyapadeɛ
manase fa ne rubenfoɔ ne gadfoɔ anya wɔn agyapadeɛ a mose de maa wɔn yordan agya apueeɛ no sɛdeɛ awurade akoa mose de maa wɔn no
ɛfiri aroer a ɛda arnon subonhwa no ano no ho ne kuro a ɛda subonhwa no mu no ne medeba asaseta no nyinaa kɔsi dibon
ne amorifoɔ hene sihon a ɔdii hene hesbon no nkuro no de kɔsi amonfoɔ hyeɛ so
ne gilead ne gesurfoɔ ne maakatfoɔ asase ne hermon bepɔ nyinaa ne basan nyinaa de kɔsi salka
og a ɔdii hene wɔ astarot ne edrei ahennie a ɛwɔ basan no nyinaa ɔno na ɔkaa abrane akɛseɛ no nkaeɛ no mu na mose kumm wɔn na ɔtuu wɔn
nanso israelfoɔ antu gesurfoɔ ne maakatfoɔ na gesurfoɔ ne maakatfoɔ no tenaa israel mu de bɛsi nnɛ yi
lewi abusuakuo no nko na wamma wɔn agyapadeɛ bie awurade israel nyankopɔn gya afɔdeɛ so adeɛ no ɛno ne n agyapadeɛ sɛdeɛ ɔka kyerɛɛ no no
na mose de maa ruben mma abusuakuo no sɛdeɛ wɔn mmusua teɛ
na wɔn hyeɛ no firi aroer a ɛda arnon subonhwa no ano no ho ne kuro a ɛda subonhwa no mu ne medeba ho asaseta no nyinaa
hesbon ne ne nkuro a ɛdeda asaseta soɔ no nyinaa dibon ne bamot baal ne bet baal meon
ne yahas ne kedemot ne mefaat
ne kiriataim ne sibma ne seret sahar bonhwa no mu bepɔ so
ne bet peor ne pisga bepɔ ase ne bet yesimot
asaseta no nkuro no nyinaa ne amorifoɔ hene sihon a ɔdii hene hesbon no ahennie nyinaa ɔno na mose kumm no ne midian mmapɔmma ewi ne rekem ne sur ne hur ne reba sihon asafohene a wɔtenaa asase no soɔ no
na beor ba bileam nkɔmhyɛfoɔ no nso israelfoɔ de nkrantɛ kumm no fraa atɔfoɔ no mu
na ruben mma no hyeɛ ne yordan ne ɛho hyeɛ yei ne ruben mma no agyapadeɛ sɛdeɛ wɔn mmusua teɛ nkuro no ne ɛho nkuraa
na mose de maa gad abusuakuo gadfoɔ no sɛdeɛ wɔn mmusua teɛ
na wɔn hyeɛ ne yaser ne gilead nkuro no nyinaa ne amonfoɔ asase fa de kɔsi aroer a ɛda raba anim no
na ɛfiri hesbon de kɔsi ramat mispe ne betonim na ɛde firi mahanaim de kɔsi debir hyeɛ so
ne bonhwa no mu bet haram ne bet nimra ne sukot ne safon a ɛyɛ hesbon hene sihon ahennie no nkaeɛ yordan ne ɛho hyeɛ de kɔsi kineret po no awieeɛ yordan agya apueeɛ
yei ne gadfoɔ agyapadeɛ sɛdeɛ wɔn mmusua teɛ nkuro no ne ɛho nkuraa
na mose maa manase abusuakuo fa no nso bi na ɛyɛɛ manase abusuakuo fa no deɛ sɛdeɛ wɔn mmusua teɛ
na wɔn hyeɛ firi mahanaim basan nyinaa basan hene og ahennie nyinaa ne yair nkuro a ɛwɔ basan no nyinaa nkuro aduosia
ne gilead fa ne astarot ne edrei og ahennie nkuro a ɛwɔ basan no wɔde maa manase ba makir mma sɛ ɛnyɛ makir mma fa dea sɛdeɛ wɔn mmusua teɛ
yei ne agyapadeɛ a mose kyekyɛɛ wɔ moab mpaperɛ soɔ yeriko yordan agya apueeɛ
na lewi abusuakuo no deɛ mose amma wɔn agyapadeɛ biara awurade israel nyankopɔn ɔno ne wɔn agyapadeɛ sɛdeɛ ɔka kyerɛɛ wɔn no
na yei ne israel agyapadeɛ a wɔnyaa no kanaan asase soɔ a ɔsɔfoɔ eleasa ne nun ba yosua ne israelfoɔ mmusuakuo mu agyanom so atitire no kyekyɛ maa wɔn
wɔn agyapadeɛ a ɛnam ntontotwe soɔ sɛdeɛ awurade nam mose so hyɛɛ sɛ wɔmma mmusuakuo nkron ne fa no
na mose ama mmusuakuo mmienu ne fa no agyapadeɛ wɔ yordan agya na lewifoɔ deɛ wamma wɔn agyapadeɛ biara wɔ wɔn mu
na yosef mma yɛ mmusuakuo mmienu manase ne efraim na wɔamma lewifoɔ no kyɛfa biara asase no so gye nkuro a wɔbɛtena mu ne ɛho mmoa adidibea nsase ma wɔn mmoa ne wɔn nnoɔma
sɛdeɛ awurade hyɛɛ mose no saa na israelfoɔ no yɛeɛ na wɔkyɛɛ asase no mu
na yudafoɔ no baa yosua nkyɛn wɔ gilgal na kenesini yefune ba kaleb ka kyerɛɛ no sɛ wo ara wonim me ne wo ho asɛm a awurade ka kyerɛɛ nyankopɔn nipa mose wɔ kades barnea
medii mfirinhyia aduanan na awurade akoa mose somaa me firi kades barnea sɛ menkɔsra asase no na mesane mede emu asɛm mebrɛɛ no sɛdeɛ ɛwɔ m akoma mu
na me nuanom a wɔne me foro kɔeɛ no maa ɔman no akoma tui na me deɛ medii awurade me nyankopɔn akyi mewiee
na mose kaa ntam da no ara sɛ asase a wo nan tiaa soɔ no bɛyɛ wo ne wo mma agyapadeɛ daa ɛfiri sɛ woadi awurade me nyankopɔn akyi awie
na afei hwɛ awurade ama matena ase sɛdeɛ ɔkaeɛ no mfirinhyia aduanan nnum yi ɛfiri berɛ a awurade kaa asɛm yi kyerɛɛ mose berɛ a na israel nam serɛ soɔ no na afei hwɛ ɛnnɛ madi mfirinhyia aduɔwɔtwe nnum
meda so mewɔ ahoɔden nnɛ yi ara sɛ deɛ na meteɛ da a mose somaa me no sɛdeɛ m ahoɔden teɛ da no saa ara na ɛteɛ nnɛ ma ɔko ne adifire ne emuba
na afei fa bepɔ yi a awurade kaa ho asɛm da no no ma me ɛfiri sɛ da no ara wotee sɛ anakfoɔ ne nkuro akɛseɛ a wɔatoto ho afasuo wɔ hɔ ebia awurade bɛdi m akyi na matu wɔn sɛdeɛ awurade kaeɛ no
na yosua hyiraa no na ɔde hebron maa yefune ba kaleb sɛ n agyapadeɛ
ɛno nti na hebron yɛɛ kenesini yefune ba kaleb agyapadeɛ de bɛsi nnɛ da yi ɛfiri sɛ ɔdii awurade israel nyankopɔn no akyi yie
nso akane no na hebron din ne kiriat arba arba yi ne anakfoɔ mu nipa kɛseɛ koraa na asase no so dwo firii akodie mu
na yuda mma abusuakuo ntonto no sɛdeɛ wɔn mmusua teɛ no ɛtɔɔ edom hyeɛ ho kɔduruu sin serɛ so wɔ anafoɔ fam asase a ɛyɛ anafoɔ hyeɛ no awieeɛ so
na wɔn anafoɔ fam hyeɛ no firi nkyene po awieeɛ no ho dɔnnɔn a ɛbu fa anafoɔ fam no ano
na ɛnam akrabim aforoeɛ anafoɔ fam sene kɔ sin na ɛforo kɔ anafoɔ fam wɔ kades barnea na ɛtwam kɔ hesron na ɛforo kɔ adar na ɛpono kɔ karka
na ɛtwam kɔ asmon na ɛkɔpue misraim subonhwa no ano na ɛkɔpem mpoano yei nyɛ mo anafoɔ fam hyeɛ
na apueeɛ hyeɛ ne nkyene po no de bɛsi yordan awieeɛ na atifi fam hyeɛ no firi nkyene po ho dɔnnɔn a ɛwɔ yordan awieeɛ no ho
na ɛhyeɛ no foro bet hogla na ɛsene fa bet araba atifi fam na ɛhyeɛ no foro kɔsi ruben ba bohan boɔ no ho
na ɛhyeɛ no firi akor bonhwa no mu foro kɔ debir na ɛdane kɔ atifi fam kyerɛ gilgal a ɛda adumim aforoeɛ a ɛwɔ subonhwa no anafoɔ fam ntentensoɔ no na ɛhyeɛ no twam fa en semes nsuo no ano na ɛkɔpem en rogel
na ɛhyeɛ no foro fa hinom ba bonhwa no mu yebusifoɔ nkyɛn mu anafoɔ fam ɛne yerusalem na ɛhyeɛ no foro kɔ bepɔ a ɛwɔ hinom bonhwa no ntentensoɔ wɔ atɔeɛ wɔ refaim bonhwa no atifi fam awieeɛ no atifi
na ɛhyeɛ no hima firi bepɔ no mpampam kɔ neftoa asutire no ho na ɛfiri hɔ kɔ efron bepɔ so nkuro ho na ɛhyeɛ no hima kɔ baala a ɛne kiriat yearim
na ɛhyeɛ no konton firi baala kɔ atɔeɛ seir bepɔ ho na ɛsene kɔ har yearim ɛne kesalon nkyɛn mu wɔ atifi fam na ɛsiane kɔ bet semes na ɛsene kɔ timna
na ɛhyeɛ no pue kɔ ekron nkyɛn mu atifi fam na ɛhima kɔ sikron na ɛtwam kɔ baala bepɔ no so na ɛpue kɔ yabneel na ɛhyeɛ no kɔpem ɛpo no ano
na atɔeɛ hyeɛ no ne ɛpo kɛseɛ no ne ɛho hyeɛ yeinom ne yudafoɔ no hyeɛ a atwa ahyia sɛdeɛ wɔn mmusua teɛ
na yefune ba kaleb deɛ ɔmaa no kyɛfa yudafoɔ no mu sɛdeɛ awurade hyɛɛ yosua no anak agya arba kuro a ɛne hebron
na kaleb tuu anak mma baasa no firii hɔ sesai ne ahiman ne talmai anak asefoɔ
na ɔfiri hɔ foro kɔɔ debirfoɔ ho nso akane no na debir din ne kiriat sefer
na kaleb kaa sɛ deɛ ɔbɛbɔ kiriat sefer na ɔbɛfa no mede me babaa aksa bɛma no aware
ɛnna kaleb nua kenas ba otniel kɔfaeɛ na ɔde ne babaa aksa maa no awareɛ
na ɔbaa no kɔɔ otniel nkyɛn no ɔhyɛɛ otniel sɛ ɔmmisa n agya kaleb hɔ asase bi na ɔbaa no firi n afunumu so sii fam na kaleb ka kyerɛɛ no sɛ ɛdeɛn na worehwehwɛ
na ɔka kyerɛɛ no sɛ ma me akyɛdeɛ bi ɛ na anafoɔ asase na wode ama me nti ma me mmasuo nso na ɔmaa no atifi mmasuo ne anafoɔ mmasuo
yei ne yuda mma abusuakuo no agyapadeɛ sɛdeɛ wɔn mmusua teɛ
na yudafoɔ abusuakuo no nkuro a ɛdeda anafoɔ fam pɛɛ de rekɔ edom hyeɛ soɔ ne kabseel ne eder ne yagur
ne kina ne dimona ne adada
ne kedes ne hasor ne itnan
sif ne telem ne bealot
ne hasor hadata ne keriot hesron ɛne hasor
amam ne sema ne molada
ne hasar gada ne hesmon ne bet pelet
ne hasar sual ne beer seba ne ɛho nkuraa
baala ne iyim ne esem
ne eltolad ne kesil ne horma
ne siklag ne madmana ne sansana
ne lebaot ne silhim ne ain ne rimon ne nyinaa yɛ nkuro aduonu nkron ne ɛho nkuraa
ɛpo ho mpaperɛ so deɛ ne estaol ne sora ne asna
ne sanoa ne en ganim tapua ne enam
yarmut ne adulam soko ne aseka
ne saaraim ne aditaim ne gedera ne gederotaim nkuro dunan ne ɛho nkuraa
senan ne hadasa ne migdal gad
ne dilean ne mispe ne yokteel
lakis ne boskat ne eglon
ne kabon ne lahmam ne kitlis
ne gederot bet dagon ne naama ne makeda nkuro dunsia ne ɛho nkuraa
libna ne eter ne asan
ne yifta ne asna ne nesib
ne keila ne aksib ne maresa nkuro nkron ne ɛho nkuraa
ekron ne ɛho nkuro ne nkuraa
ɛfiri ekron de kɔsi ɛpo fam deɛ ɛwɔ asdod nkyɛn mu nyinaa ne ɛho nkuraa
asdod ɛho nkuro ne nkuraa gasa ɛho nkuro ne nkuraa de kɔsi misraim subonhwa no ano ne ɛpo kɛseɛ ne ɛho hyeɛ
na mmepɔ so deɛ ne samir ne yatir ne soko
ne dana ne kiriat sana a ɛne debir
ne anab ne estemo ne anim
ne gosen ne holon ne gilo nkuro dubaako ne ɛho nkuraa
arab ne duma ne esan
ne yanum ne bet tapua ne afeka
ne humta ne kiriat arba a ɛne hebron ne sior nkuro nkron ne ɛho nkuraa
maon karmel ne sif ne yuta
ne yesreel ne yokdeam ne sanoa
kain gibea ne timna nkuro du ne ɛho nkuraa
halhul bet sur ne gedor
ne maarat ne bet anot ne eltekon nkuro nsia ne ɛho nkuraa
kiriat baal a ɛne kiriat yearim ne raba nkuro mmienu ne ɛho nkuraa
ɛserɛ so deɛ ne bet araba midin ne sekaka
ne nibsan ne nkyene kuro no ne en gedi nkuro nsia ne ɛho nkuraa
na yebusifoɔ a wɔte yerusalem no deɛ yudafoɔ no antumi antu wɔn na yebusifoɔ no ne yudafoɔ no tenaa yerusalem de bɛduru nnɛ yi
na deɛ ntonto no yi maa yosef mma no firi yeriko yordan ano yeriko asuo apueeɛ ɛserɛ a ɛfiri yeriko kɔ betel bepɔ soɔ no
na ɛfiri betel de kɔ lus na ɛtwam kɔ arkifoɔ hyeɛ so wɔ atarot
na ɛsiane kɔ atɔeɛ yafletifoɔ hyeɛ ho de kɔsi anafoɔ bet horon hyeɛ so na ɛde kɔ geser na ɛkɔpem mpoano
na yosef mma manase ne efraim nyaa wɔn agyapadeɛ
na efraimfoɔ no hyeɛ sɛdeɛ wɔn mmusua teɛ nie wɔn agyapadeɛ hyeɛ ne atarot adar apueeɛ de kɔsi atifi wɔ bet horon
na ɛhyeɛ no firi hɔ kɔ atɔeɛ wɔ mikmetat atifi fam na ɛkonton kɔ apueeɛ wɔ taanat silo na ɛsiane ho kɔ yanoa apueeɛ
na ɛfiri yanoa siane kɔ atarot ne naarat na ɛka yeriko na ɛkɔpem yordan ano
ɛhyeɛ no firi tapua kɔ atɔeɛ kɔsi kana subonhwa mu na ɛkɔpem mpoano yei ne efraimfoɔ abusuakuo no agyapadeɛ sɛdeɛ wɔn mmusua teɛ
ne nkuro a wɔyiyi maa efraimfoɔ wɔ manasefoɔ agyapadeɛ mu no nkuro no nyinaa ne ɛho nkuraa
nanso wɔantu kanaanfoɔ a wɔte geser no na kanaanfoɔ no atena efraim mu de abɛduru nnɛ na wɔayɛ nkoa a wɔde ɔsom adwuma yi toɔ
na ntonto no yii manase abusuakuo deɛ ɛfiri sɛ ɔno ne yosef abakan manase abakan makir a ɔyɛ gilead agya no nyaa gilead ne basan ɛfiri sɛ ɔyɛ dɔmmarima
na ɛyii manase mma a aka no deɛ sɛdeɛ wɔn mmusua teɛ abi eser mma ne helek mma ne asriel mma ne sekem mma ne hefer mma ne semida mma yeinom ne yosef ba manase mmammarima sɛdeɛ wɔn mmusua teɛ
na manase ba makir ba gilead ba hefer ba selofehad no nni mmammarima na mmammaa na ɔwɔ na yeinom ne ne mma mmaa no din mahla noa hogla milka ne tirsa
na wɔbaa ɔsɔfoɔ eleasa ne nun ba yosua ne mmapɔmma no anim bɛkaa sɛ awurade hyɛɛ mose sɛ ɔmma yɛn agyapadeɛ yɛn nuammarimanom mu na ɔnam awurade anomu asɛm no so maa wɔn agyapadeɛ wɔn agya nuanom no mu
na manase nkyekyɛmu a ɔnyaeɛ no yɛ du ɛsono gilead ne basan asase a ɛwɔ yordan agya no
na manase mmammaa no nyaa agyapadeɛ wɔ ne mmammarimanom no mu na gilead asase no yɛɛ manase mma nkaeɛ no deɛ
na manase hyeɛ no firi aser kɔ mikmetat a ɛda sekem apueeɛ no na ɛhyeɛ no kɔ anafoɔ fam en tapuafoɔ no ho
tapua asase yɛɛ manase deɛ na tapua kuro a ɛwɔ manase hyeɛ soɔ no yɛ efraimfoɔ no deɛ
na ɛhyeɛ no siane kɔ kana subonhwa no ho subonhwa no anafoɔ fam ɛhɔ nkuro a ɛyɛ manase nkuro no yɛɛ efraim deɛ na manase hyeɛ no wɔ subonhwa no atifi fam na ano kɔka mpoano
anafoɔ fam no yɛɛ efraim deɛ na atifi fam deɛ yɛɛ manase deɛ na ɛpo no ne ɛhyeɛ na wɔne aser bɔɔ hyeɛ atifi fam na wɔne isakar bɔɔ no apueeɛ
na nkuro a manase nyaa no isakar ne aser ntam ne bet sean ne ɛho nkuro ne yibleam ne ɛho nkuro ne wɔn a wɔte dor ne ɛho nkuro ne en dorfoɔ ne ɛho nkuro ne taanakfoɔ ne ɛho nkuro ne megidofoɔ ne ɛho nkuro nkokoɔ mmiɛnsa so amantoɔ no
nanso manasefoɔ antumi antu nkuro no mufoɔ na kanaanfoɔ no pɛɛ asase no so tena
na israelfoɔ ho yɛɛ den no wɔmaa kanaanfoɔ no de ɔsom adwuma yii toɔ na tuo deɛ wɔantu wɔn
na yosef mma no bɛka kyerɛɛ yosua sɛ ɛnam deɛn so na woma me agyapadeɛ ntonto baako ne susuhoma baako na me deɛ meyɛ ɔman kɛseɛ ɛfiri sɛ awurade ahyira me de abɛduru sɛsɛɛ
na yosua ka kyerɛɛ wɔn sɛ sɛ woyɛ ɔman kɛseɛ a foro kɔ kwaeɛ no mu kɔbu hɔ fa perisifoɔ ne abrane no asase so ɛfiri sɛ wonsene efraim mmepɔ so
na yosef mma no kaa sɛ bepɔ no nso yɛn nso kanaanfoɔ a wɔte mpaperɛ mu hɔ nyinaa wɔ dadeɛ nteaseɛnam wɔn a wɔte bet sean ne ɛho nkuro mu ne wɔn a wɔte yesreel bonhwa no mu nyinaa
na yosua ka kyerɛɛ yosef fie efraim ne manase sɛ ɔman kɛseɛ ne wo na wowɔ ahoɔden kɛseɛ ɛnyɛ ntonto baako pɛ na wobɛnya
na mmom bepɔ no nyɛ wo deɛ ɛwom sɛ ɛyɛ kwaeɛ deɛ nanso bu fa kɔsi deɛ ano bɛka na kanaanfoɔ no sɛ wɔwɔ dadeɛ nteaseɛnam na wɔyɛ ahoɔdenfoɔ mpo a wobɛtu wɔn
na israelfoɔ asafo no nyinaa bɛhyiaa silo na wɔsii ahyiaeɛ ntomadan no wɔ hɔ na wɔbrɛɛ asase no ase wɔn anim
na aka israelfoɔ no mu wɔn a wɔnkyɛɛ agyapadeɛ mmaa wɔn no mmusuakuo nson
na yosua ka kyerɛɛ israelfoɔ no sɛ da bɛn na mobɛtwentwɛn mo nan ase akɔsie ansa na moakɔ akɔfa asase a awurade mo agyanom nyankopɔn de ama mo no
montu abusuakuo biara mu nnipa baasa na mensoma wɔn mma wɔnsɔre nkɔkyini asase no so na wɔntwerɛ ho asɛm sɛ ɛbɛyɛ na ɛbɛyɛ wɔn agyapadeɛ na wɔmmra me nkyɛn
na monkyekyɛ mu nkyekyɛmu nson yuda nnyina ne hyeɛ so anafoɔ fam na yosef fie nnyina wɔn hyeɛ so atifi fam
na montwerɛ asase no nkyekyɛmu nson no ho asɛm na momfa mmrɛ me ha na mentwe ntonto memma mo awurade yɛn nyankopɔn anim ha
na lewifoɔ rennya mo mu kyɛfa ɛfiri sɛ awurade asɔfodie no ne wɔn agyapadeɛ na gad ne ruben ne manase abusuakuo fa no anya wɔn agyapadeɛ yordan agya apueeɛ a awurade akoa mose de maa wɔn no
ɛnna mmarima no sɔre kɔeɛ na yosua hyɛɛ wɔn a wɔrekɔ akɔtwerɛ asase no ho asɛm no sɛ monkɔ nkɔkyini asase no so na montwerɛ ho asɛm na monsane mmra me nkyɛn na mentwe ntonto memma mo awurade anim ha wɔ silo
na mmarima no sii mu kɔ kɔfaa asase no so na wɔtwerɛɛ no sɛdeɛ nkuro no teteɛ nkyekyɛmu nson de hyɛɛ nwoma bi mu na wɔsane baa yosua nkyɛn silo nsraban mu
na yosua twee ntonto maa wɔn awurade anim wɔ silo na yosua kyɛɛ asase no mu wɔ hɔ maa israelfoɔ no sɛdeɛ wɔn nkyekyɛmu teɛ
na benyaminfoɔ abusuakuo ntonto bae sɛdeɛ wɔn mmusua teɛ na wɔn ntonto no hyeɛ firi yuda mma ne yosef mma ntam
na wɔn atifi fam hyeɛ firi yordan na ɛhyeɛ no foro fa yeriko nkyɛn mu atifi fam na ɛforo kɔ bepɔ no so kɔ atɔeɛ na ano kɔduru bet awen serɛ so
na ɛhyeɛ no firi hɔ sene fa anafoɔ fam kɔ lus wɔ lus a ɛne betel no nkyɛn mu na ɛhyeɛ no siane kɔ atarot adar bepɔ a ɛda anafoɔ bet horon anafoɔ fam no so
na ɛhyeɛ no hima na ɛkonton kɔ atɔeɛ fam fa bepɔ a ɛda bet horon ntentensoɔ anafoɔ fam no anafoɔ fam na ano kɔduru kiriat baal a ɛne kiriat yearim yuda mma kuro bi atɔeɛ fam deɛ ne no
na anafoɔ fam deɛ firi kiriat yearim kurotia na ɛhyeɛ no firi hɔ kɔ atɔeɛ na ɛkɔ neftoa asutire ho
na ɛhyeɛ no siane kɔ bepɔ a ɛda hinom ba bonhwa anim a ɛwɔ refaim bonhwa mu atifi fam no ano nohoa na ɛsiane hinom bonhwa no kɔ yebusifoɔ anafoɔ fam nkyɛn mu na ɛsiane kɔ en rogel ho
na ɛhima kɔ atifi fam na ɛfiri hɔ kɔ en semes na ɛfiri hɔ kɔ gelilot a ɛda adumim aforoeɛ no ntentensoɔ na ɛsiane kɔ ruben ba bohan boɔ no ho
na ɛtwam fa atifi fam nkyɛn mu araba ntentensoɔ na ɛsiane kɔ araba
na ɛhyeɛ no twam kɔ bet hogla atifi fam nkyɛn mu na ano kɔduru nkyene po atifi fam dɔnnɔn no ho yordan anafoɔ fam awieeɛ yei ne anafoɔ fam hyeɛ
na yordan ne n apueeɛ fam hyeɛ yei ne benyaminfoɔ agyapadeɛ sɛdeɛ n ahyeɛ teteɛ de hyia sɛdeɛ wɔn mmusua teɛ
na benyaminfoɔ abusuakuo sɛdeɛ wɔn mmusua teɛ no nkuro nie yeriko ne bet hogla ne emek kesis
ne bet araba ne semaraim ne betel
ne awim ne para ne ofra
ne kefar amonai ne ofni ne geba nkuro dummienu ne ɛho nkuraa
gibeon ne rama ne beerot
ne mispe ne kefira ne mosa
ne rekem ne yirpeel ne tarala
ne sela ha elef ne yebus a ɛne yerusalem gibeat kiriat nkuro dunan ne ɛho nkuraa yei ne benyaminfoɔ no agyapadeɛ sɛdeɛ wɔn mmusua teɛ
na ntonto a ɛtɔ so mmienu no ba maa simeon simeonfoɔ abusuakuo no sɛdeɛ wɔn mmusua teɛ na wɔn agyapadeɛ da yuda mma agyapadeɛ ntam
na deɛ wɔnyaa no wɔn agyapadeɛ mu ne beer seba seba molada
hasar sual bala asem
eltolad betul horma
siklag bet markabot hasar susa
bet lebaot ne saruhen nkuro dummiɛnsa ne ɛho nkuraa
ain rimon eter ne asan nkuro nnan ne ɛho nkuraa
ne nkuraa a ɛdeda nkuro yi ho hyia de kɔsi baalat beer nyinaa ramat a ɛda negeb yei ne simeon mma abusuakuo no agyapadeɛ sɛdeɛ wɔn mmusua teɛ
yudafoɔ kyɛfa no bi na ɛyɛɛ simeonfoɔ agyapadeɛ ɛfiri sɛ yudafoɔ kyɛfa no boroo wɔn so enti simeonfoɔ nyaa agyapadeɛ wɔn agyapadeɛ no mu
na tonto a ɛtɔ so mmiɛnsa no ba maa sebulon sɛdeɛ wɔn mmusua teɛ na wɔn agyapadeɛ hyeɛ kɔduruu sarid
na wɔn hyeɛ no foro kɔ atɔeɛ wɔ marala na ɛkɔpem dabeset na ɛkɔpem subonhwa a ɛwɔ yokneam apueeɛ fam no ano
na ɛsane firi sarid kɔ anim owiapueeɛ de kɔ kislot tabor hyeɛ so na ɛfiri adi kɔ daberat na ɛforo kɔ yafia
na ɛfiri hɔ twam kɔ apueeɛ de kɔ gat hefer et kasin na ɛfiri rimon a ɛhima de kɔ nea
na ɛhyeɛ no konton kɔ atifi fam de kɔ hanaton na ano kɔduru yifta el bonhwa no mu
ne katat ne nahalal ne simron ne yidala ne betlehem nkuro dummienu ne ɛho nkuraa
yei ne sebulon mma agyapadeɛ sɛdeɛ wɔn mmusua teɛ nkuro no ne ɛho nkuraa
ntonto a ɛtɔ so nnan no ba maa isakar isakarfoɔ no sɛdeɛ wɔn mmusua teɛ
na wɔn hyeɛ kɔɔ yesreel kesulot sunem
hafraim sihon anaharat
rabit kision abes
remet en ganim en hada ne bet pases
na ɛhyeɛ no kɔpem tabor sahasima ne bet semes na wɔn hyeɛ no ano kɔduru yordan ano nkuro dunsia ne ɛho nkuraa
yei ne isakarfoɔ abusuakuo no agyapadeɛ sɛdeɛ wɔn mmusua teɛ nkuro no ne ɛho nkuraa
na ntonto a ɛtɔ so nnum no ba maa aserfoɔ abusuakuo no sɛdeɛ wɔn mmusua teɛ
na wɔn hyeɛ ne helkat hali beten aksaf
alamelek amad ne misal na ɛkɔpem karmel wɔ atɔeɛ ne sihor libnat
na ɛsane kɔ owiapueeɛ de kɔ bet dagon na ɛkɔpem sebulon ne yifta el bonhwa mu bet emek ne neiel atifi fam na ɛfiri adi kɔ kabul atifi fam
ebron rehob hamon ne kana de kɔsi sidon kɛseɛ
na ɛhyeɛ no dane kɔ rama kɔduru kuro denden tiro na ɛhyeɛ no dane kɔ hosa na ano kɔpem ɛpo no aksib fam
ne uma ne afek ne rehob nkuro aduonu mmienu ne ɛho nkuraa
ɛno ne aserfoɔ abusuakuo agyapadeɛ sɛdeɛ wɔn mmusua teɛ nkuro no ne ɛho nkuraa
naftalifoɔ na ntonto a ɛtɔ so nsia no ba maa wɔn naftalifoɔ no sɛdeɛ wɔn mmusua teɛ
na wɔn hyeɛ firi helef saananim dupɔn no ho ne adami nekeb ne yabneel de kɔ lakum na ano kɔpem yordan
na ɛhyeɛ no dane kɔ atɔeɛ wɔ asnot tabor na ɛfiri hɔ kɔ hukok na ɛkɔpem sebulon anafoɔ fam ne aser wɔ atɔeɛ ne yuda wɔ apueeɛ yordan ano
na nkuro a wɔatoto ho afasuo nie sidim ser hamat rakat kineret
adama rama hasor
kedes edrei en hasor
yiron midgal el horem bet anat ne bet semes nkuro dunkron ne ɛho nkuraa
yei ne naftalifoɔ abusuakuo no agyapadeɛ sɛdeɛ wɔn mmusua teɛ nkuro no ne ɛho nkuraa
dan mma abusuakuo no sɛdeɛ wɔn mmusua teɛ na ntonto a ɛtɔ so nson no ba maa wɔn
na wɔn agyapadeɛ hyeɛ ne sora estaol ir semes
saalabin ayalon yitla
elon timna ekron
elteke gibeton baalat
yehud bene berak gat rimon
me yarkon rakon ɛne yafo anim hyeɛ no
na danfoɔ firii hɔ kɔnyaa ɛhyeɛ foforɔ bi ɛfiri sɛ danfoɔ no foro kɔe ne lesem kɔkoe na wɔfae na wɔde nkrantɛ ano sɛee no na wɔdii so na wɔtenaa hɔ na wɔfrɛɛ lesem sɛ dan sɛdeɛ wɔn agya dan din teɛ
ɛno ne danfoɔ abusuakuo agyapadeɛ sɛdeɛ wɔn mmusua teɛ nkuro no ne ɛho nkuraa
na wɔwiee asase no mu kyɛ sɛdeɛ n ahyeɛ no teɛ no israelfoɔ maa nun ba yosua agyapadeɛ wɔ wɔn mu
awurade anomu asɛm so na wɔmaa no kuro a ɔbisaeɛ no ɛne timnat sera a ɛda efraim bepɔ soɔ na ɔkyekyeree kuro no tenaa mu
yeinom ne agyapadeɛ a ɔsɔfoɔ eleasa ne nun ba yosua ne israelfoɔ mmusuakuo agyanom mu atitire no de ntonto kyɛɛ mu wɔ silo awurade anim ahyiaeɛ ntomadan no ano na wɔwiee asase no mu kyɛ
na awurade ka kyerɛɛ yosua sɛ
ka kyerɛ israelfoɔ no sɛ monyi dwanekɔbea nkuro a menam mose so mekaa mo ho asɛm no
na onipakumfoɔ a ɔbɛkum obi nsapa mu anaa wammoapa no nnwane nkɔ hɔ na ɛnyɛ mo dwanekɔbea mfiri mogya ho werefoɔ nsam
na deɛ ɔdwane kɔ saa nkuro yi bi mu no nnyina kuro no pono ano na ɔnka ne nsɛm ngu kuro no mu mpanimfoɔ aso mu na wɔmfa no nkɔ wɔn nkyɛn kuro no mu na wɔmma no tenabea na ɔne wɔn ntena
na sɛ mogya ho werefoɔ no ti no ba a wɔmmfa onipakumfoɔ no nnhyɛ ne nsa ɛfiri sɛ na ɔnnim na ɔbɔɔ ne yɔnko no nanso berɛ a atwam no na ɔntane no
na ɔntena kuro no mu nkɔsi sɛ ɔbɛgyina asafo no anim na wɔabu no atɛn kɔsi sɛ ɔsɔfo panin a ɔwɔ so saa berɛ no bɛwuo ɛno ansa na onipakumfoɔ no nsane nkɔ ne kurom ne ne fie na ɔnkɔ kuro a ɔfiri mu dwaneeɛ no mu
ɛnna wɔyiyii kedes wɔ galilea naftali bepɔ so sekem wɔ efraim bepɔ so ne kiriat arba a ɛne hebron wɔ yuda bepɔ so
na yordan agya yeriko apueeɛ nso wɔyii beser ɛserɛ so asaseta so de firii ruben abusuakuo mu na ramot wɔ gilead de firii gad abusuakuo mu ne golan wɔ basan de firii manase abusuakuo mu mae
yeinom ne nkuro a wɔyiyi totoo hɔ maa israelfoɔ nyinaa ne ɔhɔhoɔ a wabɛsoɛ wɔn mu sɛ obiara a ɔkum ɔkra bi nsapa mu no nnwane nkɔ hɔ na wanwu mogya ho werefoɔ nsam de kɔsi sɛ ɔbɛgyina asafo no anim
na lewifoɔ agyanom atitire baa ɔsɔfoɔ eleasa ne nun ba yosua ne israelfoɔ mmusuakuo agyanom atitire nkyɛn
na wɔka kyerɛɛ wɔn silo kanaan asase so sɛ awurade nam mose so hyɛɛ sɛ wɔmma yɛn nkuro ntena mu ne ɛho mmoa adidibea nsase mma yɛn mmoa
na israelfoɔ nam awurade anomu asɛm so de wɔn agyapadeɛ mu nkuro yi ne ɛho mmoa adidibea nsase maa lewifoɔ
na ntonto no ba maa kohatfoɔ mmusua na ɔsɔfoɔ aaron mma a wɔfiri lewifoɔ mu no nam tonto so nyaa yuda abusuakuo ne simeon abusuakuo ne benyamin abusuakuo mu nkuro dummiɛnsa
na kohatfoɔ a wɔkaeɛ no nam ntonto so nyaa efraim abusuakuo mmusua ne dan abusuakuo ne manase abusuakuo fa no mu nkuro du
na gersonfoɔ no nam ntonto so nyaa isakar abusuakuo mmusua ne aser abusuakuo ne naftali abusuakuo ne manase abusuakuo fa a ɛwɔ basan no mu nkuro dummiɛnsa
merari mma sɛdeɛ wɔn mmusua teɛ no wɔnyaa ruben abusuakuo ne gad abusuakuo ne sebulon abusuakuo mu nkuro dummienu
na israelfoɔ no nam ntonto so de nkuro yi ne ɛho mmoa adidibea nsase maa lewifoɔ no sɛdeɛ awurade nam mose nsa so hyɛeɛ no
na wɔde yudafoɔ abusuakuo ne simeonfoɔ abusuakuo mu nkuro a wɔbɛbobɔ din yi mae
na ɛba maa aaron mma a wɔfiri kohatfoɔ mmusua mu lewifoɔ no mu no ɛfiri sɛ wɔn deɛ ne ntonto a ɛdi kan no
na wɔde kiriat arba anak agya arba ne kuro a ɛne hebron a ɛwɔ yuda bepɔ soɔ ne ɛho mmoa adidibea nsase a ɛtwa ho hyia no maa wɔn
na kuro no ho mfofowa ne nkuraa no deɛ wɔde maa yefune ba kaleb agyapadeɛ
na ɔsɔfoɔ aaron mma no wɔde nnipakumfoɔ dwanekɔbea kuro hebron ne ɛho mmoa adidibea nsase maa wɔn ne libna ne ɛho mmoa adidibea nsase
ne yatir ne ɛho mmoa adidibea nsase ne estemoa ne ɛho asase
ne holon ne ɛho asase ne debir ne ɛho asase
ne ain ne ɛho asase ne yuta ne ɛho asase ne bet semes ne ɛho asase mmusuakuo mmienu yi mu nkuro nkron
na benyamin abusuakuo mu deɛ wɔde gibeon ne ɛho mmoa adidibea nsase ne geba ne ɛho asase
ne anatot ne ɛho asase ne almon ne ɛho asase mae nkuro nnan
aaron mma asɔfoɔ no nkuro nyinaa yɛ nkuro dummiɛnsa ne ɛho mmoa adidibea nsase
na kehat mma lewifoɔ no kehat mma nkaeɛ no mmusua no wɔn ntonto nkuro firii efraim abusuakuo mu
wɔde nnipakumfoɔ dwanekɔbea kuro sekem ne ɛho mmoa adidibea nsase maa wɔn efraim bepɔ so ne geser ne ɛho mmoa adidibea nsase
ne kibsaim ne ɛho asase ne bet horon ne ɛho asase nkuro nnan
ne dan abusuakuo mu elteke ne ɛho mmoa adidibea nsase gibeton ne ɛho asase
ayalon ne ɛho asase ne gat rimon ne ɛho asase nkuro nnan
ne manase abusuakuo fa no mu taanak ne ɛho mmoa adidibea nsase ne gat rimon ne ɛho asase nkuro mmienu
nkuro a ɛyɛɛ kehat mma nkaeɛ no mmusua no deɛ nyinaa yɛ nkuro du ne ɛho mmoa adidibea nsase
na gerson mma a wɔfiri lewifoɔ mmusua no mu no wɔmaa wɔn manase abusuakuo fa no mu nnipakumfoɔ dwanekɔbea kuro golan wɔ basan ne ɛho mmoa adidibea nsase ne beestra ne ɛho asase nkuro mmienu
ne isakar abusuakuo mu kision ne ɛho mmoa adidibea nsase daberat ne ɛho asase
yarmut ne ɛho asase en ganim ne ɛho asase nkuro nnan
ne aser abusuakuo mu misal ne ɛho mmoa adidibea nsase abdon ne ɛho asase
helkat ne ɛho asase ne rehob ne ɛho asase nkuro nnan
ne naftali abusuakuo mu nnipakumfoɔ dwanekɔbea kuro kedes a ɛwɔ galilea ne ɛho mmoa adidibea nsase ne hamot dor ne ɛho asase ne kartan ne ɛho asase nkuro mmiɛnsa
gersonfoɔ nkuro nyinaa sɛ wɔn mmusua teɛ no ɛyɛ nkuro dummiɛnsa ne ɛho mmoa adidibea nsase
merari mma lewifoɔ nkaeɛ no mmusua no wɔmaa wɔn sebulon abusuakuo mu yokneam ne ɛho mmoa adidibea nsase karta ne ɛho asase
dimna ne ɛho asase ne nahalal ne ɛho asase nkuro nnan
ne ruben abusuakuo mu beser ne ɛho mmoa adidibea nsase yahas ne ɛho asase
kedemot ne ɛho asase mefaat ne ɛho asase nkuro nnan
ne gad abusuakuo mu nnipakumfoɔ dwanekɔbea kuro ramot a ɛwɔ gilead ne ɛho mmoa adidibea nsase mahanaim ne ɛho asase
hesbon ne ɛho asase yaser ne ɛho asase nkuro nnan
merari mma mmusua ahodoɔ a wɔaka lewifoɔ mmusua mu no nkuro nyinaa wɔn ntonto deɛ ne nkuro dummienu
lewifoɔ nkuro a wɔnyaa no israelfoɔ agyapadeɛ mu no nyinaa yɛ nkuro aduanan nwɔtwe ne ɛho mmoa adidibea nsase
nkuro yi mu biara wɔ mmoa adidibea nsase a atwa ho ahyia saa na ɛteɛ nkuro yi nyinaa ho
na awurade de asase a ɔkaa ho ntam sɛ ɔde bɛma wɔn nananom no nyinaa maa israel na wɔdii so tenaa so
na awurade maa wɔn asomdwoeɛ hyiae sɛdeɛ ɔkaa wɔn nananom ntam no ara na wɔn atamfoɔ nyinaa mu biara annyina wɔn anim awurade de wɔn atamfoɔ no nyinaa hyɛɛ wɔn nsa
asɛm pa a awurade kaa israel fie no nyinaa mu asɛm biara antɔ fam ne nyinaa baa mu
ɛnna yosua frɛɛ rubenfoɔ ne gadfoɔ ne manase abusuakuo fa no
na ɔka kyerɛɛ wɔn sɛ mo deɛ moadi deɛ awurade akoa mose hyɛɛ mo no nyinaa so na moatie me nne deɛ mehyɛɛ mo no nyinaa mu
moannya mo nuanom nna dodoɔ yi de abɛduru nnɛ da yi na moahwɛ awurade mo nyankopɔn mmara nsɛm no adi so
na afei awurade mo nyankopɔn de mo nuanom atena ase dwoodwoo sɛdeɛ ɔka kyerɛɛ wɔn no enti monsane na monkɔ mo ntomadan mu mo agyapadeɛ asase a awurade akoa mose de maa mo yordan agya no so
na mo ho yie nko na monhwɛ na monni ahyɛdeɛ ne mmara a awurade akoa mose hyɛɛ mo no so na monnɔ awurade mo nyankopɔn na monnante n akwan nyinaa so na mommu ne mmara nsɛm na momfam ne ho na monsom no mo akoma nyinaa ne mo kra nyinaa mu
na yosua hyiraa wɔn na ɔgyaa wɔn kwan na wɔsii mu kɔɔ wɔn ntomadan mu
na manase abusuakuo fa no mose de wɔn deɛ maa wɔn basan na ɔfa no nso yosua de wɔn deɛ maa wɔn wɔn nuanom mu yordan agya atɔeɛ fam na yosua regya wɔn kwan akɔ wɔn ntomadan mu no ɔhyiraa wɔn
na ɔka kyerɛɛ wɔn sɛ momfa nnoɔma bebree nsane nkɔ mo ntomadan mu mmoa bebree pa ara ne dwetɛ ne sika ne kɔbere mfrafraeɛ ne dadeɛ ne ntoma pii pa ara mo ne mo nuanom nkyekyɛ mo atamfoɔ asadeɛ no mu
na rubenfoɔ ne gadfoɔ ne manase abusuakuo fa no firii israelfoɔ no nkyɛn wɔ silo a ɛwɔ kanaan asase soɔ sane wɔn akyiri sɛ wɔrekɔ gilead asase so wɔn sodie asase a wɔnam awurade ahyɛdeɛ a ɛnam mose soɔ no so de maa wɔn no
na wɔduruu yordan ho asase a ɛwɔ kanaan asase soɔ no soɔ no rubenfoɔ ne gadfoɔ ne manase abusuakuo fa no sii afɔrebukyia hɔ wɔ yordan ano afɔrebukyia a wohwɛ a ɛso
na israelfoɔ no tee sɛ wɔse hwɛ rubenfoɔ ne gadfoɔ ne manase abusuakuo fa no asi afɔrebukyia wɔ kanaan asase no anim yordan ho asase no so ɔfa a ɛyɛ israelfoɔ deɛ no so
na israelfoɔ no teeɛ no wɔboaboaa israelfoɔ asafo no nyinaa ano silo sɛ wɔretu wɔn so sa
na israelfoɔ no somaa ɔsɔfoɔ eleasa ba pinehas maa no kɔɔ rubenfoɔ ne gadfoɔ ne manase abusuakuo fa nkyɛn gilead asase so
na wɔde mmapɔmma du kaa ne ho israel mmusuakuo no mu biara mu bapɔmma baako na wɔn mu biara yɛ ne mpanimfie ti israel mpempem no mu
na wɔduruu rubenfoɔ ne gadfoɔ ne manase abusuakuo fa no nkyɛn gilead asase so na wɔne wɔn kasaa sɛ
sɛ awurade asafo no nyinaa seɛ nie fom bɛn na mode afom israel nyankopɔn yi sɛ nnɛ moadane mo ho afiri awurade akyire na moasi afɔrebukyia afa na moate awurade anim atua nnɛ yi
peor mfomsoɔ a yɛnnya nnwiraa yɛn ho mfirii mu de bɛsi nnɛ yi na ɔhaw baa awurade asafo soɔ no nnɔɔso mma yɛn
na mo deɛ nnɛ moresane afiri awurade akyi na morete awurade anim atua nnɛ yi ɔkyena ne bo bɛfu israel asafo no nyinaa
nanso sɛ mo sodie asase no ho agu fi a ɛnneɛ montwa mmra awurade sodie asase a awurade tenabea si soɔ no so na mommɛfa asase nni so wɔ yɛn mu na awurade anim atua na monnteɛ na yɛn anim atua nso monnte mo afɔrebukyia a mosi kaa awurade yɛn nyankopɔn afɔrebukyia no ho mu
ɛnyɛ sera ba akan na ɔfom ahyiradeɛ no mu na abufuo baa israel asafo no nyinaa soɔ nso ɛnyɛ ɔno nko na ɔsɛeeɛ ne mfomsoɔ no mu
na rubenfoɔ ne gadfoɔ ne manase abusuakuo fa no gyee so ka kyerɛɛ israel mpempem mu atitire no sɛ
onyankopɔn tweaduampɔn awurade onyankopɔn tweaduampɔn awurade ɔno na ɔnim na israel nso nhunu yɛyɛɛ no atuateɛ mu anaa awurade fom mu na yɛyɛeɛ a nnye yɛn nkwa nnɛ
sɛ yɛsii afɔrebukyia sɛ yɛresane afiri awurade akyi anaasɛ yɛrebɔ so ɔhyeɛ afɔdeɛ anaa aduane afɔdeɛ anaasɛ yɛrebɔ so asomdwoeɛ afɔdeɛ a ɛnneɛ awurade mmɛbisa
na ɛyɛ suro ne asɛm bi nti na yɛyɛɛ saa ɛfiri sɛ yɛse ɔkyena bi mo mma bɛka akyerɛ yɛn mma sɛ ɛdeɛn na mo ne awurade israel nyankopɔn no wɔ yɛ
na ɛhyeɛ na awurade de yordan yɛɛ no yɛn ne mo rubenfoɔ ne gadfoɔ ntam monni kyɛfa biara wɔ awurade mu na mo mma bɛma yɛn mma agyae awurade suro
enti na yɛkaa sɛ momma yɛnsi afɔrebukyia mfa ɛnyɛ ɔhyeɛ afɔdeɛ na ɛnyɛ okum afɔdeɛ nti
na mmom sɛ ɛnyɛ yɛn ne mo ne yɛn awoɔ ntoatoasoɔ a wɔbɛba yɛn akyire no ntam adanseɛ sɛ yɛde yɛn hyeɛ afɔdeɛ ne yɛn kum afɔdeɛ ne yɛn asomdwoeɛ afɔdeɛ bɛsom awurade som no n anim na ɔkyena bi mo mma anka ankyerɛ yɛn mma sɛ monni awurade mu kyɛfa bi
na yɛkaa sɛ na ɛba sɛ ɔkyena bi wɔka kyerɛ yɛn anaa yɛn awoɔ ntoatoasoɔ saa a yɛbɛka sɛ monhwɛ awurade afɔrebukyia no nsɛsoɔ a yɛn agyanom yɛeɛ ɛnyɛ ɔhyeɛ afɔdeɛ nti nanso ɛnyɛ okum afɔdeɛ nti ɛfiri sɛ ɛne yɛn ne mo ntam danseni
yei mpare yɛn sɛ yɛbɛte awurade anim atua na yɛadane yɛn ho nnɛ afiri awurade akyi na yɛasi afɔrebukyia abɔ so ɔhyeɛ afɔdeɛ aduane afɔdeɛ ne okum afɔdeɛ aka awurade yɛn nyankopɔn afɔrebukyia a ɛwɔ ne tenabea anim no ho
na ɔsɔfoɔ pinehas ne asafo no mmapɔmma ne israel mpempem atitire a wɔka ne ho no tee nsɛm a rubenfoɔ ne gadfoɔ ne manasefoɔ no kaeɛ no na ɛsɔɔ wɔn ani
na ɔsɔfoɔ eleasa ba pinehas ka kyerɛɛ rubenfoɔ ne gadfoɔ ne manasefoɔ no sɛ ɛnnɛ na yɛahunu sɛ awurade wɔ yɛn mu sɛ moamfa fom yi amfom awurade afei moayi israelfoɔ no awurade nsam
ɛnna ɔsɔfoɔ eleasa ba pinehas ne mmapɔmma no sane wɔn akyiri firii rubenfoɔ ne gadfoɔ no nkyɛn gilead asase soɔ baa kanaan asase so israelfoɔ no nkyɛn na wɔbɛbɔɔ wɔn amanneɛ
na asɛm no sɔɔ israelfoɔ no ani na wɔhyiraa israelfoɔ nyankopɔn no na wɔanka bio sɛ wɔretu wɔn so sa akɔsɛe asase a rubenfoɔ ne gadfoɔ te soɔ no
na rubenfoɔ ne gadfoɔ no too afɔrebukyia no din adanseɛ ɛfiri sɛ wɔse ɛyɛ yɛn ntam danseni sɛ awurade ne onyankopɔn
na awurade maa israel home firii wɔn atamfoɔ a wɔatwa wɔn ho ahyia nyinaa nsam akyire nna pii na yosua abɔ akora na wadi nna bebree no
yosua frɛɛ israel nyinaa wɔn mpanimfoɔ ne wɔn atitire ne wɔn atemmufoɔ ne wɔn ahwɛfoɔ no hyiae na ɔka kyerɛɛ wɔn sɛ me deɛ mabɔ akora na madi nna pii
na mo nso moahunu deɛ awurade mo nyankopɔn ayɛ amanaman yi mo anim na awurade mo nyankopɔn no ɔno na ɔko maa mo
monhwɛ mede ntonto makyɛ amanaman a aka yi ne amanaman a matwitwa aguo no nyinaa mu ama mo sɛ mo mmusuakuo nni so ɛfiri yordan ano kɔduru ɛpo kɛseɛ no ho awia tɔbea
na awurade mo nyankopɔn no ɔno na ɔbɛsunsum wɔn afiri mo anim na ɔbɛtu wɔn afiri mo anim sɛ monni wɔn asase so sɛdeɛ awurade mo nyankopɔn ka kyerɛɛ mo no
enti monhyɛ mo ho den pa ara na monhwɛ nyɛ deɛ wɔatwerɛ no mose mmara nwoma mu no nyinaa na moammane amfiri ho ankɔ nifa anaa benkum
na moankɔ amanaman a akeka mo ho yi mu na mommmɔ wɔn anyame din na monnka wɔn ntam na monnsom wɔn na monnsɔre wɔn
na mmom awurade mo nyankopɔn ho na momfam sɛdeɛ moayɛ de abɛduru nnɛ yi
na awurade atu amanaman akɛseɛ a wɔn ho yɛ den afiri mo anim na mo deɛ obi ntumi nnyinaa mo anim de abɛduru nnɛ
mo mu baako bɛpamo nnipa apem na awurade mo nyankopɔn no ɔno na ɔko ma mo sɛdeɛ ɔka kyerɛɛ mo no
enti monhwɛ mo ho yie na monnɔ awurade mo nyankopɔn
na sɛ mosane mo akyiri de mo ho kɔbata amanaman yi nkaeɛ a wɔakeka mo ho yi ho na mo ne wɔn di ayewareɛ na mokɔ wɔn mu na wɔba mo mu a
ɛnneɛ monhunu sɛ awurade mo nyankopɔn renkɔ so ntu amanaman yi mfiri mo anim bio na wɔbɛdanedane mo afidie ne kantankoraa ne mpire mo mfem ne nkasɛɛ mo aniwa mu akɔsi sɛ mobɛsɛe afiri asase pa yi a awurade mo nyankopɔn de ama mo yi soɔ
na hwɛ me deɛ ɛnnɛ merekɔ asase sofoɔ nyinaa kwan na monhunu mo akoma nyinaa mu ne mo kra nyinaa mu sɛ asɛm baako pɛ ntɔɔ fam nsɛmpa a awurade mo nyankopɔn kaa no wɔ mo ho no nyinaa mu ne nyinaa aba mu ama mo emu asɛm baako mpo antɔ fam
na sɛdeɛ asɛmpa a awurade kaa mo no nyinaa aba mo soɔ no saa ara na awurade bɛma asɛmmɔne nyinaa nso aba mo soɔ akɔsi sɛ ɔbɛsɛe mo afiri asase pa yi a awurade mo nyankopɔn de ama mo yi soɔ
sɛ mofom awurade mo nyankopɔn apam a ɔhyɛɛ mo no na mokɔ kɔsom anyame foforɔ na mosɔre wɔn a ɛnneɛ awurade abufuo bɛdɛre atia mo na moasɛe ntɛm afiri asase pa a ɔde ama mo no so
na yosua boaboaa israel mmusuakuo no nyinaa ano baa sekem na ɔfrɛɛ israel mpanimfoɔ ne wɔn atitire ne wɔn atemmufoɔ ne wɔn ahwɛfoɔ no hyiae na wɔbɛgyinaa nyankopɔn anim
na yosua ka kyerɛɛ ɔman no nyinaa sɛ sɛ awurade israel nyankopɔn no seɛ nie asuogya na mo agyanom abraham agya ne nahor agya tera tenaeɛ firi teteete na wɔsom anyame foforɔ
na mefaa mo agya abraham firii asuogya na memaa no nantee kanaan asase nyinaa so na memaa n asefoɔ dɔree na memaa no isak
na isak nso memaa no yakob ne esau na mede seir bepɔ memaa esau sɛ ɔnni so na yakob ne ne mma siane kɔɔ misraim
na mesomaa mose ne aaron na mehaa misraim sɛdeɛ meyɛɛ no wɔ mu no na akyire yi no meyii mo firii hɔ
na meyii mo agyanom firii misraim no mobaa ɛpo no ano na misraimfoɔ de nteaseɛnam ne apɔnkɔfoɔ tii mo agyanom baa mmɛwa po no ho
na wɔsu frɛɛ awurade na ɔde esum kabii too mo ne misraimfoɔ no ntam na ɔmaa ɛpo no baa wɔn so bɛkataa wɔn so na mo ani hunuu deɛ meyɛɛ misraim na motenaa ɛserɛ so nna pii
na mede mo baa amorifoɔ a wɔte yordan agya no asase so na wɔne mo koe na mede wɔn mehyɛɛ mo nsa na modii wɔn asase no so na mesɛee wɔn firii mo anim
ɛnna moabhene sipor ba balak sɔre bɛnee israel koeɛ na ɔsoma maa wɔkɔhyiaa beor ba bileam sɛ ɔmmɛdome mo
na mampene sɛ mɛtie bileam na nhyira na ɔhyiraa mo na meyii mo ne nsam
na motwaa yordan baa yeriko na yerikofoɔ ne mo koe ne amorifoɔ ne perisifoɔ ne kanaanfoɔ ne hetifoɔ ne girgasifoɔ ne hewifoɔ ne yebusifoɔ na mede wɔn mehyɛɛ mo nsa
na mesomaa nkotokurodu dii mo anim maa wɔpamoo wɔn firii mo anim amorifoɔ ahemfo baanu no ɛnyɛ wo nkrantɛ so na ɛnyɛ wo tadua soɔ
na memaa mo asase a woammrɛ ho ne nkuro a woankyekyerɛ na motenaa mu bobe nturo ne ngodua nturo nso a moantɛ na modie yi
na afei monsuro awurade na monsom no mudie ne nokorɛ mu na mompa anyame a mo agyanom som wɔ asuogya ne misraim no na monsom awurade
na sɛ ɛnyɛ wɔ mo ani so sɛ mobɛsom awurade a ɛnneɛ ɛnnɛ monyi deɛ mobɛsom no mfa sɛ anyame a mo agyanom someeɛ a wɔwɔ asuogya no oo sɛ amorifoɔ a mote wɔn asase soɔ yi anyame oo na me ne me fie deɛ yɛbɛsom awurade
na ɔman no gyee so sɛ yei mpare yɛn sɛ yɛbɛgya awurade hɔ akɔsom anyame foforɔ
ɛfiri sɛ awurade ne yɛn nyankopɔn ɔno ne deɛ ɔyii yɛn ne yɛn agyanom misraim asase soɔ firii nkoafie baeɛ na ɔyɛɛ nsɛnkyerɛnneɛ akɛseɛ yi yɛn anim na ɔhwɛɛ yɛn ɔkwan a yɛnam soɔ no nyinaa mu ne aman a yɛfaa wɔn mu no nyinaa mu
na awurade apamo aman no nyinaa ne amorifoɔ a wɔte asase no soɔ no afiri yɛn anim yɛn nso yɛbɛsom awurade na ɔno ne yɛn nyankopɔn
na yosua ka kyerɛɛ ɔman no sɛ morentumi nsom awurade ɛfiri sɛ ɔyɛ onyankopɔn kronkron onyankopɔn ninkufoɔ ne no ɔremfa mo mmarato ne mo bɔne nkyɛ mo
sɛ mogya awurade hɔ na mokɔsom ananafoɔ anyame a ɔbɛdane ayɛ mo bɔne na wama moahye sɛ ɔyɛɛ mo yie kane no
na ɔman no ka kyerɛɛ yosua sɛ dabi na awurade ara na yɛbɛsom no
na yosua ka kyerɛɛ ɔman no sɛ mo ara ne mo ho adansefoɔ sɛ mo ara moayi awurade afa sɛ mobɛsom no na wɔkaa sɛ adansefoɔ ne yɛn
na afei montoto amannɔne anyame a ɛwɔ mo mu no ngu na monnanedane mo akoma mma awurade mo nyankopɔn
na ɔman no ka kyerɛɛ yosua sɛ awurade yɛn nyankopɔn na yɛbɛsom no na ne nne na yɛbɛtie
ɛnna yosua ne ɔman no pam da no ara na ɔmaa wɔn ahyɛdeɛ ne atemmudeɛ wɔ sekem
na yosua twerɛɛ nsɛm yi hyɛɛ nyankopɔn mmara nwoma no mu na ɔde ɔboɔ kokuroo sii hɔ wɔ odum dua a ɛsi awurade kronkronbea no ase
na yosua ka kyerɛɛ ɔman no nyinaa sɛ hwɛ ɔboɔ yi nni yɛn adanseɛ na ɛno na ate awurade nsɛm a ɔne yɛn kaeɛ no nyinaa na ɛnni mo adanseɛ na moampa mo nyankopɔn akyi
ɛnna yosua gyaa ɔman no kwan maa wɔn nyinaa kokɔɔ wɔn agyapadeɛ soɔ
na nsɛm no akyiri no nun ba yosua awurade akoa no wui na wadi mfirinhyia ɔha ne du
na wɔsiee no n agyapadeɛ mu timnat sera a ɛwɔ efraim bepɔ soɔ wɔ gaas bepɔ atifi fam
na israel som awurade yosua nna nyinaa ne nna a mpanimfoɔ a wɔnyini kyɛree yosua akyiri nyinaa na wɔhunuu awurade nnwuma a ɔyɛ maa israel no nyinaa wɔ hɔ no
na yosef nnompe a israelfoɔ de firii misraim baeɛ no wɔkorae wɔ sekem asase a yakob tɔ firii sekem agya hamor mma nsam maa nnwetɛbena ɔha no mu na ɛyɛɛ yosef mma agyapadeɛ
na aaron ba eleasa nso wui na wɔkoraa no ne ba pinehas kuro gibea a wɔde maa no efraim bepɔ soɔ no mu
﻿ na yosua wuo akyiri no israelfoɔ bisaa awurade sɛ yɛn mu hwan na ɔntu kane ne kanaanfoɔ nkɔko
na awurade kaa sɛ yuda ntu hwɛ mede asase no mahyɛ ne nsa
na yuda ka kyerɛɛ ne nua simeon sɛ ɛne me nkɔ me kyɛfa mu na yɛne kanaanfoɔ nkɔko na me nso me ne wo bɛkɔ wo kyɛfa mu na simeon ne no kɔe
na yuda tu kɔe na awurade de kanaanfoɔ ne perisifoɔ no hyɛɛ ne nsa na wɔkum nnipa mpem du wɔ besek
na wɔhunuu adoni besek wɔ besek na wɔne no koe na wɔkumm kanaanfoɔ ne perisifoɔ no
na adoni besek dwanee na wɔtii no kɔkyeree no na wɔtwitwaa ne nsa ne ne nan kokurobetie
ɛnna adoni besek kaa sɛ ahemfo aduɔson a wɔn nsa ne wɔn nan kokurobetie atwitwa tasetasee me pono ase sɛdeɛ meyɛeɛ no saa ara na onyankopɔn ahyɛ me ananmu na wɔde no baa yerusalem na ɔbɛwuu wɔ hɔ
na yudafoɔ no bɛnee yerusalem koe na wɔfae na wɔkumm wɔn nkrantɛ ano na wɔtoo kuro no mu gya
ɛno akyiri no yudafoɔ no sianee na wɔne kanaanfoɔ a wɔte bepɔ soɔ ne negeb asase soɔ ne po ho mpaperɛ soɔ no kɔkoe
na yuda sii mu kɔɔ kanaanfoɔ a wɔte hebron no ho nso akane no na hebron din ne kiriat arba na wɔkumm sesai ne ahiman ne talmai
na wɔfiri hɔ kɔɔ debirfoɔ ho akane no na debir din ne kiriat sefer
na kaleb kaa sɛ deɛ ɔbɛbɔ kiriat sefer na ɔbɛfa no mede me babaa aksa bɛma no aware
na kaleb nua kumaa kenas ba otniel kɔfae na ɔde ne babaa aksa maa no awareɛ
na ɔbaa no kɔɔ otniel nkyɛn no ɔhyɛɛ otniel sɛ ɔmmisa n agya kaleb hɔ asase bi na ɔfiri n afunumu so sii fam na kaleb ka kyerɛɛ no sɛ ɛdeɛn na worehwehwɛ
na ɔka kyerɛɛ no sɛ ma me akyɛdeɛ bi ɛ na negeb asase na wode ama me na ma me mmasuo nso na kaleb maa no atifi mmasuo ne anafoɔ mmasuo
na mose ase kenini no mma ne yuda mma firi nkyiresua kuro no mu foro baa yuda serɛ a ɛwɔ arad anafoɔ fam no so na wɔkɔ kɔtenaa ɔman no mu
na yuda ne ne nua simeon sii mu kɔe kɔkunkumm kanaanfoɔ a wɔte sefat no na wɔsɛee no pasapasa na wɔfrɛɛ kuro no din horma
na yuda kɔfaa gasa ne ne hyeɛ ne askelon ne ne hyeɛ ne ekron ne ne hyeɛ
na awurade dii yuda akyi na ɔdii bepɔ no so na mmɔnsefoɔ no deɛ wɔannya wɔn atuyɛ ɛfiri sɛ na wɔwɔ dadeɛ nteaseɛnam
na wɔde hebron maa keleb sɛdeɛ mose kaeɛ no na ɔtuu anak mma baasa no firii hɔ
na yebusifoɔ a wɔte yerusalem no deɛ benyaminfoɔ no antu wɔn na yebusifoɔ no ne benyaminfoɔ no atena yerusalem de bɛduru nnɛ ara
na yosef fie nso foro kɔɔ betel na awurade dii wɔn akyi
na yosef mma no soma maa wɔkɔsraa betel akane no na kuro no din de lus
na asrafoɔ no hunuu ɔbarima bi a ɔfiri kuro no mu na wɔka kyerɛɛ no sɛ kyerɛ yɛn kuro no mu ahyɛneeɛ na yɛne wo bɛdi no adɔeɛ so
na ɔkyerɛɛ wɔn kuro no mu ahyɛneeɛ na wɔde nkrantɛ ano bɔɔ kuro no na ɔbarima no ne n abusua nyinaa deɛ wɔgyaa wɔn
na ɔbarima no sii mu kɔɔ hetifoɔ asase so kɔkyekyeree kuro na ɔtoo no din lus ɛno ne ne din de bɛsi nnɛ
na manase antu bet sean ne ɛho nkuraa ne taanak ne ɛho nkuraa ne dor ne ɛho nkuraa ne yibleam ne ɛho nkuraa ne megido ne ɛho nkuraa mufoɔ ɛno nti kanaanfoɔ no tumi tenaa asase yi so
na israel ho yɛɛ den no wɔmaa kanaanfoɔ no de ɔsom adwuma yii toɔ na tuo deɛ wɔantu wɔn
na efraim antu kanaanfoɔ a wɔte geser no na kanaanfoɔ no tenaa wɔn mu wɔ geser
na sebulon antu kitronfoɔ ne nahalolfoɔ na kanaanfoɔ no tenaa wɔn mu na wɔmaa wɔde ɔsom adwuma yii toɔ
aser antu akofoɔ ne sidonfoɔ ne ahlab ne aksib ne helba ne afik ne rehob
na aserfoɔ no tenaa kanaanfoɔ a wɔte asase no soɔ no mu na wɔantu wɔn
naftali antu bet semesfoɔ ne bet anatfoɔ na wɔtenaa kanaanfoɔ a wɔte asase no soɔ no mu na bet semesfoɔ ne bet anatfoɔ no de ɔsom adwuma yii wɔn toɔ
na amorifoɔ no kaa danfoɔ no kɔɔ bepɔ no so na wɔamma wɔansiane ansi mmɔnseɛ
na amorifoɔ no tumi tenaa heres bepɔ so wɔ ayalon ne saalbim nanso yosef fie nsa yɛɛ wɔn so den na wɔde ɔsom adwuma yii toɔ
na amorifoɔ hyeɛ firi akrabim aforoeɛ ɛfiri sela rekorɔ no
na awurade bɔfoɔ firi gilgal baa bokim bɛkaa sɛ meyii mo firii misraim na mede mo baa asase a mekaa ho ntam mekyerɛɛ mo agyanom no so na mese meremmu me ne mo ntam apam no so da biara da
na mo nso mo ne asase yi sofoɔ mmpam apam biara mommubu wɔn afɔrebukyia nanso moantie me nne ɛdeɛn na moayɛ yi
na maka nso sɛ merempamo wɔn mo anim na wɔbɛdane nkasɛɛ ama mo na wɔn anyame adane mo fidie
na awurade bɔfoɔ no kaa nsɛm yi kyerɛɛ israelfoɔ no nyinaa no ɔman no maa wɔn nne so sui
enti wɔfrɛɛ hɔ sɛ bokim bokim asekyerɛ ne asufoɔ na wɔbɔɔ awurade afɔdeɛ wɔ hɔ
na yosua gyaa ɔman no kwan maa israelfoɔ nyinaa kɔɔ wɔn agyapadeɛ so kɔdii asase no so
na ɔman no som awurade yosua nna nyinaa ne nna a mpanimfoɔ a wɔnyini kyɛree yosua akyiri nyinaa na wɔhunuu awurade nnwuma akɛseɛ a ɔyɛ maa israel no nyinaa wɔ hɔ no
na nun ba yosua awurade akoa no wui na wadi mfirinhyia ɔha ne du
na wɔsiee no n agyapadeɛ hyeɛ so wɔ timnat heres efraim bepɔ so gaas bepɔ atifi fam
na wɔsiee awoɔ ntoatoasoɔ no nyinaa nso kaa wɔn agyanom ho na awoɔ ntoatoasoɔ foforɔ dii wɔn akyi sɔree nnipa a wɔnnim awurade nneyɛɛ a ɔyɛ maa israel no nso
na israelfoɔ no yɛɛ deɛ ɛyɛ awurade ani so bɔne na wɔsom baalim
na wɔgyaa awurade hɔ wɔn agyanom nyankopɔn a ɔyii wɔn firii misraim asase soɔ no na wɔkɔdii anyame foforɔ a wɔfiri aman a wɔatwa wɔn ho ahyia no mu no anyame akyi na wɔsɔree wɔn na wɔyii awurade abufuo
na wɔgyaa awurade hɔ kɔsomm baal ne astarot
na awurade bo fuu israel na ɔde wɔn hyɛɛ afomfafoɔ nsa na wɔfom wɔn fae na ɔtɔnee wɔn hyɛɛ wɔn atamfoɔ a wɔatwa wɔn ho ahyia no nsa na wɔantumi annyina wɔn atamfoɔ anim bio
baabiara a wɔfiri korɔ no na awurade nsa ne wɔn di no bɔne sɛdeɛ awurade kaeɛ ne sɛdeɛ awurade kaa wɔn ntam no na wɔn ho hiahiaa wɔn papaapa
nanso awurade memaa atemmufoɔ so maa wɔgyee wɔn nkwa firii wɔn afomfafoɔ no nsam
na wɔn atemmufoɔ no nso wɔantie wɔn na wɔdii anyame foforɔ akyi adwamammɔ mu na wɔsɔree wɔn ntɛm ara na wɔfirii kwan a wɔn agyanom nantee so tiee awurade mmara nsɛm no soɔ na wɔn deɛ wɔanni so
na sɛ awurade ma atemmufoɔ so ma wɔn a ɛnneɛ awurade di ɔtemmufoɔ no akyi na ɔgye wɔn firi wɔn atamfoɔ no nsam ɔtemmufoɔ no nna nyinaa ɛfiri sɛ wɔn ahafoɔ ne wɔn taafoɔ anim apinisie no nti awurade yam hyehyee no
na sɛ ɔtemmufoɔ no wu a wɔsane wɔn akyi na wɔsɛe sene wɔn agyanom di anyame foforɔ akyiri som wɔn sɔre wɔn wɔannyae wɔn amumuyɛ ne wɔn kɔnseneeɛ kwan so nanteɛ
na awurade abufuo dɔre tiaa israel na ɔkaa sɛ sɛdeɛ ɔman yi ato m apam a mehyɛɛ wɔn agyanom na wɔntie me nne yi
me nso merenkɔ so mentu amanaman a yosua wu gyaa wɔn no mu biara bio wɔn anim
na wɔde wɔn asɔ israel ahwɛ sɛ wɔbɛhwɛ awurade kwan no anante so sɛdeɛ wɔn agyanom hwɛeɛ no anaasɛ wɔrenhwɛ
enti awurade gyaee amanaman no komm na wantu wɔn ntɛm na wamfa wɔn anhyɛ yosua nsa
na yeinom ne amanaman a awurade gyaee wɔn sɛ ɔde bɛsɔ israel a wɔanhunu kanaan ko no biara no nyinaa ahwɛ no
sɛdeɛ ɛbɛyɛ na israel awoɔ ntoatoasoɔ no bɛhunu akodie na wɔakyerɛ wɔn a akane no na wɔnnim no
filistifoɔ ahemfo baanum no ne kanaanfoɔ ne sidonfoɔ ne hewifoɔ a wɔte lebanon bepɔ soɔ de firi baal hermon bepɔ ho kɔsi hamet ahyɛneeɛ no nyinaa
na wɔtenaa hɔ na wɔde wɔn asɔ israel ahwɛ de ahunu sɛ wɔbɛtie awurade mmara nsɛm a ɔnam mose nsa so hyɛɛ wɔn agyanom no anaa
na israelfoɔ no tenaa kanaanfoɔ hetifoɔ ne amorifoɔ ne perisifoɔ ne hewifoɔ ne yebusifoɔ no mu
na wɔfefaa wɔn mmammaa warewaree na wɔde wɔn mmammaa memaa wɔn mmammarima awareɛ na wɔsonsom wɔn anyame
na israelfoɔ no yɛɛ deɛ ɛyɛ awurade ani so bɔne na wɔn werɛ firii awurade wɔn nyankopɔn na wɔkɔsom baalim ne asera nnua
ɛnna awurade abufuo dɛre tiaa israel na ɔtɔn wɔn hyɛɛ mesopotamia hene kusan risataim nsa na israelfoɔ som kusan risataim mfirinhyia nwɔtwe
na israelfoɔ no su frɛɛ awurade na awurade maa ɔgyefoɔ bi so maa israelfoɔ no maa no gyee wɔn otniel kaleb nua kumaa kenas ba
na awurade honhom baa ne so na ɔbuu israel atɛn na ɔfirii adi tuu sa na awurade de mesopotamia hene kusan risataim hyɛɛ ne nsa na ne nsa yɛɛ kusan risataim so den
na asase no so dwoo mfirinhyia aduanan na kenas ba otniel wui
na israelfoɔ kɔɔ so yɛɛ deɛ ɛyɛ awurade ani so bɔne na awurade hyɛɛ moabhene eglon den tiaa israel ɛfiri sɛ wɔyɛɛ deɛ ɛyɛ awurade ani so bɔne
na ɔboaboaa amon ne amalekfoɔ ano kaa ne ho na ɔba bɛkunkumm israel na wɔbɛfaa nkyiresua kuro no
na israelfoɔ som moabhene eglon mfeɛ dunwɔtwe
ɛnna israel mma no su frɛɛ awurade na awurade maa ɔgyefoɔ bi so maa wɔn gera ba ehud benyaminni a ɔyɛ abenkumma no na israelfoɔ no de ayɛyɛdeɛ nam ne so kɔmaa moabhene eglon
na ehud yɛɛ sɛpɔ anofanu a ne tentene yɛ anammɔn baako ne fa na ɔde bɔɔ n akotadeɛ ase ne dwonku nifa so
na ɔde ayɛyɛdeɛ no kɔmaa moabhene eglon nso na eglon yɛ onipa brane pa ara
na ɔde ayɛyɛdeɛ no maa no wieeɛ no ɔgyaa nkurɔfoɔ a na wɔsoso ayɛyɛdeɛ no kwan maa wɔkɔe
na ɔno ara deɛ ɔdanee ne ho firii ahoni a ɛwɔ gilgal no ho bɛkaa sɛ ɔhene mewɔ ahuntasɛm bi meka mekyerɛ wo na ɔhene no se komm na wɔn a wɔgyina ne ho nyinaa firii ne nkyɛn firii adi
na ehud baa ne nkyɛn nso ɔno nko ara na na ɔte n abansoro mframadan no mu na ehud kaa sɛ mewɔ nyankopɔn asɛm bi meka mekyerɛ wo na ɔsɔre firii n adwa so
ɛnna ehud tenee ne nsa benkum sɔɔ sɛpɔ a ɛwɔ ne dwonku nifa soɔ no mu de wɔɔ n afuru mu
na sɛpɔ dua no nso dii dadeɛ no akyi hyɛnee mu na sradeɛ sram dadeɛ no so na wantwe sɛpɔ no amfiri ne yafunu no mu na ɛpue firii akyire
na ehud firii adi kɔɔ abrannaa so na ɔtotoo abansoro dan no apono mu wɔ n akyi na ɔtoo apratwom no mu
na ɔfiri adie no ne nkoa no ba bɛhwɛe na hwɛ na wɔatoto abansoro dan apratwom no mu na wɔse ebia ɔkɔgya ne nan mframadan pia mu
na wɔtwɛnee ara de kɔsii sɛ wɔn ani buiɛ na hwɛ obiara anhini abansoro dan no pono no ɛnna wɔfaa safoa de hiniiɛ na hwɛ na wɔn wura da fam awu
na wɔretwentwɛn wɔn nan aseɛ no ehud dwanee na ɔbɛsianee ahoni no ho na ɔdwane baa seira
na ɔduruiɛ no ɔhyɛn totorobɛnto efraim bepɔ so na israelfoɔ no ne no siane firii bepɔ no so na ɔdii wɔn anim
na ɔka kyerɛɛ wɔn sɛ montu mmirika nni m akyi ɛfiri sɛ awurade de mo atamfoɔ moabfoɔ no ahyɛ mo nsa na wɔsiane dii n akyi na wɔkɔfaa yordan atwareeɛ a wɔde kɔ moab no na wɔamma obiara antwa
na saa berɛ no wɔkunkumm moab mmarima bɛyɛ mpem du mmarima akatakyie ahoɔdenfoɔ ara nko na wɔamma obiara amfiri mu
na wɔbrɛɛ moab ase da no ara israel nsa ase na asase no so dwoo mfirinhyia aduɔwɔtwe
na n akyiri no anat ba samgar na ɔde nantwika poma kumm filistifoɔ mu nnipa ahansia na ɔno nso ɔgyee israel
na israelfoɔ no kɔɔ so yɛɛ deɛ ɛyɛ awurade ani so bɔne nso na ehud awu
na awurade tɔnee wɔn hyɛɛ kanaan hene yabin a ɔdi hene wɔ hasor no nsa na ne safohempanin ne sisera na ɔte haroset hagoyim
na israelfoɔ su frɛɛ awurade ɛfiri sɛ na ɔwɔ dadeɛ nteaseɛnam ahankron na ɔhyɛɛ israelfoɔ so denden mfeɛ aduonu
nso odiyifoɔbaa debora a ɔyɛ lapidot yere na na ɔbu israel atɛn saa berɛ no
na ɔte debora kyiresua ase rama ne betel ntam efraim bepɔ so na israelfoɔ foro ba ne nkyɛn sɛ ɔmmu wɔn atɛn
na ɔsoma maa wɔkɔhyiaa abinoam ba barak firi kedes naftali bae na ɔka kyerɛɛ no sɛ ɛnyɛ hyɛ na awurade israel nyankopɔn ahyɛ wo sɛ kɔ pinkyɛ tabor bepɔ na fa naftalifoɔ ne sebulonfoɔ mu mmarima mpem du ka wo ho
na mɛtwetwe yabin safohempanin sisera ne ne nteaseɛnam ne ne dɔm bebree no aba wo nkyɛn kison nsunoa na mede no mahyɛ wo nsa
na barak ka kyerɛɛ no sɛ sɛ wo ne me bɛkɔ a ɛnneɛ mɛkɔ na sɛ wo ne me renkɔ a ɛnneɛ merenkɔ
na ɔkaa sɛ korɔ na me ne wo bɛkorɔ nanso ɔkwan a worekorɔ yi so animuonyam renyɛ wo ara wo deɛ na ɔbaa bi nsam na awurade atɔn sisera ahyɛ na debora sɔree na ɔne barak kɔɔ kedes
na barak maa wɔkɔpae hyiahyiaa sebulon ne naftali baa kedes na nnipa mpem du dii ne nan so foro kɔe na debora nso ne no kɔeɛ
na kenini heber atwe ne ho afiri kenifoɔ a wɔyɛ mose akonta hobab mma na wate mu akɔduru dupɔn a ɛwɔ saanaim a ɛbɛn kades no ho akɔsi ne ntomadan
na wɔkɔka kyerɛɛ sisera sɛ abinoam ba barak aforo kɔ tabor bepɔ so
na sisera maa wɔkɔpae hyiahyiaa ne nteaseɛnam a ɛyɛ dadeɛ nteaseɛnam ahankron no nyinaa ne ɔman a wɔka ne ho nyinaa de firi haroset hagoyim baa kison nsunoa
ɛnna debora ka kyerɛɛ barak sɛ sɔre na ɛnnɛ ne da a awurade de sisera ahyɛ wo nsa ɛnyɛ awurade na atu di wɔn anim yi ɛnna barak siane firii tabor bepɔ soɔ na nnipa mpem du no dii n akyi
na awurade yɛɛ sisera ne ne nteaseɛnam nyinaa ne ne dɔm mu no nyinaa basabasa nkrantɛ ano wɔ barak anim na sisera firii ne nteaseɛnam mu sii fam dwanee ne nan mu
na barak tii nteaseɛnam no ne dɔm no kɔduruu haroset ha goyim na sisera dɔm nyinaa totɔɔ nkrantɛ ano anka baako mpo
na sisera de ne nan dwane kɔɔ kenini heber yere yael ntomadan mu ɛfiri sɛ na asomdwoeɛ wɔ hasor hene yabin ne kenini heber fie ntam
na yael firii adi kɔhyiaa sisera na ɔka kyerɛɛ no sɛ mane me wura mane bra me nkyɛn nsuro na ɔmane baa ne nkyɛn ntomadan no mu na ɔde kuntu kataa ne so
na ɔka kyerɛɛ no sɛ ma me nsuo kakra mennom ɛ na sukɔm de me na ɔsanee nufosuo adeɛ ano maa no nomee na ɔkataa ne so
na ɔka kyerɛɛ no sɛ gyina ntomadan no pono ano na sɛ obi ba na ɔbisa wo sɛ obi wɔ hɔ anaa a woaka akyerɛ no sɛ dabi
ɛnna heber yere yael faa ntomadan no pɛɛwa na ɔfaa asaeɛ kuraa ne nsam na ɔkɔɔ ne nkyɛn brɛɛ na ɔde pɛɛwa no kɔbɔɔ n asontorɔ mu kɔsii fam ɛfiri sɛ na ɔbrɛ nti wada hatee na ɔwui
na hwɛ na barak reti sisera na yael firii adi kɔhyiaa no na ɔka kyerɛɛ no sɛ bra na menkyerɛ wo ɔbarima a worehwehwɛ no no na ɔbaa ne nkyɛn na hwɛ na sisera da hɔ awu na pɛɛwa no tua n asontorɔ mu
na onyankopɔn brɛɛ kanaanhene yabin ase da no ara wɔ israelfoɔ anim
na israelfoɔ no nsa kɔɔ so ara yɛɛ den kanaan hene yabin so kɔsii sɛ wɔtuu no guiɛ
na debora ne abinoam ba barak too dwom da no ara sɛ
sɛ israel mu atitire dii wɔn anim na ɔman no nso yii wɔn yam baeɛ nti monhyira awurade
ahemfo montie aberempɔn monyɛ aso me deɛ awurade na mɛto no dwom mɛto awurade israel nyankopɔn sankuo dwom
awurade wofiri seir baeɛ no wofiri edom asase so bɛneeɛ no asase wosoe ɔsoro nso tuee mununkum nso tuee nsuo
mmepɔ popoo awurade anim sinai wɔ awurade israel nyankopɔn no anim
anat ba samgar berɛ so yael berɛ so atempɔn daa mpan akwantemfoɔ nantee akwamfo akontonkyi so
asafohene saa israel mu wɔsae kɔsii sɛ me debora mesɔreeɛ mesɔree sɛ ɛna wɔ israel mu
wɔyiyii anyame foforɔ ɛno na akodie baa kuro apono akyire wɔhunuu kyɛm ne pea israel mu nnipa mpem aduanan mu
m akoma da israel atitire a wɔfiri ɔman no mu yii wɔn yam baeɛ no so monhyira awurade
mo a motete mfunumubereɛ afufuo soɔ mo a motete nkuntu a ɛsom boɔ soɔ mo a monenam akwan soɔ monto dwom
deɛ anka apereperefoɔ team wɔ anomeeɛ no ɛhɔ ara na wɔnkamfo awurade tenenee ne nnisoɔ tenenee israel mu ɛno na awurade man siane kɔɔ kuro no apono mu
sɔre ka wo ho debora sɔre ka wo ho to dwom sɔre barak na fa wo nnommum nnommum o abinoam ba
ɛno mu na nkaeɛ bi siane kɔtiaa atumfoɔ awurade man siane kɔtiaa dɔmmarima maa me
wɔfirii efraim a wɔn nhini muni dii amalek soɔ w akyiri na benyamin baa wo man mma no mu makir mu na mpanin firi siane baeɛ na sebulon mu nso wɔn a wɔkura ɔsafohene abaa
na isakar mu asafohene kaa debora ho na isakar yɛɛ barak okyiritaafoɔ wɔtiaa ne nan mu kɔguu bonhwa mu ruben asuwa ano na akoma mu pɔbɔ a ɛsoso wɔ
adɛn nti na wote nnwammuo no ntam retie akuakuo no mu mmɛnhyɛn ruben asuwa no ano na akoma mu mpeepeemu akɛseɛ wɔ
gilead te yordan agya na dan deɛ adɛn nti na ɔne ahyɛn teɛ aser te mpoano na ne dɔnnɔn ho na ɔteɛ
sebulon yɛ ɔman a ɔde ne kra sɔɔ owuo hwɛeɛ ne naftali nso wɔ petee mu sorɔnsorɔmmea
ahemfo ba bɛdii ako ɛno mu na kanaan ahemfo bɛkoo taanak megido asuo no ano wɔannya dwetɛ mfasoɔ biara
wɔfiri soro bɛdii ako nsoromma firii wɔn akwan so ne sisera koe
kison asuo sesaa wɔn kɔe tete dɔm asuo no kison asuo no me kra tiatia kɔ wɔ ahoɔden so
ɛno na apɔnkɔ nammuromu pempem fam ammirikatuo mu n ahoɔdenfoɔ ammirikatuo nti
awurade bɔfoɔ kaa sɛ monnome meros dome na monnome emutefoɔ no sɛ wɔammɛdi ammoa awurade wɔammɛboa awurade antia dɔmmanin no
wɔnhyira yael mmaa mu kenini heber yere no wɔnhyira no ntomadan mu mmaa mu
nsuo na ɔresrɛ anom ɔmaa no nufosuo koraa fɛfɛ mu na ɔde nufosuo ani sradeɛ baeɛ
ɔtenee ne nsa sɔɔ pɛɛwa mu na ne nifa kuraa adwumayɛfoɔ saeɛ na ɔde bɔɔ sisera pɛkyɛɛ ne ti ɔfitiiɛ na ɔde bɔɔ n asontorɔ mu
ɔpono hwee ne nan ase daa hɔ ɔpono hwee ne nan ase deɛ ɔpono hweeɛ hɔ ɛhɔ na ɔhwee ase wuiɛ
mpomma mu na sisera na fa hwɛeɛ na ɔtwaa agyaadwo aniahunuankansa mu adɛn na ne teaseɛnam akyɛre ba yi adɛn na ne nteaseɛnam nan ka akyire yi
ne mmaa anyansafoɔ bua no na ɔno nso gye ɔno ara ne nsɛm no so
wɔrennya asadeɛ nkyɛ ababaa baako anaa baanu mma ɔbarima baako ntadeɛ a wɔahyɛ no aduro asadeɛ mma sisera ntadeɛ a wɔahyɛ no aduro adi mu adwini asadeɛ mpaneɛadwuma ntoma nworonnworan ahodoɔ mmienu a ɛbɛkata me kɔn mu sɛ asadeɛ
saa na ma w atamfo nyinaa nsɛeɛ awurade na w adɔfo nyɛ sɛ owia a ɛfiri n ahoɔden mu na asase no so dwoo mfeɛ aduanan
na israelfoɔ yɛɛ deɛ ɛyɛ awurade ani so bɔne na awurade de wɔn hyɛɛ midian nsa mfeɛ nson
na midian nsa yɛɛ israel so den midian nti israelfoɔ yɛɛ atu a ɛwɔ mmepɔ mu ne abodan ne huntabea fae
na sɛ israel nya gu nnoɔma a na midian ne amalek ne apueeɛfoɔ no aforo aba wɔn so
na wɔbɛkyere wɔn so nsraban na wɔsɛe asase no so nnɔbaeɛ de kɔduru gasa na wɔnnya aduane biara anaa odwan sɛ nantwie sɛ afunumu biara wɔ israel
na wɔde wɔn mmoa ne wɔn ntomadan ba na wɔba sɛ ntutummɛ pii pa wɔne wɔn yoma nni ano na wɔba asase no so bɛsɛe no
na israel hodwoo midian anim sɛ na israelfoɔ su frɛɛ awurade
na midian nti israelfoɔ su frɛɛ awurade no
awurade somaa ɔbarima diyifoɔ bi maa no baa israelfoɔ nkyɛn na ɔka kyerɛɛ wɔn sɛ sɛ awurade israel nyankopɔn seɛ nie me na memaa moforo firii misraim baeɛ na meyii mo nkoafie mu
na megyee mo misraim nsam ne mo ahafoɔ nyinaa nsam na metuu wɔn firii mo anim na mede wɔn asase memaa mo
na mesee mo sɛ mene awurade mo nyankopɔn monnsuro amorifoɔ a mote wɔn asase soɔ no anyame nanso moantie me nne
na awurade bɔfoɔ ba bɛtenaa dupɔn a ɛwɔ ofra a ɛyɛ abi eserni yoas deɛ no ase na ne ba gideon repore ayuo nsa kyi amena mu sɛ ɔde rehunta midianfoɔ
na awurade bɔfoɔ no yii ne ho kyerɛɛ no na ɔka kyerɛɛ no sɛ awurade di w akyi wo dɔmmarima
na gideon ka kyerɛɛ no sɛ wo kyɛw nie me wura sɛ awurade di yɛn akyiri a anka adɛn na yei nyinaa ato yɛn yi na ɛhe na n anwanwadeɛ a yɛn agyanom kaa yɛn sɛ misraim na awurade yii yɛn no nyinaa wɔ na afei awurade apo yɛn na ɔde yɛn ahyɛ midian nsa
na awurade danee n ani kyerɛɛ no na ɔkaa sɛ fa w ahoɔden yi ara kɔ kɔgye israel midian nsam ɛnyɛ soma na masoma woɔ yi
na ɔka kyerɛɛ no sɛ wo kyɛw nie awurade ɛdeɛn na mede bɛgye israel hwɛ m asafo ahodwo manase mu na me nso mene akumaa wɔ m agya fie
na awurade ka kyerɛɛ no sɛ ampa mɛdi w akyi na woakum midian sɛ onipa baako
na ɔka kyerɛɛ no sɛ afei sɛ manya w anim animuonyam a ɛnneɛ yɛ nsɛnkyerɛnneɛ bi kyerɛ me sɛ ɛyɛ wo na wo ne me rekasa yi
afei mfiri ha kɔsi sɛ mɛkɔ maba wo nkyɛn na mede m ayɛyɛdeɛ mabɛsi w anim na ɔkaa sɛ mɛtwɛn akɔsi sɛ wobɛsane aba
na gideon kɔ kɔsiesiee abirekyieba ne esiam efa baako apiti ɛnam no ɔde hyɛɛ kɛntɛn mu na ɛho nsuo no ɔhwie guu kukuo mu na ɔde firii adi baa ne nkyɛn odupɔn no ase na ɔde brɛɛ no
na nyankopɔn bɔfoɔ no ka kyerɛɛ no sɛ fa nam no ne apiti no gu ɔbotan a ɛwɔ ha yi so na ɛho nsuo no hwie gu na ɔyɛɛ saa
ɛnna awurade bɔfoɔ no tenee poma a ɛkura ne nsam no de ano kaa ɛnam ne apiti no na ogya firi ɔboɔ no mu bɛhyee nam ne apiti no na awurade bɔfoɔ no firii n anim kɔe
na gideon hunuu sɛ ɛyɛ awurade bɔfoɔ no gideon kaa sɛ ao awurade nyankopɔn afei na mahunu awurade bɔfoɔ anim ne anim
na awurade ka kyerɛɛ no sɛ asomdwoeɛ nka wo nsuro worenwu
ɛnna gideon sii afɔrebukyia hɔ maa awurade na ɔfrɛɛ no yahwe salom yahwe salom asekyerɛ ne awurade ne asomdwoeɛ ɛda so wɔ ofra a ɛyɛ abi eserfoɔ deɛ no de bɛsi nnɛ
na ɛbaa sɛ anadwo no ara awurade ka kyerɛɛ no sɛ fa w agya nantwinini nantwinini a ɔtɔ so mmienu a wadi mfeɛ nson no na kɔdwiri baal afɔrebukyia a ɛyɛ w agya deɛ no na twitwa ɛho asera nnua no gu
na si afɔrebukyia ma awurade wo nyankopɔn bepɔ a ɛyɛ den yi atifi sɛdeɛ ɛho nhyehyɛɛ teɛ na fa nantwinini a ɔtɔ so mmienu no bɔ ɔhyeɛ afɔdeɛ asera nnua a wobɛtwa no nnyina no so
na gideon faa ne nkoa mu mmarima du na ɔyɛɛ sɛdeɛ awurade ka kyerɛɛ no no na ɛnam sɛ ɔsuro n agya fie ne kurom hɔfoɔ no sɛ ɔbɛyɛ no awia nti ɔyɛɛ no anadwo
na kurom hɔfoɔ no sɔree anɔpa no na hwɛ na wɔaburi baal afɔrebukyia no na wɔatwitwa ɛho asera nnua no na wɔahye nantwinini a ɔtɔ so mmienu no afɔrebukyia a wɔasie no so
na wɔsesee wɔn ho wɔn ho sɛ hwan na ɔdii saa asɛm yi na wɔbisa hwehwɛɛ akyiri kwan na wɔse yoas ba gideon na ɔdii saa asɛm yi
na kurom hɔfoɔ ka kyerɛɛ yoas sɛ yi wo ba no bra na ɔmmɛwu ɛfiri sɛ waburi baal afɔrebukyia na watwitwa ɛho asera nnua no
ɛnna yoas ka kyerɛɛ nnipa a wɔsɔre tiaa no no nyinaa sɛ mo na mobɛko ama baal anaasɛ mobɛgye no deɛ ɔbɛko ama no no ma wɔnku no anɔpa sɛ ɔyɛ onyame a ma no nko mma ne ho sɛ wɔaburi n afɔrebukyia
na wɔfrɛɛ no yerubaal da no ara sɛ baal ne no nni sɛ waburi n afɔrebukyia
na midian ne amalek ne apueeɛfoɔ no nyinaa bɛboaa wɔn ano na wɔtwa bɛkyeree nsraban yesreel bonhwa mu
na awurade honhom sii gideon so na ɔhyɛn totorobɛnto na abi eserfoɔ hyia bɛdii n akyi
na ɔsomaa abɔfoɔ maa wɔkɔɔ manase nyinaa na wɔn nso hyia bɛdii n akyi na ɔsomaa abɔfoɔ maa wɔkɔɔ aser ne sebulon ne naftali na wɔforo ba bɛhyiaa no
na gideon ka kyerɛɛ onyankopɔn sɛ sɛ ɛwom sɛ me so na worebɛfa agye israel sɛdeɛ wokaeɛ no a
hwɛ mede odwanten nwi merebɛhata awiporebea sɛ obosuo tɔ nwi no so na fam hɔ nyinaa wo a ɛno na mɛhunu sɛ me so na wobɛfa agye israel sɛdeɛ wokaeɛ no
na adeɛ kyee anɔpa a ɔsɔreeɛ no ɔkyinsaa enwi no na ɔkyii enwi no mu obosuo hyɛɛ koraa ma
na gideon ka kyerɛɛ onyankopɔn sɛ mma wo bo mmfu me na ma menkasa prɛko yi bio ma memfa enwi no mensɔ menhwɛ prɛko yi bio ma enwi no nko nwo na obosuo ntɔ ngu fam hɔ nyinaa
na onyankopɔn yɛɛ saa anadwo no na enwi no nko woe na fam hɔ nyinaa obosuo tɔ guu hɔ
ɛnna yerubaal a ɔne gideon no ne ɔman a wɔka ne ho no nyinaa sɔree anɔpahema na wɔkɔkyeree nsraban harod nsuo aniwa ho na midian nsraban no wɔ n atifi fam more kokoɔ ho bonhwa no mu
na awurade ka kyerɛɛ gideon sɛ ɛdɔm a wɔka wo ho no dɔɔso sene deɛ mede midian bɛhyɛ wɔn nsa na israel ankyerɛ wɔn ho me so anka sɛ me ara me nsa na agye me
enti afei ma wɔmpae no ɔman no aso mu sɛ deɛ ɔsuro na n akoma tuo no nsane n akyi na ɔnnane n ani mfiri gilead bepɔ ho nkɔ ɛnna ɔman no mu nnipa mpemaduonu mmienu sanee wɔn akyiri kɔeɛ na ɛkaa nnipa mpemdu
na awurade ka kyerɛɛ gideon sɛ nnipa no da so dɔɔso fa wɔn siane kɔ asuo no ho na menyiyi wɔn mu memma wo wɔ hɔ na ɛmmra sɛ deɛ mɛse wo sɛ oyi ne wo nkɔ no ɔno na ɔne wo nkorɔ na obiara a mɛse wo sɛ oyi ne wo nnkɔ no ɔnnkɔ
na ɔde nnipa no siane kɔɔ asuo no ho na awurade ka kyerɛɛ gideon sɛ obiara a ɔde ne tɛkyerɛma bɛtafere nsuo no bie sɛdeɛ ɔkraman tafere no fa ɔno nko gyina na obiara a ɔkoto ne nankoroma anim no nso yɛ no saa ara
na wɔn a wɔde wɔn nsa totoo wɔn ano tafereeɛ no na ano si nnipa ahasa na ɔman no nkaeɛ nyinaa kotoo wɔn nankoroma anim nom nsuo no bi
na awurade ka kyerɛɛ gideon sɛ mmarima ahasa a wɔtafereeɛ no na mede bɛgye mo na mede midian mahyɛ wo nsa na ma wɔn a aka no mu biara nkɔ ne tenabea
na wɔgyegyee nkurɔfoɔ no akwansoduane ne wɔn ntotorobɛnto kurakuraa wɔn nsam na ɔgyaa israel nyinaa kwan maa wɔkɔɔ wɔn ntomadan mu na ɔsɔɔ mmarima ahasa no mu na midian nsraban no wɔ n ase fam bonhwa no mu
na anadwo no ara awurade ka kyerɛɛ no sɛ sɔre siane kɔ nsraban no mu na mede mahyɛ wo nsa
na sɛ wo deɛ wosuro sɛ wobɛsiane a wo ne w akoa pura nsiane nkɔ nsraban no mu
na kɔtie asɛm a wɔbɛka na ɛno akyiri no wo nsa bɛyɛ den na woasiane akɔ nsraban no mu na ɔne n akoa pura siane kɔɔ nsraban no mu twafoɔ no ano nohoa
na midian ne amalek ne apueeɛfoɔ no nyinaa boaboa bonhwa no mu a wɔn dodoɔ te sɛ ntutummɛ na wɔn yoma nni ano wɔn dodoɔ te sɛ mpoano anwea
na gideon duruiɛ no na hwɛ obi reyi daeɛ bi akyerɛ ne yɔnko sɛ hwɛ maso daeɛ bi na hwɛ atokoɔ taterɛ bi remuni aba midian nsraban mu na ɛduruu ntomadan no ho na ɛpem no hwee hɔ na ɛbutuu no koraa maa ntomadan no guu hɔ
na ne yɔnko no buaa no sɛ yei nyɛ biribiara sɛ israelni yoas ba gideon nkrantɛ ne nsam na onyankopɔn de midian ne nsraban no nyinaa ahyɛ
na ɛbaa sɛ gideon tee daeɛ no ne ne nkyerɛaseɛ no ɔkoto sɔree na ɔsane baa israel nsraban mu na ɔkaa sɛ monsɔre ɛfiri sɛ awurade de midian nsraban no ahyɛ mo nsa
na ɔkyɛɛ mmarima ahasa no mu akuo mmiɛnsa na ɔde ntotorobɛnto hyehyɛɛ wɔn nyinaa nsa ne nkuruwa hunu ne tɛnee a ɛhyehyɛ nkuruwa no mu
na ɔka kyerɛɛ wɔn sɛ monhwɛ me na monyɛ sɛdeɛ meyɛ na hwɛ sɛ meduru nsraban no ano a sɛdeɛ meyɛ no saa ara na monyɛ
na sɛ me ne nnipa a wɔka me ho no nyinaa hyɛne totorobɛnto no a mo nso monhyɛne ntotorobɛnto ntwa nsraban no ho nyinaa nhyia na monka sɛ awurade ne gideon deɛ nie
na gideon ne mmarima ɔha a wɔka ne ho no duruu nsraban no ano dasuo a ɛdi mfimfini no mfitiaseɛ a wɔde awɛmfoɔ gyinagyinaeɛ ara pɛ na wɔhyenhyɛnee ntotorobɛnto na wɔbobɔɔ nkuruwa a ɛkurakura wɔn nsam no
na akuo mmiɛnsa no hyenhyɛnee ntotorobɛnto no na wɔbobɔɔ nkuruwa no na wɔkurakuraa ntɛnee no wɔn nsa benkum mu ne ntotorobɛnto no wɔn nsa nifa mu hyenhyɛnee na wɔteaa mu sɛ awurade ne gideon nkrantɛ
na wɔgyinagyinaa hɔ wɔn gyinabea de twaa nsraban no ho hyiae na nsraban no nyinaa bɔɔ twi na wɔteateaa mu na wɔdwanedwanee
na wɔhyenhyɛnee ntotorobɛnto ahasa no na awurade maa wɔn nyinaa nkrantɛ kyerɛkyerɛɛ wɔn yɔnkonom ne nsraban no nyinaa so na ɛdɔm no nyinaa dwane kɔsii bet sita wɔ serera kɔsii abel mehola a ɛwɔ tabat ho no ano
na wɔpae kɔhyiaa israel mmarima firi naftali ne aser ne manase nyinaa na wɔbɛtii midian
na gideon somaa abɔfoɔ maa wɔkɔɔ efraim bepɔ nyinaa so kɔkaa sɛ monsiane nkɔhyia midian na monnye wɔn nsam nsuo ano akwan nkɔduru bet bara ne yordan ano na efraim mmarima nyinaa bɛhyiae na wɔbɛgyee nsuo ano akwan no de kɔsii bet bara ne yordan ano
na wɔkyeree midian asafohene baanu oreb ne seeb na wɔkumm oreb oreb boɔ so na seeb nso wɔkumm no seeb nsa kyi amena ho na wɔtii midian na wɔde oreb ne seeb tiri firi yordan agya brɛɛ gideon
na efraim mmarima ka kyerɛɛ no sɛ ɛdeɛn nti na wo ne yɛn adi saa asɛm yi sɛ wo ne midian rekɔko no woamfrɛ yɛn na wɔne no hamee denden pa ara
na ɔka kyerɛɛ wɔn sɛ ɛdeɛn na afei mayɛ a ɛte sɛ mo deɛ efraim mpɛpɛdie nyɛ nsene abi eser bobeteɛ nyinaa anaa
mo nsam na onyankopɔn de midian asafohene oreb ne seeb ahyɛ na deɛn na matumi mayɛ sɛ mo na ɔkaa saa no wɔn bo gyaa no fuo
na gideon duruu yordan ano no ɔne mmarima ahasa a wɔka ne ho no twae wɔabrɛ nanso wɔtii wɔn ara
na ɔka kyerɛɛ sukotfoɔ no sɛ mesrɛ mo momma mmarima a wɔdi m akyire yi paanoo taterɛ bi ɛ ɛfiri sɛ wɔabrɛ na me nso mereti midian ahemfo seba ne salmuna
na sukot atitire no kaa sɛ seba ne salmuna wɔ wo nsam dada na yɛmfa paanoo mma wo dɔm yi anaa
na gideon kaa sɛ yei nti sɛ awurade nya de seba ne salmuna hyɛ me nsa a ɛnneɛ mede ɛserɛ so nkasɛɛ ne akraateɛ bɛsunsuane mo honam
na ɔfirii hɔ kɔɔ penuel na ɔne wɔn kasaa saa ara na penuelfoɔ no buaa no sɛdeɛ sukotfoɔ no buaa no no
na ɔka kyerɛɛ penuelfoɔ no nso sɛ sɛ mesane meba dwoodwoo a mɛdwiri abantenten yi
nso na seba ne salmuna wɔ karkor na wɔn dɔm ka wɔn ho wɔbɛyɛ nnipa mpemdunum apueeɛfoɔ dɔm no nyinaa nkaeɛ nyinaa ɛfiri sɛ nnipa a wɔtwe nkrantɛ mpemha aduonu na atotɔ
na gideon foro faa ntomadan mutefoɔ kwan so noba ne yogbeha apueeɛ na ɔkɔkunkumm dɔm no ɛfiri sɛ na ɛdɔm no ani nna wɔn ho so
na seba ne salmuna dwanee na ɔtii wɔn kɔkyeree midian ahemfo baanu no seba ne salmuna na ɔbɔɔ dɔm no nyinaa gui
ɛnna yoas ba gideon sane firii akono faa heres aforoeɛ baeɛ
na ɔkyeree aberanteɛ bi a ɔfiri sukotfoɔ no mu na ɔbisaa no na ɔtwerɛɛ sukot atitire ne emu mpanimfoɔ no din maa no mmarima aduɔson nson
na ɔbaa sukotfoɔ no nkyɛn bɛkaa sɛ hwɛ seba ne salmuna a wɔn nti mosopaa me sɛ seba ne salmuna wɔ wo nsam dada na yɛmma wo mmarima a wɔabrɛ no paanoo no nie
na ɔfaa kuro no mu mpanimfoɔ na ɔfaa ɛserɛ so nkasɛɛ ne akraateɛ de kyerɛɛ sukotfoɔ no nyansa
na ɔdwirii penuel abantenten no na ɔkunkumm kuro no mu mmarima
na ɔka kyerɛɛ seba ne salmuna sɛ mmarima a mokunkumm wɔn tabor no te sɛn na wɔse wɔne wo pɛ wɔn nyinaa sesɛ ahene mma
na ɔkaa sɛ me nuanom me na mma ne wɔn sɛ awurade te aseɛ yi momaa wɔtenaa ase a anka merenkum mo
na ɔka kyerɛɛ n abakan yeter sɛ sɔre ku wɔn nanso abɔfra no antwe ne nkrantɛ na ɔsuro ɛfiri sɛ na ɔda so yɛ abɔfra
na seba ne salmuna kaa sɛ wo ara sɔre to yɛn dadeɛ na sɛdeɛ ɔbarima teɛ na ne mmaninyɛ teɛ ɛnna gideon sɔre kunkumm seba ne salmuna na ɔfaa asrane nketewa a ɛgu wɔn yoma kɔn mu no
na israel mmarima ka kyerɛɛ gideon sɛ di yɛn so wo ne wo ba ne wo ba ba nyinaa ɛfiri sɛ wo na woagye yɛn afiri midian nsam
na gideon ka kyerɛɛ wɔn sɛ me deɛ merenni mo so na me ba nso nnni mo so awurade na ɔnni mo soɔ
na gideon ka kyerɛɛ wɔn sɛ mɛbisa mo hɔ biribi mo nyinaa momfa mo asadeɛ mu nkaa mmrɛ me ɛnam sɛ midianfoɔ yɛ ismaelfoɔ nti na wɔwowɔ sika nkaa
na wɔkaa sɛ yɛfiri yɛn pɛ mu de bɛma na wɔde ntoma sɛɛ hɔ na obiara too n asadeɛ mu nkaa guu so
na sika nkaa a ɔbisaeɛ no ano si sika nnwetɛbena apem ahanson ɛsono asrane nketewa ne aso mu ahyehyɛdeɛ ne ntadeɛ a ɛberedum a ɛhyehyɛ midian ahemfo no na ɛsono wɔn yoma kɔn mu ahyehyɛdeɛ no
na gideon de yɛɛ ngusoɔ na ɔde sii kuro ofra mu ɛhɔ na israel nyinaa dii akyire adwamammɔ mu na ɛdanee gideon ne ne fie fidie
na wɔbrɛɛ midian ase israelfoɔ anim na wɔamma wɔn tiri so bio na asase no so dwoo gideon nna mu mfirinhyia aduanan
na yoas ba yerubaal sii mu kɔtenaa ne fie
na gideon wɔ mmammarima aduɔson a wɔfiri n asene mu ɛfiri sɛ na ɔwɔ yerenom pii
na ne mpena a ɔwɔ sekem no nso woo ɔbabarima maa no na ɔtoo no din abimelek
na yoas ba gideon wuu akorabɔ pa mu na wɔsiee no n agya yoas asieeɛ a ɛwɔ ofra a ɛyɛ abi eserfoɔ deɛ no
na gideon wuiɛ no israelfoɔ sane kɔdii baalim akyiri adwamammɔ mu na wɔfaa baal berit de yɛɛ wɔn nyame
na israelfoɔ no ankae awurade wɔn nyankopɔn a ɔyii wɔn firii wɔn atamfoɔ nyinaa nsam hyiaeɛ no
nso wɔanyɛ yerubaal a ɛyɛ gideon fie adɔeɛ amfa antua yie a ɔyɛɛ israel no nyinaa so ka
ɛnna yerubaal ba abimelek sii mu kɔɔ sekem ne na nuanom nkyɛn na ɔka kyerɛɛ wɔn ne ne na n agya fie abusua nyinaa sɛ
monka ngu sekemfoɔ nyinaa aso mu sɛ deɛ ɛwɔ he na ɛyɛ ma mo sɛ yerubaal mmammarima aduɔson no nyinaa bɛdi mo soɔ anaa ɔbaako na monkae sɛ mo dompe ne mo nam ne me
ɛnna ne na nuanom no kaa ne ho nsɛm yi nyinaa guu sekemfoɔ nyinaa aso mu na wɔn akoma dane dii abimelek akyi na wɔse yɛn nua ne no
na wɔfaa baal berit fie nnwetɛbena aduɔson de maa no na abimelek de bɔɔ nnipa ahuhufoɔ animharefoɔ bi paa maa wɔdii n akyi
na ɔbaa n agya fie ofra bɛkunkumm ne nuanom yerubaal mmammarima aduɔson no ɔboɔ baako so nanso ɛkaa yerubaal babarima kumaa yotam ɛfiri sɛ ɔde ne ho siee
na sekemfoɔ no nyinaa ne abankɛseɛ mufoɔ nyinaa bɛhyiae na wɔkɔ kɔsii abimelek hene nkaeɛboɔ dupɔn a ɛwɔ sekem no ase
na wɔkɔka kyerɛɛ yotam no ɔsii mu kɔgyinaa gerisim bepɔ atifi na ɔmaa ne nne so teaa mu ka kyerɛɛ wɔn sɛ sekemfoɔ montie me na onyankopɔn nso ntie mo
da bi nnua kɔɔ sɛ wɔrekɔsra obi ngo asi wɔn so hene na wɔka kyerɛɛ ngodua sɛ di yɛn so hene
na ngodua ka kyerɛɛ wɔn sɛ mennya me sradeɛ a wɔde hyɛ onyankopɔn ne nnipa animuonyam no hɔ na menkɔkyini nnua so anaa
na nnua no ka kyerɛɛ borɔdɔma sɛ wo deɛ bra bɛdi yɛn so hene
na borɔdɔma ka kyerɛɛ wɔn sɛ mennya me dɛ ne m aba pa no hɔ na menkɔkyini nnua so anaa
na nnua no ka kyerɛɛ bobe sɛ wo deɛ bra bɛdi yɛn so hene
na bobe ka kyerɛɛ wɔn sɛ mennya me nsa a ɛgye anyame ne nnipa ani no hɔ na menkɔkyini nnua so anaa
ɛnna nnua no nyinaa ka kyerɛɛ nkasɛɛ sɛ wo deɛ bra bɛdi yɛn so hene
na nkasɛɛ ka kyerɛɛ nnua no sɛ sɛ nokorɛ mu na moresra me ngo asi me mo so hene a ɛnneɛ mommra mmɛhyɛ me nwunu ase na sɛ ɛnte saa a ogya mfiri nkasɛɛ mu mmɛhye lebanon ntweneduro no
na afei sɛ modii no nokorɛ ne pɛyɛ mu sɛ mode abimelek sii hene na sɛ mo ne yerubaal ne ne fie adi no yie na sɛ ne nsa ano adwuma ho adeɛ na mode ayɛ no yi a
sɛ m agya ko maa mo na ɔde ne nkwa too ne nsam na ɔgyee mo firii midian nsam
na mo deɛ moasɔre atia m agya fie nnɛ akum ne mma mmarima aduɔson ɔboɔ baako so na mode n afenaa ba abimelek asi sekemfoɔ so hene sɛ mo nua ne no nti
ɛnneɛ sɛ nokorɛ ne tenenee mu na mo ne yerubaal ne ne fie adi nnɛ yi a mo ani nnye abimelek ho na ɔno nso ani nnye mo ho
na sɛ ɛnte saa a ogya mfiri abimelek mu mmɛhye sekemfoɔ ne abankɛseɛ mufoɔ na ogya nso mfiri sekemfoɔ ne abankɛseɛ mufoɔ mu mmɛhye abimelek
na yotam twee ne ho dwane kɔɔ beer kɔtenaa hɔ ne nua abimelek ho suro nti
na abimelek dii israel so mfeɛ mmiɛnsa
ɛnna onyankopɔn somaa honhommɔne bi baa abimelek ne sekemfoɔ ntam na sekemfoɔ twitwaa abimelek nkontompo
na yerubaal mma aduɔson no ho mmusuo aba na wɔn mogya abua wɔn nua abimelek a ɔkumm wɔn no ne sekemfoɔ a wɔhyɛɛ ne nsa den sɛ ɔnkum ne nuanom no atifi
na sekemfoɔ maa nnipa kɔtɛɛ no mmepɔ atifi na wɔbɔɔ wɔn a wɔbɛfaa wɔn nkyɛn ɔkwan no soɔ nyinaa apoo na wɔkɔka kyerɛɛ abimelek
na ebed ba gaal ne ne nuanom ba bɛsene kɔɔ sekem na sekemfoɔ no de wɔn ani too ne so
na wɔfirii adi kɔɔ mfuo mu kɔtetee wɔn bobe nturo mu aba na wɔkyikyii nsa na wɔtoo anigyeɛ nnwom na wɔkɔɔ wɔn nyame fie na wɔdidi nomee na wɔdomee abimelek
na ebed ba gaal kaa sɛ hwan ne abimelek na hwan ne sekem a yɛnsom no ɛnyɛ yerubaal ba ne no na sebul yɛ ne safohene monsom sekem agya hamor mmarima no ɛ na ɛdeɛn nti na yɛn deɛ yɛnsom no
na hwan na ɔde ɔman yi bɛhyɛ me nsa na anka matu abimelek soɔ na ɔka kyerɛɛ abimelek sɛ ma wo dɔm nnɔɔso na firi bra
na kuro no so safohene sebul tee ebed ba gaal nsɛm no na ne bo fuiɛ
na ɔnam aseɛ somaa abɔfoɔ maa wɔkɔɔ abimelek nkyɛn sɛ hwɛ ebed ba gaal ne ne nuanom aba sekem na hwɛ wɔrehwanyan ɔman no atia wo
na afei sɔre anadwo wo ne nnipa a wɔka wo ho no na kɔtɛ wira mu
na anɔpa a owia repue no sɔre ntɛm bɛto hyɛ kuro no so na hwɛ ɔno ne nnipa a wɔka ne ho no bɛfiri adi abɛhyia wo na woayɛ no sɛdeɛ wobɛtumi
ɛnna abimelek ne ɛdɔm a wɔka ne ho no nyinaa sɔree anadwo na wɔnam akuo nnan bɛtetɛɛ sekem
na ebed ba gaal firii adi kɔgyinaa kuro no pono ano na abimelek ne nnipa a wɔka ne ho no sɔre firii atɛeɛ hɔ
na gaal hunuu nnipa no ɔka kyerɛɛ sebul sɛ hwɛ nkurɔfoɔ bi firi mmepɔ no atifi resiane na sebul ka kyerɛɛ no sɛ mmepɔ no sunsum na wohunu sɛ nnipa no
na gaal kaa bio sɛ hwɛ ɔman bi firi asase funuma mu resiane ba na ekuo baako firi akɔmfoɔ dupɔn kwan so reba
na sebul ka kyerɛɛ no sɛ afei ɛhe na w ano a ɛkaa sɛ hwan ne abimelek a yɛnsom no no wɔ ɛnyɛ nnipa a wobuu wɔn akumaa no nie afei firi adi ɛ na wo ne wɔn nkɔko
na gaal firii adi dii sekemfoɔ no anim na ɔne abimelek kɔkoe
na abimelek pamm no na ɔdwanee n anim na atɔfoɔ bebree totɔe de kɔsii kuro no pono ano
na abimelek tenaa aruma na sebul pamm gaal ne ne nuanom no sɛ wɔnntena sekem
na adeɛ kyeeɛ no nkurɔfoɔ no firii adi kɔɔ wira mu wɔkɔka kyerɛɛ abimelek
na ɔfaa nnipa no buu wɔn mu akuo mmiɛnsa na ɔkɔtɛɛ wiram na ɔhwɛe na hwɛ na nkurɔfoɔ no refiri adi afiri kuro no mu na ɔsɔre tiaa wɔn kunkumm wɔn
na abimelek ne asafokuo a wɔka ne ho no bɔɔ kirididi kɔgyinaa kuro no pono ano na asafokuo mmienu no to hyɛɛ wɔn a wɔwɔ wiram no nyinaa so kunkumm wɔn
na abimelek ne kuro no koo da mu no nyinaa na ɔfaa kuro no na ɔkumm nnipa a wɔwɔ mu no na ɔbɔɔ kuro no na ɔde nkyene petee so
na sekem abankɛseɛ mufoɔ nyinaa teeɛ no wɔkɔɔ onyame berit fie aban mu
na wɔkɔka kyerɛɛ abimelek sɛ sekem aban mufoɔ nyinaa aboaboa wɔn ano
ɛnna abimelek foro kɔɔ salmon bepɔ soɔ ɔne nkurɔfoɔ a wɔka ne ho no nyinaa na abimelek faa akuma kuraa ne nsam na ɔkɔtwaa dua mman na ɔmaa so bɔɔ ne kɔn ho na ɔka kyerɛɛ ɛdɔm a wɔka ne ho no sɛ deɛ moahunu sɛ mayɛ yi monka mo ho nyɛ sɛdeɛ mayɛ no
na nnipa no nyinaa twitwaa nnua mman de dii abimelek akyi de bɛguu aban no ho na wɔde gya too aban no mu guu wɔn so na sekem abankɛseɛ no mu nnipa nyinaa nso wuwuiɛ mmarima ne mmaa bɛyɛ apem
ɛnna abimelek sii mu kɔɔ tebes kɔkyeree tebes so nsraban na ɔfae
na abantenten denden bi wɔ kuro no mu na ɛhɔ na mmarima ne mmaa nyinaa ne kuro no mufoɔ nyinaa dwanedwane kɔeɛ na wɔtoo wɔn ho mu na wɔforo kɔɔ aban no atifi
na abimelek duruu aban no ho bɛkoe na ɔtwe pinii aban no pono ano sɛ ɔde ogya rebɛhye
na ɔbaa bi too ayuyammoba bɔɔ abimelek tiri de pɛkyɛɛ ne tikwankoraa
ɛnna ɔfrɛɛ n akoa a ɔso n akodeɛ ntɛm ka kyerɛɛ no sɛ twe wo nkrantɛ ku me na wɔanka no me ho sɛ ɔbaa na ɔkumm no na n abɔfra no wɔɔ no maa no tɔree
na israel mmarima no hunuu sɛ abimelek atɔ no wɔn nyinaa kɔɔ wɔn tenabea
na onyankopɔn tuaa abimelek bɔne a ɔyɛɛ n agya sɛ ɔkumm ne nuanom aduɔson no so ka
na sekem mmarima no bɔne nyinaa nso onyankopɔn maa no buaa wɔn atifi na yerubaal ba yotam nnome no baa wɔn so
na abimelek akyiri no deɛ ɔsɔre bɛgyee israel ne pua ba tola a ɔyɛ isakarni dodo ba na ɔtenaa samir efraim bepɔ so
na ɔbuu israel atɛn mfeɛ aduonu mmiɛnsa na ɔwui na wɔsiee no samir
na n akyiri no gileadni yair sɔree na ɔbuu israel atɛn mfeɛ aduonu mmienu
na ɔwɔ mmammarima aduasa a na wɔtenatena mfunumu mma aduasa soɔ na wɔwɔ nkuro aduasa a wɔfrɛ no yair nkuro de bɛsi nnɛ ɛwɔ gilead asase so
na yair wui na wɔsiee no kamon
na israelfoɔ kɔɔ so yɛɛ awurade ani so bɔne na wɔsom baalim ne astarot ne siria anyame ne sidon anyame ne moab anyame ne amonfoɔ anyame ne filistifoɔ anyame na wɔgyaa awurade hɔ na wɔansom no
na awurade abufuo dɛre tiaa israel na ɔtɔnee wɔn hyɛɛ filistifoɔ ne amonfoɔ nsa
na wɔhom israelfoɔ so haa wɔn afe no ara mu mfeɛ dunwɔtwe na wɔdii israelfoɔ a wɔwɔ yordan agya amorifoɔ asase soɔ wɔ gilead no nyinaa soɔ
na amonfoɔ no bɛtwaa yordan ne yuda ne benyamin ne efraim fie nso bɛkoe na israel ho hiahiaa wɔn sɛ
ɛnna israelfoɔ no su frɛɛ awurade sɛ yɛayɛ wo bɔne sɛ yɛagya yɛn nyankopɔn hɔ na yɛakɔsom baalim
na awurade ka kyerɛɛ israelfoɔ sɛ misraimfoɔ amorifoɔ amonfoɔ filistifoɔ
sidonfoɔ amalekfoɔ ne maonfoɔ anhyɛ mo so na mosu frɛɛ me no megyee mo firii wɔn nsam
na mo deɛ moagya me hɔ akɔsom anyame foforɔ enti merenkɔ so mennye mo bio
monkɔ nkɔsu mfrɛ anyame a moayi wɔn no na wɔnnye mo mo ahohia berɛ mu
na israelfoɔ no ka kyerɛɛ awurade sɛ yɛayɛ bɔne wo deɛ yɛ yɛn sɛdeɛ ɛyɛ wɔ w ani soɔ nyinaa gyeɛ nko na gye yɛn nnɛ da yi
na wɔyiyii anyame ananafoɔ no firii wɔn mu na wɔsomm awurade na israel amanehunu no yɛɛ ne kra ahomete
na amonfoɔ no hyia ba bɛkyeree nsraban gilead na israelfoɔ no nso boaboaa wɔn ano kɔkyeree nsraban mispa
na gilead man wɔn mu atitire sesee wɔn ho wɔn ho sɛ hwan ne ɔbarima a ɔne amonfoɔ no bɛfiri aseɛ ako ɔno na ɔnkɔdi gileadfoɔ nyinaa tire
na gileadni yefta yɛ ɔbarima a ɔyɛ nnam nanso ɔyɛ ɔbaa dwamamfoɔ bi ba na gilead na ɔwoo yefta
na gilead yere woo mmammarima maa no na ɛyerɛ no mma nyinyiniiɛ no wɔpamm yefta na wɔka kyerɛɛ no sɛ worennya awunnyadeɛ yɛn agya fie ɛfiri sɛ ɔbaa foforɔ bi ba ne wo
ɛnna yefta dwane firii ne nuanom nkyɛn kɔtenaa tob asase soɔ na nnipa ahuhufoɔ bi boaa wɔn ano bɛkaa yefta ho na wɔne no firii adi
na ɛno akyiri no amonfoɔ ne israel kɔdii ako
na amonfoɔ ne israel bɛkoeɛ no gilead mpanimfoɔ kɔ kɔfaa yefta firii tob asase no so
na wɔka kyerɛɛ yefta sɛ bra bɛyɛ yɛn safohene na yɛne amonfoɔ nkɔko
na yefta ka kyerɛɛ gilead mpanimfoɔ no sɛ ɛnyɛ mo ara na motane me na mopamm me firii m agya fie no na adɛn nti na moba me nkyɛn afei a mowɔ ahohia mu yi
na gilead mpanimfoɔ no ka kyerɛɛ yefta sɛ ɛno nti na afei yɛasane aba wo nkyɛn yi na ɛne yɛn nkɔ na yɛne amon mma nkɔko na yɛ yɛn ti gileadfoɔ nyinaa so
na yefta ka kyerɛɛ gilead mpanimfoɔ no sɛ sɛ mode me sane kɔ sɛ me ne amonfoɔ nkɔko na awurade de wɔn hyɛ me nsa a me na menni mo tiri anaa
na gilead mpanimfoɔ no ka kyerɛɛ yefta sɛ awurade nyɛ yɛne wo ntam danseni deɛ woseɛ yi ɛno ara na yɛbɛyɛ
ɛnna yefta ne gilead mpanimfoɔ no sii mu baeɛ na ɔman no de no sii wɔn ti ne ɔsafohene na yefta kɔkaa ne nsɛm nyinaa awurade anim wɔ mispa
ɛnna yefta somaa abɔfoɔ maa wɔkɔɔ amonfoɔ hene no nkyɛn sɛ asɛm bɛn na me ne wo wɔ na woreba me so ne m asase abɛko yi
na amonfoɔ hene no ka kyerɛɛ yefta abɔfoɔ no sɛ ɛfiri sɛ israel faa m asase berɛ a na wɔfiri misraim reba no de firi arnon kɔsi yabok ne yordan ano na afei dane ma me komm
na yefta sane somaa abɔfoɔ bio maa wɔkɔɔ amonfoɔ hene no nkyɛn
kɔka kyerɛɛ no sɛ sɛ yefta seɛ nie israel amfa moab asase ne amonfoɔ asase biara
na mmom wɔfiri misraim no israel nantee ɛserɛ so kɔsii mmɛwa po ano na wɔbaa kades
na israel somaa abɔfoɔ maa wɔkɔɔ edomhene nkyɛn sɛ ma mentwam w asase so ɛ na edomhene no antie na ɔsoma maa wɔkɔɔ moabhene nkyɛn nso na wɔampene na israel tenaa kades
na wɔnantee ɛserɛ so kɔtwaa edom asase ne moab asase ho kɔntɔnkrɔn na wɔbɛfirii moab asase no apueeɛ na wɔbɛkyeree nsraban arnon agya nohoa na wɔamma moab asase so ɛfiri sɛ arnon ne moab bɔ hyeɛ
ɛnna israel somaa abɔfoɔ maa wɔkɔɔ amorifoɔ hene sihon a ɔyɛ hesbon hene no nkyɛn na israel ka kyerɛɛ no sɛ ma yɛntwam w asase so nkɔ m afa
na sihon annye israel anni sɛ ɔbɛma wɔafa ne hyeɛ soɔ na sihon boaa ne man nyinaa ano na wɔbɛkyeree nsraban yahas na ɔne israel bɛkoe
na awurade israel nyankopɔn de sihon ne ne man nyinaa hyɛɛ israel nsa na wɔkunkumm wɔn na israel faa amorifoɔ a wɔte asase no soɔ no asase nyinaa dii so
na wɔfaa amorifoɔ asase nyinaa firi arnon ano kɔsi yabok ano na ɛfiri ɛserɛ so kɔsi yordan ano
na afei a awurade israel nyankopɔn atu amorifoɔ afiri ne man israel anim yi wo na wobɛfa adi soɔ anaa
ɛnyɛ deɛ wo nyame kemos de maa wo sɛ di soɔ na wobɛfa adi soɔ anaa na adeɛ biara a awurade nyankopɔn agye de ama yɛn sɛ yɛnni soɔ no ɛno na yɛbɛfa adi soɔ
na afei woyɛ sene moabhene sipor ba balak ham na ɔne israel hameeɛ anaasɛ ko na ɔne wɔn koeɛ
berɛ a israel tenaa hesbon ne ɛho nkuro ne aroer ne ɛho nkuro ne arnon ho nkuro nyinaa mu mfirinhyia ahasa no adɛn nti na moannyeɛ saa berɛ no
na me deɛ menyɛɛ wo bɔne biara na wo na woreyɛ me bɔne sɛ wo ne me rebɛko yi awurade temmufoɔ no ɔmmu israelfoɔ ne amonfoɔ ntam atɛn nnɛ
nanso amonfoɔ hene antie yefta nsɛm a ɔsoma maa wɔkɔka kyerɛɛ no no
na awurade honhom baa yefta so na ɔfaa gilead ne manase sene kɔɔ gilead mispe na ɔfiri gilead mispe twaa mu kɔɔ amonfoɔ no so
na yefta hyɛɛ awurade bɔ sɛ sɛ wode amonfoɔ no hyɛ me nsa a
ɛnneɛ deɛ ɛbɛfiri me fie apono ano abɛhyia me da a meresane mafiri amonfoɔ so dwoodwoo no ɛbɛyɛ awurade deɛ na mede bɛbɔ afɔdeɛ mu
ɛnna yefta twaa mu kɔɔ amonfoɔ no soɔ ne wɔn kɔkoeɛ na awurade de wɔn hyɛɛ ne nsa
na ɔkunkumm wɔn kum kɛseɛ pa ara firi aroer kɔsi deɛ wɔfa kɔ minit nkuro aduonu ɛde kɔsi abel keramim na wɔbrɛɛ amonfoɔ no ase israelfoɔ anim
ɛnna yefta baa ne fie mispa na hwɛ ne babaa de mpintin ne asa firii adi bɛhyiaa no nso na ɔdi no bakorɔ ɔnni ɔbabarima anaa ɔbabaa gye ɔno
na ɔhunuu no no ɔsunsuanee ne ntadeɛ mu kaa sɛ ao me ba woabrɛ me ase papaapa na woaho me werɛ ɛfiri sɛ mabue m ano mama awurade na mentumi mensane m akyi
na ɔka kyerɛɛ no sɛ m agya woanya abue w ano ama awurade a ɛnneɛ yɛ me sɛdeɛ afiri w ano no sɛ awurade anya atɔ were ama wo w atamfo amonfoɔ no soɔ yi
na ɔka kyerɛɛ n agya bio sɛ wɔnyɛ yei mma me gya me kwan abosome mmienu na mensiane menkɔ mmepɔ so na mensu me mmabaaberɛ me ne me mfɛfoɔ
na ɔse kɔ na ɔgyaa no kwan abosome mmienu na ɔne ne mfɛfoɔ kɔe na ɔkɔsuu ne mmabaaberɛ mmepɔ so
na abosome mmienu no duruiɛ no ɔsane baa n agya nkyɛn na ɔyɛɛ no sɛdeɛ ne bɔ a ɔhyɛeɛ no teɛ na wanhunu ɔbarima biara na ɛyɛɛ atorɔmudeɛ israel mu
daa afirinhyia israel mmammaa kɔ kɔkamfo gileadni yefta babaa no afe mu nnanan
na efraim mmarima hyiae na wɔtwa kɔɔ safon na wɔka kyerɛɛ yefta sɛ adɛn nti na wotwaa mu kɔeɛ ne amonfoɔ kɔkoeɛ na yɛn deɛ woamfrɛ yɛn na yɛne wo ankorɔ yɛde gya bɛhye wo fie agu wo so
na yefta ka kyerɛɛ wɔn sɛ me ne me nkurɔfoɔ nyinaa ne amonfoɔ nyaa manso kɛseɛ na meteaa mu mefrɛɛ mo no moannye me amfiri wɔn nsam
na mehunuu sɛ moremma mmɛgye me no mede me nkwa metoo me nsam na mesene mekɔɔ amonfoɔ no so na awurade de wɔn hyɛɛ me nsa na adɛn na moaforo aba me soɔ ne me rebɛko nnɛ yi
na yefta boaa gilead mmarima nyinaa ano na ɔne efraim koe na gilead mmarima no kunkumm efraimfoɔ no ɛfiri sɛ wɔse moyɛ efraim adwanefoɔ mo gileadfoɔ mowɔ efraim mu na mowɔ manase mu
na gilead faa yordan atwaeɛ twaree efraim na sɛ efraim adwanefoɔ no mu bi ka sɛ ma mentwa a ɛnneɛ gilead mmarima no ka kyerɛɛ no sɛ woyɛ efraimni anaa na ɔse dabi a
wɔka kyerɛɛ no sɛ ɛnneɛ ka sɛ shibolet na ɔka sɛ sibolet ɛfiri sɛ ɔntumi nka no yie a na wɔakye no aku no yordan atwaeɛ hɔ na saa berɛ no efraimfoɔ mpemaduanan mmienu na ɛtotɔeɛ
na yefta buu israel atɛn mfeɛ nsia na gileadni yefta wui na wɔsiee no gilead nkuro no bi mu
na n akyiri no ibsan a ɔfiri betlehem buu israel atɛn
na ɔwɔ mmammarima aduasa na ɔde mmammaa aduasa memaa awareɛ mmeammea na ɔkɔgyegyee mmabaa aduasa nso firi mmeammea brɛɛ ne mmammarima awareɛ na ɔbuu israel atɛn mfeɛ nson
na ibsan wui na wɔsiee no betlehem
na n akyiri no sebulonni elon buu israel atɛn na ɔbuu israel atɛn mfeɛ du
na sebulonni elon wui na wɔsiee no ayalon sebulon asase so
na n akyiri no hilel ba abdon a ɔyɛ piratonni buu israel atɛn
na ɔwɔ mmammarima aduanan ne mmanana aduasa a wɔtenaa mfunumu aduɔson soɔ na ɔbuu israel atɛn mfeɛ nwɔtwe
na hilel ba abdon a ɔyɛ piratonni no wui na wɔsiee no piraton wɔ efraim asase a ɛwɔ amalekfoɔ bepɔ soɔ no so
na israelfoɔ kɔɔ so yɛɛ deɛ ɛyɛ awurade ani so bɔne na awurade de wɔn hyɛɛ filistifoɔ nsa mfirinhyia aduanan
na ɔbarima bi wɔ hɔ a ɔfiri sora a ɔfiri danfoɔ abusua bi mu a ne din de manoa na ne yere yɛ obonini na ɔnwo
na awurade bɔfoɔ yii ne ho kyerɛɛ ɔbaa no na ɔka kyerɛɛ no sɛ hwɛ woyɛ obonini na wonwo nanso wobɛnyinsɛn awo ɔbabarima
na afei hwɛ yie na nnom bobesa anaa nsa biara na nni biribi a ɛho nteɛ
na hwɛ worebɛnyinsɛn awo ɔbabarima a yiwan renka ne tire na abɔfra no bɛyɛ nyankopɔn hotuafoɔ afiri yafunum na ɔno na ɔbɛfiri aseɛ agye israel afiri filistifoɔ nsam
ɛnna ɔbaa no ba bɛka kyerɛɛ ne kunu sɛ nyankopɔn nipa bi aba me nkyɛn na n anim yɛ hu pa ara sɛ nyankopɔn bɔfoɔ anim na mammisa no deɛ ɔfire na ɔno nso ankyerɛ me ne din
na ɔka kyerɛɛ me sɛ hwɛ worebɛnyinsɛn awo ɔbabarima na afei nnom bobesa anaa nsa biara na nni biribi a ɛho nteɛ na abɔfra no bɛyɛ nyankopɔn hotuafoɔ afiri yafunum de akɔsi ne wuda
na manoa bɔɔ awurade mpaeɛ sɛ o awurade ma nyankopɔn nipa a wosomaa no no mmra yɛn nkyɛn bio na ɔmmɛkyerɛ yɛn deɛ yɛnyɛ abɔfra a wɔrebɛwo no no
na onyankopɔn tiee manoa na nyankopɔn bɔfoɔ no baa ɔbaa no nkyɛn bio na ɔwɔ afuo mu a ne kunu manoa nka ne ho
na ɔbaa no yɛɛ ntɛm tutuu mmirika kɔka kyerɛɛ ne kunu sɛ hwɛ ɔbarima a ɔbaa me nkyɛn nnaano no abɛyi ne ho adi akyerɛ me
na manoa sɔre dii ne yere no akyi na ɔbaa ɔbarima no nkyɛn na ɔka kyerɛɛ no sɛ wone ɔbarima a wo ne ɔbaa no kasaeɛ no
na ɔse mene no na manoa kaa sɛ afei wo nsɛm no ba mu a ɛdeɛn ne abɔfra no ahyɛdeɛ na ɛdeɛn na ɔnyɛ
na awurade bɔfoɔ no ka kyerɛɛ manoa sɛ deɛ mesee ɔbaa no nyinaa ho na ɔnhwɛ yie
ɔnnni adeɛ biara a ɛfiri bobe mu na ɔnnnom bobesa anaa nsa biara na adeɛ biara a ɛho nteɛ nso ɔnnni deɛ mahyɛ no nyinaa ɔnni so
na manoa ka kyerɛɛ ɔbɔfoɔ no sɛ ma yɛnsianka wo na yɛnsiesie abirekyie ba bi mma wo ansa
na awurade bɔfoɔ no ka kyerɛɛ manoa sɛ sɛ wosianka me mpo a merenni w aduane no bi na sɛ wobɛbɔ hyeɛ afɔdeɛ ama awurade a bɔ ɛ na manoa nnim sɛ ɔyɛ awurade bɔfoɔ
na manoa ka kyerɛɛ awurade bɔfoɔ no sɛ wo din de sɛn na sɛ wo nsɛm no nya ba mu a yɛahyɛ wo animuonyam
na awurade bɔfoɔ no see no sɛ adɛn na worebisa me din a ɛyɛ nwanwa yi
na manoa faa abirekyie ba ne aduane afɔdeɛ na ɔde bɔɔ ɔhyeɛ afɔdeɛ ɔbotan no so maa awurade na ɔbɔfoɔ no yɛɛ anwanwadeɛ na manoa ne ne yere hwɛe
na ogyaframa no resɔre afiri afɔrebukyia no so akɔ soro no awurade bɔfoɔ no foro faa afɔrebukyia no so gyaframa no mu kɔɔ soro na manoa ne ne yere hwɛe na wɔde wɔn anim butubutuu fam
na awurade bɔfoɔ no ammɛyi ne ho adi ankyerɛ manoa ne ne yere bio ɛno na manoa hunuu sɛ ɛyɛ awurade bɔfoɔ
na manoa ka kyerɛɛ ne yere sɛ wuo na yɛrebɛwuwuo sɛ yɛahunu onyankopɔn yi
na ne yere no ka kyerɛɛ no sɛ sɛ awurade pɛ sɛ ɔku yɛn a anka wannye yɛn nsam ɔhyeɛ afɔdeɛ ne aduane afɔdeɛ na anka wanyi yeinom nyinaa ankyerɛ yɛn na anka wamma yɛante nsɛm a ɛte saa yi saa berɛ yi
na ɔbaa no woo ɔbabarima na ɔtoo no din samson na abɔfra no nyinii na awurade hyiraa no
na awurade honhom firii aseɛ kekaa no wɔ ne mu dan nsraban mu sora ne estaol ntam
na samson siane kɔɔ timna na ɔkɔhunuu ɔbaa bi wɔ timna a ɔyɛ filistifoɔ mmammaa no bi
na ɔforo ba bɛka kyerɛɛ n agya ne ne na sɛ makɔhunu ɔbaa bi wɔ timna filistifoɔ mma mu na monkɔfa no mmrɛ me nware
na n agya ne ne na ka kyerɛɛ no sɛ wo nuanom mma mmaa ne me man nyinaa mu nni ɔbaa bi na worekɔ akɔware ɔbaa filistifoɔ momonotofoɔ no mu na samson ka kyerɛɛ n agya sɛ ɔno na kɔfa no brɛ me na ɔno na ɔsɔ m ani
na n agya ne ne na nnim sɛ yei firi awurade na ɔrepɛ filistifoɔ ho kwan ɛfiri sɛ saa berɛ no na filistifoɔ di israel so
na samson ne n agya ne ne na sii mu kɔɔ timna na wɔduruu timna bobe nturo ho na hwɛ gyataburuwa bi boboom hyiaa no
na awurade honhom sii ne so na ɔtetee ne mu sɛdeɛ wɔtete abirekyie ba mu nanso na hwee nkuta ne nsam na wanka deɛ ɔyɛeɛ no ankyerɛ n agya ne ne na
na ɔsii mu kɔ kɔnee ɔbaa no kasae na ɔsɔɔ samson ani
na nna bi akyiri no ɔsane kɔɔ sɛ ɔrekɔhyia no na ɔmane kɔhwɛɛ gyata funu no na hwɛ nwowa manyamanya ne ɛwoɔ adɔre gyata no yam
na ɔfaa bi kura kɔe na ɔrekorɔ na ɔredi na ɔkɔduruu n agya ne ne na nkyɛn na ɔmaa wɔn bi dii nanso wanka ankyerɛ wɔn sɛ gyata no yam na ɔyii ɛwoɔ no
na n agya sii mu kɔɔ ɔbaa no nkyɛn na samson too pono wɔ hɔ ɛfiri sɛ saa na na mmeranteɛ taa yɛ
na wɔhunuu no no wɔde nnamfonom aduasa bɛkaa ne ho
na samson ka kyerɛɛ wɔn sɛ merebɛto mo aborɔme bi sɛ motumi kyerɛ me aseɛ nnanson apontoɔ yi mu na mohunu a ɛnneɛ mɛma mo nkamisaa aduasa ne ntadeɛ nsakyeraho aduasa
na sɛ moantumi ankyerɛ me a mo nso momma me nkamisaa aduasa ne ntadeɛ nsakyeraho aduasa na wɔka kyerɛɛ no sɛ to w aborɔme no na yɛntie
na ɔka kyerɛɛ wɔn sɛ odidifoɔ mu na aduane firi baeɛ na ɔhoɔdenfoɔ mu na nnɔkɔnnɔkɔwadeɛ firi baeɛ na wɔantumi ankyerɛ aborɔme no ase nnansa
na ɛbaa sɛ da a ɛtɔ so nson no wɔka kyerɛɛ samson yere no sɛ daadaa wo kunu na ɔnkyerɛ yɛn aborɔme no ase na yɛamfa ogya anhye wo ne w agya fie yɛn hia mu nti na mobɛhyiaa yɛn ɛnte saa anaa
na samson yere no su guu ne so kaa sɛ tane nko na wotane me na wonnɔ me woato me nkurɔfoɔ aborɔme nso wonkyerɛɛ me aseɛ na ɔka kyerɛɛ no sɛ hwɛ m agya ne me na mpo menkyerɛɛ wɔn na wo na menkyerɛ woɔ anaa
na ɔsu guu ne so nnanson no a apontoɔ no gu soɔ no nyinaa na da a ɛtɔ so nson no ɔka kyerɛɛ no ɛfiri sɛ na ɔha no na ɔkɔka kyerɛɛ ne nkurɔfoɔ no
na kuro no mu mmarima ka kyerɛɛ no da a ɛtɔ so nson no ansa na owia retɔ sɛ ɛdeɛn na ɛyɛ dɔkɔdɔkɔ sene ɛwoɔ na ɛdeɛn na ne ho yɛ den sene gyata na ɔka kyerɛɛ wɔn sɛ moamfa me nantwie amfuntum a anka moanhunu m aborɔme no ase
na awurade honhom sii ne so na ɔsii mu kɔɔ askelon kɔkunkumm wɔn mu mmarima aduasa na ɔfaa wɔn ho adeɛ na ɔde ntadeɛ nsakyeraho no memaa wɔn a wɔkyerɛɛ aborɔme no aseɛ no na ne bo fui na ɔsane kɔɔ n agya fie
na wɔde samson yere no maa ne yɔnko a ɔfaa no adamfo no
na ɛbaa sɛ ɛkyɛree kakra no ayuotwa berɛ mu no samson de abirekyie ba kɔɔ sɛ ɔrekɔhwɛ ne yere anim na ɔkaa sɛ mɛkɔ me yere nkyɛn pia mu nanso ɔbaa n agya amma no kwan amma no ankɔ mu
na ɔbaa n agya kaa sɛ me deɛ mese wompɛ no bio enti mede no mama wo yɔnko bi ne nua kumaa no ho nyɛ fɛ nsene no anaa fa no si n ananmu
na samson ka kyerɛɛ wɔn sɛ yei deɛ sɛ me ne filistifoɔ di no bɔne a merenni ho so biara
na samson sii mu kɔ kɔkyeree nsakraman ahasa na ɔfaa ogyatɛnee na ɔde dua sii dua anim de gyatɛnee hyɛɛ dua mmienu biara ntam
na ɔsosɔɔ ogyatɛnee no ano no ɔgyaa wɔn maa wɔkɔɔ filistifoɔ no ayufuo mu maa no hyee ayuo akuakuo ne ayuo a ɛsisi hɔ ne ngodua nturo no
ɛnna filistifoɔ no kaa sɛ hwan mpo na ɔyɛɛ yei na wɔse timnani no ase samson sɛ ɔde ne yere ama ne yɔnko nti ɛnna filistifoɔ no sii mu kɔeɛ de ogya kɔhyee ɔbaa no ne n agya fie
na samson ka kyerɛɛ wɔn sɛ sɛ moayɛ saa a gye sɛ matɔ mo were ansa na magyae
na ɔbobɔɔ wɔn srɛ ne dwonkuo so kunkumm wɔn okunkɛseɛ na ɔsii mu kɔtenaa etam botan tokuro mu
ɛnna filistifoɔ ba bɛkyeree yuda so nsraban na wɔtrɛɛ wɔn mu wɔ lehi
na yuda mmarima no kaa sɛ adɛn nti na moaba yɛn soɔ yi na wɔse yɛreba abɛkyekyere samson na yɛayɛ no sɛdeɛ ɔyɛɛ yɛn no
na yuda mu mmarima mpensa sii mu kɔɔ etam botan tokuro no mu na wɔka kyerɛɛ samson sɛ wonnim sɛ filistifoɔ na wɔdi yɛn soɔ na ɛdeɛn na woayɛ yɛn yi na ɔka kyerɛɛ wɔn sɛ sɛ wɔyɛɛ me no saa ara na mayɛ wɔn
na wɔka kyerɛɛ no sɛ yɛreba abɛkyekyere wo na yɛde wo akɔhyɛ filistifoɔ no nsa na samson ka kyerɛɛ wɔn sɛ monka ntam nkyerɛ me sɛ mo ara deɛ morenyɛ me hwee
na wɔka kyerɛɛ no sɛ dabi na kyekyerɛ nko na yɛrebɛkyekyere woɔ de wo akɔhyɛ wɔn nsa na kum deɛ yɛrenku wo na wɔde ntampehoma foforɔ mmienu kyekyeree no na wɔde no foro firii ɔbotan no mu
ɔreyɛ aduru lehi no filistifoɔ no bɔɔ ne so ose na awurade honhom sii ne so na ntampehoma a ɛwɔ ne basa ho no yɛɛ sɛ asaawa a wɔde ogya aka na ne homa no sanesane firii ne nsa
na ɔhunuu afunumu abɔgye foforɔ bi na ɔtenee ne nsa fa de kunkumm mmarima apem
na samson kaa sɛ mede afunumu abɔgye ekuo nie akuo mmienu nie mede afunumu abɔgye makunkum mmarima apem
na ɛbaa sɛ ɔwiee kasa no ɔtoo abɔgyeɛ no mu firi ne nsam twenee na wɔfrɛɛ hɔ sɛ ramat lehi ramat lehi asekyerɛ ne abɔgyeɛ kokoɔ
na sukɔm de no sɛ na ɔsu frɛɛ awurade sɛ wo na wode gyeɛ kɛseɛ yi ahyɛ w akoa nsa na afei sukɔm reku me na mahwe momonotofoɔ nsam
na onyankopɔn paee tokuro a ɛwɔ lehi no mu na nsuo firi hɔ bae na ɔnomee na ne honhom sane bae na ɔnyaa nkwa enti wɔfrɛ hɔ en hakore en hakore asekyerɛ ne ɔfrɛfoɔ asutire a ɛwɔ lehi de bɛsi nnɛ yi
na ɔbuu israel atɛn filistifoɔ berɛ no so mfirinhyia aduonu
na samson sii mu kɔɔ gasa na ɔkɔhunuu ɔbaa dwamamfoɔ bi hɔ na ɔkɔɔ ne nkyɛn
na wɔka kyerɛɛ gasafoɔ no sɛ samson aba ha na wɔtwaa ne ho hyiae na wɔtɛɛ no anadwo no kuro no pono ano na wɔtaree dinn anadwo no nyinaa kaa sɛ adeɛ kye anɔpa a yɛbɛku no
na samson da kɔsii dasuo mu na ɔsɔree dasuo no mu na ɔsɔɔ kuro no apono ne aponnwa mmienu no mu na ɔtuu ɛne akyire adaban no nyinaa na ɔde bɔɔ akɔnkɔn soa de kɔɔ bepɔ a ɛkyerɛ hebron anim no atifi
na ɛno akyiri no ɔdɔɔ ɔbaa bi sorek subonhwa mu a ne din de delila
na filistifoɔ asafohene baa ne nkyɛn bɛka kyerɛɛ no sɛ daadaa no na hwɛ adekodeɛ a n ahoɔden kɛseɛ no wɔ mu ne adekodeɛ a yɛde bɛtumi no na yɛakyekyere no abrɛ no ase na yɛn mu biara bɛma wo nnwetɛbena apem ne ɔha
na delila ka kyerɛɛ samson sɛ ka kyerɛ me ɛ ɛdeɛn mu na w ahoɔden kɛseɛ no wɔ na ɛdeɛn na wɔde bɛkyekyere woɔ abrɛ wo aseɛ
na samson ka kyerɛɛ no sɛ sɛ wɔde nhomamono nson a ɛnwoeɛ kyekyere me a ɛnneɛ mɛhodwo na mayɛ sɛ onipa biara
ɛnna filistifoɔ asafohene no de nhomamono kyeaoo nson a ɛnwoeɛ brɛɛ no na ɔde kyekyeree no
nso na ɔwɔ atɛfoɔ hyɛ pia mu na ɔka kyerɛɛ no sɛ filistifoɔ wɔ wo so oo samson na ɔtetee nhoma no mu sɛdeɛ ogya ka firaeɛ a ɛteteɛ no na wɔanhunu n ahoɔden no ase
ɛnna delila ka kyerɛɛ samson sɛ hwɛ woasisi me na woatwa me nkontompo afei mesrɛ wo kyerɛ me deɛ wɔbɛtumi de akyekyere woɔ ɛ
na ɔka kyerɛɛ no sɛ sɛ wɔde ntampehoma foforɔ a wɔmfa nyɛɛ adwuma da kyekyere me a ɛnna mɛhodwo mayɛ sɛ onipa biara
na delila faa ntampehoma foforɔ de kyekyeree no na ɔka kyerɛɛ no sɛ filistifoɔ wɔ wo so oo samson nso na atɛfoɔ no hyɛ pia mu na ɔtete firii ne basa ho sɛ asaawa
na delila ka kyerɛɛ samson sɛ woasisi me de abɛduru sɛsɛɛ yi na woatwa me nkontompo kyerɛ me deɛ wɔbɛtumi de akyekyere woɔ na ɔka kyerɛɛ no sɛ sɛ wode me tirinwi mpɛsɛmpɛsɛ nson de fra ntomaban nwono a
na ɔde akoroteaa bɔɔ mu na ɔkaa sɛ filistifoɔ wɔ wo so oo samson na ɔnyane firii ne nna no mu na ɔtuu deɛ wanwono no mu akoroteaa no ne anwonneɛ no
na ɔka kyerɛɛ no sɛ ɛbɛyɛ dɛn na wobɛtumi aka sɛ medɔ wo na w akoma nni me ho yi mprɛnsa ni a woasisi me na wonkyerɛɛ me adekodeɛ a w ahoɔden kɛseɛ yi wɔ mu
na ɔde ne nsɛm dwan ne ho daa nyinaa yeraa ne ho na ne kra home tee no kɔɔ owuo mu no
ɛnna ɔyii n akoma mu nyinaa ka kyerɛɛ no sɛ yiwan nkaa m atifi da ɛfiri sɛ nyankopɔn hotuafoɔ ne me firi me na yam sɛ wɔyi me tiri a na m ahoɔden bɛfiri me ho na mahodwo mayɛ sɛ onipa biara
na delila hunuu sɛ waka no n akoma mu asɛm nyinaa no ɔsoma maa wɔkɔfrɛfrɛɛ filistifoɔ asafohene no sɛ mommra prɛko yi ɛfiri sɛ waka me n akoma mu asɛm nyinaa na filistifoɔ asafohene no baa ne nkyɛn na wɔkurakura sika no wɔn nsam
na ɔdedaa no ne nankoroma so na ɔfrɛɛ ɔbarima bi maa no bɛyii ne tirinwi mpɛsɛmpɛsɛ nson no na ɔfirii aseɛ brɛɛ no ase na n ahoɔden no firii ne ho kɔe
na ɔkaa sɛ filistifoɔ wɔ wo so oo samson na ɔnyane firii ne nna no mu na ɔse mɛfiri adi sɛ kane no na mawoso me ho nanso ɔno deɛ na ɔnnim sɛ awurade afiri ne ho
na filistifoɔ no kyeree no tutuu n ani na wɔde no kɔɔ gasa na wɔde kɔbere mfrafraeɛ nkɔnsɔnkɔnsɔn guu no na ɔyam ayuo apokyerɛfoɔ fie
na ne tirinwi firi aseɛ fui n ayie no akyi
na filistifoɔ asafohene no hyiaa sɛ wɔrebɛbɔ afɔdeɛ kɛseɛ ama wɔn nyame dagon na wɔagye wɔn ani na wɔkaa sɛ yɛn nyame de yɛn tamfo samson ahyɛ yɛn nsa
na ɔman no hunuu no no wɔyii wɔn nyame no ayɛ na wɔkaa sɛ yɛn nyame de yɛn tamfo ne yɛn asase sɛefoɔ a wakunkum yɛn mu pii no ahyɛ yɛn nsa
na berɛ a na wɔn ani agyeɛ no wɔkaa sɛ momfrɛ samson na ɔmmɛgoro nkyerɛ yɛn na wɔkɔfrɛɛ samson firii apokyerɛfoɔ fie bae na ɔgoroo wɔn anim na wɔde no gyinaa adum no ntam
na samson ka kyerɛɛ abɔfra a ɔkura ne nsa no sɛ gyaa me na mensosɔ adum mmienu a ɛdan no si soɔ no mu na mentwere
nso na mmarima ne mmaa ayɛ efie hɔ ma na filistifoɔ asafohene nyinaa nso wɔ hɔ na mmarima ne mmaa bɛyɛ mpensa wɔ ɛdan no atifi rehwɛ samson agorɔ no
na samson frɛɛ awurade sɛ awurade nyankopɔn afei kae me na hyɛ me den prɛko pɛ yi nko ara onyankopɔn na mentɔ m ani mmienu yi so were prɛko filistifoɔ so
na samson sosɔɔ mfimfini adum mmienu a ɛdan no si soɔ na ɛso no no mu na ɔde ne nifa sɔɔ baako mu na ɔde benkum sɔɔ baako mu
na samson kaa sɛ ma me ne filistifoɔ no nwuwu na ɔde n ahoɔden nyinaa kuntunii na efie no dwiri guu asafohene no ne nnipa a wɔwɔ mu no nyinaa so na awufoɔ a ɔmaa wɔwuiɛ ne wuo mu dɔɔso sene wɔn a ɔmaa wɔwuiɛ ne nkwa berɛ mu
ɛnna ne nuanom ne n agya fie nyinaa siane kɔ kɔfaa no de no foro ba bɛsiee no sora ne estaol ntam wɔ n agya manoa asieeɛ na ɔno deɛ ɔbuu israel atɛn mfirinhyia aduonu
na ɔbarima bi wɔ hɔ a ɔfiri efraim bepɔ soɔ a wɔfrɛ no mika
na ɔka kyerɛɛ ne na sɛ dwetɛ apem ne ɔha a wɔbɛfaeɛ a wo deɛ wobɔɔ ho dua na wokaa no m aso mu nso no hwɛ dwetɛ no wɔ me nkyɛn me na mefaeɛ na ne na kaa sɛ awurade nhyira me ba
na ɔdanee dwetɛ apem ne ɔha no maa ne na ne ne na kaa sɛ yie na mayi dwetɛ no afiri me nsam ayɛ no kronkron ama awurade sɛ wɔmfa mma me ba na wɔmfa nyɛ ohoni a wɔasene ne agudeɛ enti nso mɛdane ama wo
na ɔdanee dwetɛ no maa ne na bio na ne na faa dwetɛ ahanu de maa ogufoɔ na ɔde yɛɛ senhoni ne agudeɛ na ɛwɔ mika fie
nso na ɔbarima mika no wɔ nyamefie na ɔyɛɛ asɔfotadeɛ ne abusua ahoni na ɔhyɛɛ ne mma mu baako sɔfoɔ na ɔbɛyɛɛ ne sɔfoɔ
nna no mu no na ɔhene biara nni israel obiara yɛ deɛ ɛtene n ani soɔ
na aberanteɛ bi wɔ hɔ a ɔfiri betlehem yuda yuda abusua bi mu na ɔyɛ lewini na ɔkɔyɛɛ hɔ hɔhoɔ
na ɔbarima no firii betlehem yuda kuro no mu sɛ ɔrekɔ baabiara a ɔbɛnya na n akwantuo no mu ɔduruu mika fie wɔ efraim bepɔ so
na mika ka kyerɛɛ no sɛ ɛhe na wofiri reba yi na ɔka kyerɛɛ no sɛ meyɛ lewini a mefiri betlehem yuda na menam merekɔtena baabiara a mɛnya
na mika ka kyerɛɛ no sɛ ɛne me ntena ɛ na yɛ me agya ne sɔfoɔ na mɛma wo dwetɛ du afirinhyia ne atadeɛ baako ne w aduane na lewini no hyɛnee mu
na lewini no penee sɛ ɔne ɔbarima no bɛtena na aberanteɛ no yɛɛ no sɛ ne mmammarima mu baako
na mika hyɛɛ lewini no sɔfoɔ na aberanteɛ no bɛyɛɛ ne sɔfoɔ na ɔtenaa mika fie
na mika kaa sɛ afei na mahunu sɛ awurade rebɛyɛ me yie sɛ manya lewini a ɔdi me sɔfoɔ yi
nna no mu no na ɔhene biara nni israel na nna no mu nso na danfoɔ abusuakuo no rehwehwɛ agyapadeɛ atena so ɛfiri sɛ ɛde bɛsi saa berɛ no na agyapadeɛ bi nnya mmɛtɔɔ wɔn fam israel mmusuakuo no mu
na danfoɔ no somaa wɔn abusua mu mmarima baanum wɔn mu mmarima a wɔyɛ nnam firii sora ne estaol sɛ wɔnkɔsra asase no na wɔnhwehwɛ mu na wɔka kyerɛɛ wɔn sɛ monkɔ nkɔhwɛ asase no so na wɔduruu efraim bepɔ so mika fie na wɔdaa hɔ
wɔwɔ mika fie ho no wɔtee aberanteɛ lewini no nne na wɔmanee hɔ na wɔka kyerɛɛ no sɛ hwan na ɔde wo baa ha na ɛdeɛn na woreyɛ no ha na ɛdeɛn nso na wowɔ wɔ ha
na ɔka kyerɛɛ wɔn sɛ sɛɛ ne sɛɛ na mika ne me adie na wabɔ me paa na mabɛyɛ ne sɔfoɔ
na wɔka kyerɛɛ no sɛ bisa onyankopɔn ɛ na yɛnhunu sɛ yɛn kwan a yɛnam soɔ yi bɛyɛ siadeɛ kwan anaa
na ɔsɔfoɔ no ka kyerɛɛ wɔn sɛ momfa asomdwoeɛ nkɔ awurade anim na mo kwan a monam mu no da
na mmarima baanum no sii mu kɔduruu lais na wɔhunuu ɔman a ɛwɔ hɔ no sɛ wɔte hɔ dwoodwoo sɛdeɛ sidonfoɔ amanneɛ teɛ wɔte hɔ komm ne dwoodwoo na obi nni hɔ a ɔka wɔn biribiara mu na ɔdi tumi asase no soɔ na wɔne sidonfoɔ no ntam ware na wɔne obi nni asɛm biara
na wɔbaa wɔn nuanom nkyɛn wɔ sora ne estaol na wɔn nuanom no ka kyerɛɛ wɔn sɛ amanneɛ
na wɔse momma yɛnsɔre na yɛnkɔ wɔn so ɛfiri sɛ yɛahunu asase no na hwɛ ɛyɛ papaapa na mo deɛ moayɛ komm yi ɛ monntwentwɛn na monkɔ hɔ nkɔfa asase no
mokɔ a mobɛto ɔman a wɔte hɔ dwoodwoo asase no so na onyankopɔn de ahyɛ mo nsa baabi a asase so adeɛ biara nyɛ na hɔ
ɛnna danfoɔ abusua no mu mmarima ahansia a wɔahyehyɛ akodeɛ tu firii sora ne estaol
na wɔkɔe kɔkyeree nsraban kiriat yearim wɔ yuda ɛno nti wɔfrɛ hɔ mahane dan mahane dan asekyerɛ ne dan nsraban de bɛsi nnɛ hwɛ ɛwɔ kiriat yearim akyi
na wɔtwaa mu hɔ kɔɔ efraim bepɔ so na wɔduruu mika fie
ɛnna mmarima baanum a wɔkɔsraa asase no bua see wɔn nuanom no sɛ monim sɛ asɔfotadeɛ ne abusua ahoni a wɔasene ne agudeɛ wɔ adan yi mu na afei monhwɛ deɛ mobɛyɛ
na wɔmanee hɔ na wɔduruu aberanteɛ lewini no fie a ɛyɛ mika fie na wɔkyeaa no
na mmarima ahansia a wɔahyehyɛ akodeɛ a wɔfiri danfoɔ no mu no gyinaa aboboano
na mmarima baanum a wɔkɔsraa asase no kɔ kɔhyɛnee hɔ faa ohoni a wɔasene ne asɔfotadeɛ ne abusua ahoni ne agudeɛ no nso na ɔsɔfoɔ no ne mmarima ahansia a wɔahyehyɛ akodeɛ no gyina aboboɔ no ano
na yeinom kɔhyɛnee mika fie kɔfaa ohoni a wɔasene asɔfotadeɛ ne abusua ahoni ne agudeɛ no no ɔsɔfoɔ no ka kyerɛɛ wɔn sɛ ɛdeɛn na moreyɛ yi
na wɔka kyerɛɛ no sɛ yɛ komm fa wo nsa mua w ano na ɛne yɛn nkɔ na yɛ yɛn agya ne ɔsɔfoɔ ɛyɛ ma wo sɛ wobɛdi sɔfoɔ ama onipa baako fie anaasɛ wobɛdi sɔfoɔ ama israel mu abusuakuo ne abusua
ɛnna ɔsɔfoɔ no penee soɔ na ɔfaa asɔfotadeɛ ne abusua ahoni ne ohoni a wɔasene no na ɔde kɔɔ ɛdɔm no mu
ɛnna wɔdanee wɔn ho de kɔeɛ na wɔmaa mmɔfra ne afieboa ne nnoɔma a ɛho hia dii wɔn anim
wɔne mika fie ntam twee ara yie no wɔfrɛfrɛɛ nnipa a ɛwɔ afie a ɛbemmɛn mika fie no mu no bɛhyiae na wɔtii danfoɔ no na wɔteaa mu frɛɛ danfoɔ no
na wɔdanedanee wɔn ho ka kyerɛɛ mika sɛ ɛdeɛn na ɛreyɛ woɔ na wode ɛdɔm a ɛte sɛɛ reba yi
na ɔse m anyame a meyɛeɛ ne ɔsɔfoɔ no moafa de rekɔ na ɛdeɛn na mewɔ bio na afei adɛn na moka kyerɛ me sɛ ɛdeɛn na ɛreyɛ woɔ yi
na danfoɔ no ka kyerɛɛ no sɛ mma wɔnnte wo nne wɔ yɛn mu na mmarima a wɔn bo afuo ammɛto anhyɛ mo so na woanhwere wo nkwa ne wo fiefoɔ deɛ
na danfoɔ no sii wɔn kwan so kɔe na mika hunuu sɛ wɔn ho yɛ den sene no no ɔdanee ne ho sane baa ne fie
na wɔn deɛ wɔfaa nnoɔma a mika yɛeɛ no ne ɔsɔfoɔ a ɔnyaeɛ no kɔ kɔduruu lais ɔman a wɔwɔ hɔ komm na wɔte hɔ dwoodwoo no na wɔde nkrantɛ ano kunkumm wɔn na wɔde ogya hyee kuro no
na ɔgyefoɔ biara amma ɛfiri sɛ ɛne sidon ware na na wɔne obiara biara nni twaka na ɛda bonhwa a ɛde kɔ bet rehob no mu na wɔkyekyeree kuro no tenaa mu
na wɔtoo kuro no din dan sɛdeɛ wɔn agya dan a wɔwoo no maa israel no din teɛ nanso anka akane no na kuro no din de lais
na danfoɔ no de ohoni a wɔasene no sii hɔ fae na mose hebri no ka no sɛ manase ba ba gersom ba yonatan ne ne mma dii asɔfoɔ maa dan abusuakuo no de kɔsii asase no tukorɔ da so
na wɔde mika honi a wɔasene a ɔyɛeɛ no sii hɔ fae nna a nyankopɔn fie no wɔ silo no nyinaa
na nna no mu a ɔhene biara nni israel no na lewini bi wɔ hɔ na ɔkɔyɛɛ hɔhoɔ efraim bepɔ asase no so akyirikyiri baabi na ɔkɔfaa mpena bi firii betlehem yuda
na ne mpena no firii n akyi kɔbɔɔ adwaman na ɔfirii ne nkyɛn kɔɔ n agya fie betlehem yuda na ɔkɔdii hɔ nna bi abosome nnan
na ne kunu no sɔre tii no sɛ ɔrekɔka no abodwosɛm na ɔde no asane aba na n abɔfra ne mfunumu mmienu ka ne ho na ɔbaa no de no kɔɔ n agya fie na ababaa no agya hunuu no no ɔde anigyeɛ hyiaa no
na n ase ababaa no agya no worɔɔ no na ɔtenaa ne nkyɛn nnansa na wɔdidii nomee na wɔtenaa hɔ
na da a ɛtɔ so nnan no ɔsɔree anɔpatutu na ɔsiesiee ne ho sɛ anka ɔresim na ababaa no agya no ka kyerɛɛ no sɛ fa paanoo afono ma bi dwodwo w akoma na ɛno akyiri no moasi kwan so
na wɔtenatenaa ase na wɔn baanu no nyinaa didii na wɔnomee na ababaa no agya no ka kyerɛɛ ɔbarima no sɛ pene ɛ na da anadwo yi na gye w ani
na ɔbarima no sɔree sɛ ɔresim no n ase no worɔɔ no na ɔtenaa ase daa hɔ
na ɛda a ɛtɔ so nnum no ɔsɔree anɔpatutu sɛ ɔrekɔ na ababaa no agya no kaa sɛ dwodwo w akoma na montwɛn nkɔsi sɛ owia bɛdane ne ho na wɔn baanu no didii
na ɔbarima no sɔree sɛ ɔrekɔ ɔno ne ne mpena ne n abɔfra no na n ase ababaa no agya no ka kyerɛɛ no sɛ enwunu redwo na adeɛ reyɛ asa monna ɛ hwɛ adesaeɛ abɛn da ha na gye w ani na ɔkyena moatua nhema atu mo kwan akɔ wo fie
na ɔbarima no ampene sɛ ɔbɛda hɔ anadwo no na ɔsɔre kɔe na ɔkɔduruu yebus a ɛne yerusalem no ntentensoɔ na mfunumu mmienu a wɔahyehyɛ wɔn no ne ne mpena no ka no ho
wɔduruu yebus no na adeɛ resa pa ara na abɔfra no ka kyerɛɛ ne wura no sɛ ma yɛmmane nkɔ yebusifoɔ kuro yi mu nkɔda hɔ
na ne wura ka kyerɛɛ no sɛ mma yɛmmmane nnkɔ ananafoɔ a israelfoɔ mu bi nni ha kuro mu na yɛntwam nkɔ gibea
na ɔka kyerɛɛ n abɔfra no sɛ duom na yɛmmɛn nkuro no mu baako nkɔda gibea anaa rama
na wɔtwaa mu kɔe na owia kɔtɔɔ wɔn wɔ gibea a ɛyɛ benyamin deɛ no ho
na wɔmane kɔɔ hɔ sɛ wɔrekɔda gibea na ɔduruiɛ no ɔtenaa kuro no abɔntene so na obiara ammɛfa wɔn ankɔ ne fie sɛ wɔnkɔda hɔ
na hwɛ akɔkoraa bi firi n adwuma ano afuom anwummerɛ bae na onipa no firi efraim bepɔ so na ɔbɛyɛɛ hɔhoɔ gibea na kurom hɔfoɔ yɛ benyaminfoɔ
na ɔmaa n ani so na ɔhunuu ɔbarima kwantenni no kuro no abɔntene so na akɔkoraa no ka kyerɛɛ no sɛ ɛhe na worekorɔ na ɛhe nso na wofire
na ɔka kyerɛɛ no sɛ yɛfiri betlehem yuda retwam akɔ efraim bepɔ asase no so akyirikyiri baabi ɛhɔ na mefire na mekɔɔ betlehem yuda na awurade fie na merekorɔ yi nso obiara mmɛfa me nkɔsoɛ ne fie
nanso ɛserɛ ne aduane wɔ hɔ ma yɛn mfunumu no na paanoo ne nsa wɔ hɔ ma me ne w afenaa ne abɔfra a ɔka wo nkoa ho no nso biribiara nhia yɛn
na akɔkoraa no kaa sɛ asomdwoeɛ nka wo ma deɛ ɛhia woɔ nyinaa nna me so abɔntene so nko ara na nna
na ɔde no kɔɔ ne fie na ɔmaa mfunumu no aduane na wɔhohoroo wɔn nan ho na wɔdidi nomee
wɔn deɛ wɔrema wɔn bo atɔ wɔn yam no hwɛ kurom hɔfoɔ mma busufoɔ bi bɛtwaa efie no ho hyiae na wɔpempem ɛpono no na wɔka kyerɛɛ efiewura akɔkoraa no sɛ fa ɔbarima a ɔbɛsoɛɛ wo fie no firi adi bra na yɛne no nna
na ɔbarima efiewura no firii adi kɔɔ wɔn nkyɛn hɔ kɔka kyerɛɛ wɔn sɛ dabi me nuanom monnyɛ adebɔne yi sɛ ɔbarima yi anya abɛsoɛ me fie yi monnni nkwaseasɛm yi
na me ba ɔbaabunu ne ne mpena nie momma memfa wɔn mfiri adi na mommrɛ wɔn ase na monyɛ wɔn deɛ ɛyɛ wɔ mo ani soɔ na ɔbarima yi deɛ monnyɛ no nkwaseadeɛ a ɛte sɛɛ
nanso mmarima no ampɛ sɛ wɔbɛtie no ɛnna ɔbarima no sɔɔ ne mpena no mu de no firii adi brɛɛ wɔn abɔntene soɔ na wɔne no dae yɛɛ no biribiara a wɔpɛ anadwo no ara kɔsii anɔpa na adeɛ kyeeɛ no wɔgyaa no maa no kɔe
na anim reyɛ abae no ɔbaa no bae na ɔbɛhwee ɔbarima no fie a ne wura wɔ mu no pono ano daa hɔ kɔsii sɛ anim teteeɛ
na ne wura no sɔree anɔpa hinii efie no apono firii adi sɛ ɔrekɔ ne kwan no na hwɛ ne mpena no da efie no pono no ano na ne nsa gu aponnwa aseɛ deɛ no so
na ɔka kyerɛɛ no sɛ sɔre na yɛnkɔ na obiara annye so ɛnna ɔbarima no faa no too afunumu no soɔ na ɔsɔre kɔɔ ne kurom
na ɔduruu ne fie no ɔfaa sekan na ɔsɔɔ ne mpena no mu de fefaa ne nnompe ntam kyɛɛ ne mu asinasini dummienu na ɔmaa wɔde kɔɔ israel asase nyinaa so
na obiara a ɔhunuiɛ no ɔkaa sɛ wɔnyɛe nso wɔnhunuu saa adeɛ yi bi da ɛfiri da a israelfoɔ firi misraim baeɛ de bɛduru nnɛ da yi monnwene yei ho mo tirim montu ho fo na monkasa
ɛnna israelfoɔ nyinaa tuiɛ na asafo no ano bɛhyiaa sɛ onipa baako ɛfiri dan kɔsi beer seba ne gilead asase na wɔbaa mispa awurade nkyɛn
na ɔman no nyinaa israel mmusuakuo nyinaa mu mpanimfoɔ no bɛgyinaa nyankopɔn man dwabɔ no mu wɔyɛ mmarima mpemahanan a wɔnam anammɔn mu a wɔtwe nkrantɛ
na benyaminfoɔ tee sɛ israelfoɔ asim kɔ mispa na israelfoɔ no kaa sɛ monka nkyerɛ yɛn ɛyɛɛ dɛn na wɔyɛɛ bɔne a ɛte seyie
ɛnna ɔbarima lewini a ɔyɛ ɔbaa a wɔdii no awuo no kunu no buaa sɛ meduruu gibea a ɛyɛ benyamin deɛ no mu me ne me mpena no na yɛbɛdaa hɔ
na gibeafoɔ no sɔre tiaa me na me nti wɔtwaa efie no ho hyiaa anadwo anka me na wɔrepɛ me aku me na me mpena no wɔbrɛɛ no ase ara ma no wui
na mesɔɔ me mpena no mu twitwaa no asinasini na memaa wɔde kɔɔ israel agyapadeɛ asase nyinaa so ɛfiri sɛ wɔayɛ abusudeɛ ne nkwaseadeɛ israel mu
na afei mo israelfoɔ nyinaa nie momma yɛn mo adwene ne afotuo wɔ ha yi ara
na ɔman no nyinaa sɔre gyinaa sɛ ɔbarima baako kaa sɛ yɛn mu biara renkɔ ntomadan mu na yɛn mu biara remmane ne fie
na afei yei ne asɛm a yɛne gibea bɛdie yɛbɛkɔ wɔn so ntonto so
na yɛayi nnipa ɔha mu du israel mmusuakuo nyinaa mu ne apem mu ɔha ne mpemdu mu apem na wɔakɔfa aduane abrɛ ɔman no na sɛ wɔba a wɔabɛyɛ gibea a ɛwɔ benyamin sɛ nkwaseasɛm a wɔdii no israel mu no nyinaa teɛ
na israel mmarima no nyinaa kɔhyia tiaa kuro no na wɔapam ayɛ sɛ ɔbarima baako
na israel mmusuakuo somaa nnipa maa wɔkɔɔ benyamin abusuakuo nyinaa mu kaa sɛ ɛdeɛn adebɔne ara ne deɛ wɔayɛ no mo mu yi
na afei monyi mma busufoɔ a wɔwɔ gibea no mmra na yɛnku wɔn na yɛnyi bɔne no mfiri israel na benyaminfoɔ no ampɛ sɛ wɔtie wɔn nuanom israelfoɔ nne
na benyaminfoɔ no fifiri nkuro mu bɛboaa wɔn ano gibea sɛ wɔbɛfiri ne israelfoɔ no akɔko
na wɔkan benyaminfoɔ no da no ara wɔn a wɔfifiri nkuro mu nnipa mpemaduonu nsia a wɔtwe nkrantɛ ɛsono gibeafoɔ a wɔkan wɔn a wɔyɛ mmarima a wɔayi wɔn ahanson no
dɔm yi nyinaa mu mmarima a wɔayi wɔn ahanson yɛ abenkumma wɔn nyinaa tumi to enwi mu ntɔmmoɔ a ɛmfom
na israel mmarima a wɔkan wɔn no wɔyi benyamin firi mu a wɔyɛ mmarima mpemahanan a wɔtwe nkrantɛ yeinom nyinaa yɛ mmarima akofoɔ
na israelfoɔ sɔree na wɔsii mu kɔɔ betel kɔbisaa onyankopɔn na wɔse yɛn mu hwan na ɔnkɔ kane ne benyaminfoɔ no nkɔko na awurade kaa sɛ yuda nkɔ kane
na israelfoɔ no sɔree anɔpa kɔkyeree gibea so nsraban
na israel mmarima no tu kɔɔ sɛ wɔne benyamin rekɔko na israel mmarima no twitwaa wɔn so mpasua wɔ gibea
na benyaminfoɔ no firii adi firii gibea na wɔbɛkaa israel mmarima mpemaduonu mmienu guu fam da no ara
na israel mmarima dɔm no miaa wɔn ani na wɔtwitwaa wɔn mpasua bio deɛ wɔtwitwaa no da a ɛdi kan hɔ no ara
na israelfoɔ no kɔ kɔsuu awurade anim kɔsii anwummerɛ na wɔbisaa awurade kaa sɛ mentwe mpini bio na me ne me nua benyamin mma nkɔko na awurade kaa sɛ monkɔ ne so
na israelfoɔ no pinkyɛɛ benyaminfoɔ baa wɔn so da a ɛtɔ so mmienu no
na benyamin firii adi firii gibea da a ɛtɔ so mmienu no na wɔkaa israelfoɔ no mu mmarima mpem dunwɔtwe guu fam bio yeinom nyinaa yɛ mmarima a wɔtwe nkrantɛ
ɛnna israelfoɔ no nyinaa ne ɔman no nyinaa sii mu kɔɔ betel na wɔsui na wɔtenaa awurade anim hɔ dii abuada da no de kɔsii anwummerɛ na wɔbobɔɔ hyeɛ afɔdeɛ ne asomdwoeɛ afɔdeɛ awurade anim
na israelfoɔ no bisaa awurade ɛfiri sɛ ɛhɔ na na nyankopɔn apam adaka no wɔ nna no mu
na aaron ba eleasa ba pinehas na ɔgyina n anim nna no mu na wɔkaa sɛ memfiri adi bio ne me nua benyamin mma nkɔko anaasɛ mennyae na awurade kaa sɛ monkɔ na ɔkyena mede no bɛhyɛ mo nsa
ɛnna israel de atɛfoɔ twaa gibea ho hyiaeɛ
na israelfoɔ no sii mu kɔɔ benyaminfoɔ no so da a ɛtɔ so mmiɛnsa no na wɔtwitwaa gibea so mpasua sɛ kane no
na benyaminfoɔ no firii adi bɛhyiaa dɔm no na wɔtwee wɔn firii kuro no mu na wɔfirii aseɛ bobɔɔ nnipa no bi kunkumm wɔn sɛ kane no atempɔn a baako kɔ betel na baako nso kɔ gibea petee mu no so israel mu mmarima bɛyɛ aduasa
na benyaminfoɔ no kaa sɛ wɔadi yɛn anim nkoguo sɛ kane no na israelfoɔ kaa sɛ momma yɛnnwane na yɛntwe wɔn mfiri kuro no mu mmra atempɔn so
na israel mmarima no nyinaa sɔresɔre firii wɔn afa na wɔkɔtwaa mpasua wɔ baal tamar na israel atɛfoɔ no firii adi firii wɔn afa geba bodan no ho
na mmarima mpemdu a wɔayi wɔn israel nyinaa mu no bɛfirii gibea nkyɛn mu na ɔko no mu yɛɛ den nso na benyaminfoɔ no nnim sɛ amaneɛ rebɛto wɔn
na awurade kumm benyamin israel anim na israelfoɔ no dwerɛɛ benyamin mmarima mpemaduonu nnum ne ɔha da no yeinom nyinaa yɛ mmarima a wɔtwe nkrantɛ
na benyaminfoɔ no hunuu sɛ wɔaka wɔn agu na israel mmarima bɔɔ twi na wɔmaa benyamin kwan ɛfiri sɛ na wɔn ani da atɛfoɔ a wɔama wɔakɔtetɛ gibea no so
na atɛfoɔ no yɛɛ ntɛm kɔto hyɛɛ gibea so na atɛfoɔ no sɔɔ mu de nkrantɛ ano kunkumm kuro mufoɔ no nyinaa
nso kasasie a na ɛda israel mmarima no ne atɛfoɔ no ntam ne sɛ sɛ wɔma wisie kumoo a ɛso firi kuro no mu sɔre kɔ soro a
israel mmarima no nnane wɔn ho dɔm no ano nso na benyamin afiri aseɛ abobɔ israel mmarima no akunkum wɔn mu nnipa bɛyɛ aduasa na wɔse ka ara na yɛaka wɔn aguo wɔ yɛn anim sɛ kane ko no mu
na egyahyeɛ no firi aseɛ maa wisie kumoo no sɔre firii kuro no mu kɔɔ soro no benyamin hwɛɛ wɔn akyi na hwɛ na kuro mu no rehye na ne wisie reforo kɔ soro
na israel mmarima no nso danedanee wɔn ho na nketenkete kutaa benyamin mmarima no ɛfiri sɛ wɔhunuu sɛ amaneɛ ato wɔn
na wɔdanee wɔn akyi israel mmarima no anim faa ɛserɛ so kwan na ɔko no tu taree wɔn na wɔn a wɔfifiri nkuro mu baeɛ no dwerɛɛ wɔn wɔn mu
wɔkaa benyamin hyɛɛ mu hyiae tii wɔn ara kɔduruu wɔn asoɛeɛ pamm wɔn kɔsii gibea ntentensoɔ owiapueeɛ
na benyamin mmarima mpemdunwɔtwe totɔe yeinom nyinaa yɛ mmarima akofoɔ
ɛnna wɔdanee wɔn ho dwane kɔɔ ɛserɛ so fam rimon botan no ho na wɔkunkumm wɔn sɛdeɛ wɔtase mpɛpɛ atempɔn no so mmarima mpemnum na wɔtu taree wɔn dii wɔn akyi kɔduruu gidom na wɔkunkumm wɔn mu mmarima mpennu
na benyamin atɔfoɔ a wɔtotɔɔ da no nyinaa yɛ mmarima mpemaduonu nnum a wɔtwe nkrantɛ yeinom nyinaa yɛ mmarima akofoɔ
na mmarima ahansia nko na wɔdanee wɔn ho dwane kɔɔ ɛserɛ soɔ kɔɔ rimon botan no soɔ na wɔkɔtenaa rimon botan no so abosome nnan
na israel mmarima no sane wɔn akyi baa benyaminfoɔ no so na wɔde nkrantɛ ano kunkumm wɔn ne mmoa ne deɛ wɔn nsa kaeɛ nyinaa nso wɔtotoo nkuro a wɔduruu soɔ no nyinaa mu gya
nso na israel mmarima no akeka ntam mispa sɛ yɛn mu biara mmfa ne ba mmma benyamin awareɛ
na ɔman no baa betel bɛtenaa nyankopɔn anim kɔduruu anwummerɛ na wɔmemaa wɔn nne so suu su kɛseɛ
na wɔkaa sɛ o awurade israel nyankopɔn adɛn nti na yei aba israel sɛ nnɛ aka israel mu abusuakuo baako
na adeɛ kyeeɛ no ɔman no tuaa nhema sii afɔrebukyia wɔ hɔ na wɔbobɔɔ hyeɛ afɔdeɛ ne asomdwoeɛ afɔdeɛ
na israelfoɔ no kaa sɛ israel mmusuakuo nyinaa mu hwan na wamma dwabɔ no mu awurade nkyɛn ɛfiri sɛ wɔaka ntankɛseɛ agu deɛ wamma awurade nkyɛn mispa no so sɛ kum na wɔnku no
na israelfoɔ no yam hyehyee wɔn maa wɔn nua benyamin na wɔse ɛnnɛ wɔatwa abusuakuo baako afiri israel mu atwene
ɛdeɛn na yɛbɛyɛ ama wɔn a wɔaka no ɛyerenom fam ɛfiri sɛ yɛaka awurade ntam sɛ yɛremfa yɛn mma mu biara mma wɔn awareɛ
na wɔkaa sɛ israel mmusuakuo mu hwan ara mpo na wamma awurade nkyɛn mispa na hwɛ obiara amfiri yabes gilead amma badwa no mu nsraban no mu
na wɔkan ɔman no na hwɛ na yabes gileadfoɔ mu biara nni hɔ
ɛnna asafo no somaa akofoɔ no mu mmarima mpemdumienu na wɔhyɛɛ wɔn sɛ monkɔ nkɔkum yabes gileadfoɔ no ne mmaa ne mmɔfra nkrantɛ ano
na yei ne adeɛ a monyɛ mmarima nyinaa ne mmaa a wɔnim mmarima nna nyinaa monsɛe wɔn pasapasa
na wɔhunuu yabes gileadfoɔ no mu mmabaa ahanan a wɔnnim mmarima nna na wɔde wɔn baa nsraban no mu silo a ɛwɔ kanaan asase soɔ
ɛnna asafo no nyinaa soma maa wɔne benyaminfoɔ a wɔwɔ rimon botan mu no kɔkasaeɛ na wɔkaa wɔn asomdwoeɛsɛm
na benyamin sane baa berɛ no mu na wɔde mmaa a wɔgyee wɔn nkwa wɔ yabes gilead mmaa mu no memaa wɔn aware nanso anso wɔn
na ɔman no yam hyehyee wɔn maa benyamin sɛ awurade ama ntemu aba israel mmusuakuo mu
na asafo no mu mpanimfoɔ no kaa sɛ ɛdeɛn na yɛbɛyɛ ama wɔn a wɔaka no ɛyerenom fam ɛfiri sɛ benyamin mu mmaa ase ahye
na wɔkaa sɛ adwanefoɔ a wɔfirii mu no agyapadeɛ ntena hɔ mma benyamin na wɔampepa abusuakuo biara amfiri israel
na yɛn deɛ yɛrentumi mfa yɛn mma mu biara mma wɔn aware ɛfiri sɛ israelfoɔ akeka ntam sɛ nnome nka deɛ ɔde ɔbaa bi bɛma benyamin awareɛ
na wɔkaa sɛ hwɛ wɔhyɛ awurade fa afe daa silo a ɛwɔ betel atifi fam tempɔn a ɛfiri betel kɔ sekem no apueeɛ fam ne lebona anafoɔ fam
na wɔhyɛɛ benyaminfoɔ no sɛ monkɔ nkɔtetɛ wɔn bobe nturo no mu
na monhwɛ na sɛ silo mmabaa no firi adi bɛsa wɔn asa no a momfiri adi mfiri bobe nturo no mu mmra na obiara mmɛkyere ɛyerɛ mfiri silo mmabaa no mu mfa nkɔ benyamin asase so
na sɛ wɔn agyanom anaa wɔn nuanom ba yɛn nkyɛn ne yɛn bɛham a yɛbɛse wɔn sɛ monhwɛ yɛn anim nnom wɔn na yɛannya ɛyerenom amma wɔn mmaako mmaako akodie no mu nso ɛnyɛ mo na mode wɔn maa wɔn na anka sɛsɛɛ deɛ moadi so
na benyaminfoɔ no yɛɛ saa na wɔfefaa yerenom sɛdeɛ wɔn dodoɔ teɛ firii wɔn a wɔbɛsaeɛ a wɔkyekyeree wɔn no mu na wɔsii mu sane kɔɔ wɔn agyapadeɛ so na wɔkyekyeree nkuro no tenatenaa mu
na israelfoɔ no nso firii hɔ berɛ no mu kɔɔ wɔn mmusuakuo ne wɔn mmusua mu na wɔfirii hɔ kɔɔ wɔn agyapadeɛ ho
nna no mu no na ɔhene biara nni israel obiara yɛ deɛ ɛtene wɔ n ani so
﻿ na nna a atemmufoɔ no bu atɛn no mu no ɛkɔm baa asase no so na ɔbarima bi a ɔfiri betlehem a ɛwɔ yuda kɔɔ sɛ ɔrekɔtena moab asase so ayɛ hɔ hɔhoɔ ɔno ne ne yere ne ne mmammarima baanu
ɔbarima no din de elimelek na ne yere din de naomi na ne mmammarima baanu no din de mahlon ne kilion wɔyɛ efratifoɔ a wɔfiri betlehem a ɛwɔ yuda na wɔduruu moab asase so na wɔtenaa hɔ
na elimelek naomi kunu no wui na ɛkaa ɔno ne ne mma baanu no
na wɔwaree yerenom moabfoɔ mu ɔbaako din de orpa na ɔbaako nso din de rut na wɔtenaa hɔ bɛyɛ mfeɛ du
na wɔn baanu no mahlon ne kilion nso wuwui na ɛkaa ɔbaa no naomi nko ne ne mma baanu no ne kunu wuo no akyi
ɛnna ɔsɔreeɛ ɔne ne nsenom baanu no sɛ ɔresane afiri moab asase so aba ɛfiri sɛ ɔtee no wɔ moab asase so sɛ awurade abɛhwɛ ne man na wama wɔn aduane
na ɔfirii deɛ ɔwɔ hɔ na ne nsenom baanu no ka ne ho na wɔsii kwan so sɛ wɔresane aba yuda asase so
na naomi ka kyerɛɛ ne nsenom baanu no sɛ monsane nkɔ mo nanom fie awurade ne mo nni no yie sɛdeɛ mo ne awufoɔ no ne me adi no yi
awurade mma monnya atenayie mo kununom fie na ɔfee wɔn ano na wɔmaa wɔn nne so sui
na wɔka kyerɛɛ no sɛ dabi yɛne wo bɛsane akɔ wo manfoɔ nkyɛn
na naomi kaa sɛ me mma monsane adɛn na mo ne me bɛkorɔ mmammarima da so wɔ me yam na wɔabɛyɛ mo kununom
me mma monsane nkɔ na manyini dodo sɛ mɛnya kunu sɛ mese mewɔ anidasoɔ na menya kunu anadwo yi na mewo mmammarima mpo a
mobɛtwɛn wɔn akɔsi sɛ wɔbɛnyini anaa mobɛtena hɔ a morenwareɛ anaa dabi me mma na me na awie me bɔne sene mo ɛfiri sɛ awurade nsa afiri adi ne me adi no bɔne
na wɔmaa wɔn nne so suu bio na orpa fee n ase ano na rut deɛ ɔbataa ne ho
na ɔkaa sɛ hwɛ wo kora asane kɔ ne manfoɔ ne n anyame nkyɛn sane di wo kora akyi
na rut kaa sɛ nhyɛ me sɛ mennya wo hɔ na mennyae w akyiri die nsane nkɔ na deɛ wokorɔ na mɛkorɔ na deɛ wosoɛ na mɛsoɛ wo man bɛyɛ me man na wo nyankopɔn ayɛ me nyankopɔn
deɛ wobɛwuo na mɛwuo na ɛhɔ ara na wɔbɛsie me awurade nyɛ me yei na ebi nka ho sɛ gye owuo na ɛbɛtete me ne wo ntam
na ɔhunuu sɛ wawe ataa so sɛ ɔne no bɛkorɔ no ɔne no gyaee kasa
na wɔn baanu no nante bɛduruu betlehem na wɔduruu betlehem no wɔn nti kuro no nyinaa bɔɔ twi na wɔkaa sɛ naomi nie
na ɔka kyerɛɛ wɔn sɛ mommfrɛ me naomi naomi asekyerɛ ne deɛ wɔadom no na momfrɛ me mara mara asekyerɛ ne nwononwono ɛfiri sɛ tweaduampɔn ne me adi no nwononwono so sɛ
mekɔɔ no ma na awurade de me hunu na aba adɛn na mofrɛ me naomi na awurade abua me atɛn na tweaduampɔn ne me adi no bɔne yi
sɛ naomi ne n ase moabni rut sane firii moab asase so baeɛ nie na wɔduruu betlehem no na wɔafiri atokoɔ twa ase
na naomi nyaa ne kunu busuani bi a ɔyɛ ɔbarima kunini a ɔfiri elimelek abusua mu a ne din de boas
na rut moabni baa no ka kyerɛɛ naomi sɛ ma menkɔ mfuo mu menkɔdi mmɛtem no mpɛpɛ deɛ mɛnya n anim animuonyam akyi na ɔka kyerɛɛ no sɛ me ba kɔ ɛ
na ɔkɔ kɔdii mpɛpɛ afuo mu wɔ atwafoɔ no akyi na ɔkɔfirii afuo bi a ɛyɛ boas a ɔfiri elimelek abusua mu no deɛ mu
na hwɛ boas firi betlehem bae na ɔka kyerɛɛ atwafoɔ no sɛ awurade nni mo akyi na wɔka kyerɛɛ no sɛ awurade nhyira wo
ɛnna boas ka kyerɛɛ n akoa a ɔgyina atwafoɔ no akyire sɛ hwan ababaa nie
na akoa a wɔde no agyina ayutwafoɔ no akyire no kaa sɛ ɛyɛ moabni ababaa a ɔne naomi sane firii moab asase so baeɛ no
ɔbɛkaa sɛ mesrɛ wo ma menni ayutwafoɔ no akyi menni mpɛpɛ mentase afiafi no ntam na ɔbae na ɔkura mu ara de firi anɔpa de abɛduru sɛsɛɛ a ɔnhomee kakraa bi mpo
ɛnna boas ka kyerɛɛ rut sɛ me ba tie nkɔ afuo biara mu nkɔdi mpɛpɛ nso mfiri ha na fa wo ho bɔ me mmaawa yi ho
ma w ani mmra afuo no fa a wɔtwa hɔ na di wɔn akyi hwɛ mahyɛ mmeranteɛ no sɛ wɔnnha wo na sɛ sukɔm de wo a kɔ nnoɔma no ho kɔnom deɛ mmeranteɛ no asa no bi
ɛnna ɔde n anim butuiɛ na ɔkotoo fam na ɔka kyerɛɛ no sɛ adɛn nti na manya w anim adom na w ani ku me a meyɛ ɔnanani ho yi
na boas buaa no sɛ deɛ wo kunu wuo akyi woyɛɛ w ase no nyinaa wɔatu aseɛ aka akyerɛ me sɛdeɛ wogyaa w agya ne wo na ne asase a wɔwoo wo wɔ soɔ na wonam baa ɔman a wonni wɔn da yi nkyɛn no
awurade nhyɛ wo wo nneyɛɛ ananmu na nya akatua mu firi awurade israel nyankopɔn a woaba ne ntaban ase abɛdan no no nsam
na ɔkaa sɛ me wura ma me nkɔ so ara nya w anim adom ɛfiri sɛ woakyekyere me werɛ na woaka w abaawa asomdwoeɛsɛm nso mente sɛ wo mmaawa yi mu biara mpo
na ɛduruu adidiberɛ no boas ka kyerɛɛ no sɛ bra ha bɛdi aduane no bi na fa wo buprɛko bɔ nsa kekakeka no mu na ɔbɛtenaa ayutwafoɔ no nkyɛn na ɔmaa no nkyeweɛ no bi na ɔwe mee maa ebi kae
na ɔsɔree sɛ ɔrekɔdi mpɛpɛ no boas hyɛɛ ne mmeranteɛ no sɛ momma no nni afiafi no nso ntam mpɛpɛ na mommpoopoo no
na monyiyi afiafi no mu deɛ no bi nnyae mu ngu fam mma no na ɔnni mpɛpɛ na monnyeyɛ no
ɛnna ɔdii afuo no mu mpɛpɛ de kɔduruu anwummerɛ na ɔporee mpɛpɛ a ɔdiiɛ no na ɛyɛɛ bɛyɛ atokoɔ efa baako
na ɔsoa baa kuro no mu na n ase hunuu deɛ ɔtaseeɛ no na ɔyii deɛ ɔdi meeɛ na ɛkaeɛ no maa no
ɛnna n ase ka kyerɛɛ no sɛ ɛhe na wokɔdii mpɛpɛ nnɛ na ɛhe na wokɔyɛɛ adwuma yi nhyira nka deɛ n ani kuu wo ho no na ɔkyerɛɛ n ase onii ko a ɔkɔyɛɛ ne nkyɛn adwuma no sɛ ɔbarima a mekɔyɛɛ ne nkyɛn adwuma nnɛ no din de boas
na naomi ka kyerɛɛ n ase no sɛ nhyira nka no awurade a ɔnnyaee ateasefoɔ ne awufoɔ adɔeɛyɛ no anim na naomi ka kyerɛɛ no sɛ ɔbarima no bɛn yɛn ɔyɛ yɛn bogya
na moabni rut kaa sɛ nso ɔka kyerɛɛ me sɛ mmeranteɛ a mewɔ yi ho na bata kɔsi sɛ wɔbɛwie deɛ mewɔ nyinaa twa
na naomi ka kyerɛɛ n ase rut sɛ me ba ɛyɛ sɛ wo ne ne mmaawa no bɛkorɔ na wɔanhu wo afu foforɔ bi mu
na ɔbataa boas mmaawa no ho dii mpɛpɛ de kɔsii sɛ wɔwiee atokoɔ ne ayuo no twa na ɔtenaa n ase no nkyɛn
na n ase naomi ka kyerɛɛ no sɛ me ba mennhwehwɛ ahomeeɛ memmma wo na asi wo yie anaa
na afei boas a wo ne ne mmaawa nanteeɛ no nyɛ yɛn manni anaa hwɛ ɔrehu atokoɔ so anadwo yi wɔ aporeeɛ
na dware na sra hyɛ wo ntadeɛ na siane kɔ aporeeɛ hɔ na nyi wo ho adi nkyerɛ ɔbarima no kɔsi sɛ ɔbɛwie adidie ne ɔnom ansa
na sɛ ɔkɔda na wokɔhunu ne daberɛ hɔ a kɔ kɔyi n anafoɔ ntoma na da hɔ na ɔno ara bɛkyerɛ wo deɛ yɛ
na ɔka kyerɛɛ no sɛ mɛyɛ deɛ woka nyinaa
na ɔsiane kɔɔ aporeeɛ hɔ kɔyɛɛ sɛdeɛ n ase hyɛɛ no no nyinaa
na boas didi nomeeɛ na ne bo tɔɔ ne yam no ɔkɔ kɔdaa atokokuo no ano hɔ na ɔbaa komm bɛyii n anafoɔ ntoma na ɔdaa hɔ
na dasuom no ɔbarima no bɔɔ binim na ɔmaa ne mu so hwɛe na hwɛ na ɔbaa da n anafoɔ
na ɔkaa sɛ ɛyɛ wo hwan a na ɔse ɛyɛ me w abaawa rut trɛ w atadeɛ mmuano mu fa kata w abaawa so ɛfiri sɛ abusua mu gyefoɔ ne wo
na ɔkaa sɛ awurade nhyira wo me ba woama w akyiri adɔeɛ ayɛ yie sene kan deɛ no sɛ woanni mmeranteɛ ahiafoɔ oo adefoɔ oo akyire
na afei me ba nsuro deɛ woka nyinaa mɛyɛ mama wo ɛfiri sɛ me manfoɔ a wɔfa kuro pono ano nyinaa nim sɛ woyɛ ɔbaa pa
na afei ɛwom sɛ abusua mu gyefoɔ ne me nanso abusua mu gyefoɔ bi wɔ hɔ a ɔbɛn sene me
tena ha anadwo yi na sɛ anɔpa ɔyɛ wo ɔgyefoɔ ade a ɛyɛ ma no nyɛ ɔgyefoɔ na sɛ ɔmpɛ sɛ ɔyɛ wo ɔgyefoɔ ade a ɛnneɛ sɛ awurade te aseɛ yi me na mɛyɛ wo ɔgyefoɔ da ma adeɛ nkye
na ɔdaa n anafoɔ hɔ kɔduruu anɔpa na ɔsɔree ansa na obi rehunu ne yɔnko na ɔkaa sɛ wɔmma wɔnnte sɛ ɔbaa no baa aporeeɛ ha
na ɔka kyerɛɛ no sɛ fa mmuatoma a ɛgu wo soɔ no bra na sɔ mu na ɔsɔɔ mu na ɔsusuu atokoɔ susukoraa nsia guu mu na ɔde soaa no na ɔkɔɔ kuro no mu
na ɔduruu n ase nkyɛn no ɔkaa sɛ ɛte sɛn me ba na ɔkaa deɛ ɔbarima no yɛɛ no no nyinaa kyerɛɛ no
na ɔkaa sɛ atokoɔ susukoraa nsia yi na ɔmaa me na ɔse mfa nsansa nkɔ w ase nkyɛn
na ɔkaa sɛ tena hɔ me ba kɔsi sɛ wobɛhunu sɛdeɛ asɛm yi bɛsie ɛfiri sɛ ɔbarima no renhome gye sɛ ɔwie asɛm yi di nnɛ ansa
na boas kɔɔ kuro pono no ano kɔtenaa hɔ na hwɛ na abusua mu gyefoɔ a boas bɔɔ ne din no retwam na ɔka kyerɛɛ no sɛ asomasi ee mane bra bɛtena ha na ɔmane bɛtenaa ase
na ɔfrɛɛ kuro no mu mpanin mu du bae na ɔkaa sɛ montena ha na wɔtenaa ase
na ɔka kyerɛɛ abusua mu gyefoɔ no sɛ naomi a ɔsane firii moab asase so baeɛ no retɔn asase a ɛyɛ yɛn nua elimelek deɛ no
na me deɛ mese mɛyi wo asotire sɛ tɔ no wɔ nkurɔfoɔ yi ne me man mpanin yi anim sɛ wobɛgye a gye na sɛ worennye a ka kyerɛ me na menhunu ɛfiri sɛ obi nni hɔ a ɔbɛgyeɛ sɛ wo ne me a medi w akyire yi na ɔkaa sɛ me ara mɛgye
ɛnna boas kaa sɛ da a wobɛtɔ naomi nsam asase no wotɔ no moabni baa rut a ɔyɛ nsamanyerɛ no nsam na woama ɔsaman no din so n awunnyadeɛ ho
ɛnna ɔgyefoɔ no kaa sɛ merentumi mennye memfa na mansɛe me ara m awunnyadeɛ wo na kɔgye m adeɛ a ɛsɛ sɛ megyeɛ no fa na merentumi mennye
nso ɛgyeɛ ne nsesa ho amanneɛ a akane no na ɛwɔ israel nie obi rebɛhyɛ asɛm biara den a ɔyi ne mpaboa de ma ne yɔnko na yei na na wɔde yɛ adanseɛ wɔ israel
enti ɔgyefoɔ no ka kyerɛɛ boas sɛ tɔ fa na ɔyii ne mpaboa
na boas ka kyerɛɛ mpanin no ne ɔman no nyinaa sɛ mone adansefoɔ nnɛ sɛ matɔ elimelek ho nnoɔma nyinaa ne kilion ne mahlon ho nnoɔma nyinaa afiri naomi nsam
na moabni rut mahlon yere no nso matua ne tiri adeɛ aware no na ɔsaman no din atena hɔ daa n agyapadeɛ mu na wɔantwa ɔsaman no din amfiri ne nuanom mu ne ne kuro pono ano mone adansefoɔ nnɛ
na ɔman a wɔwɔ kuro pono ano hɔ no nyinaa ne mpanin no kaa sɛ adansefoɔ ne yɛn awurade nyɛ ɔbaa a waba wo fie no sɛ rahel ne lea a wɔn baanu akyekyere israel fie no na yɛ okunini wɔ efrata na gye din wɔ betlehem
na w asefoɔ a awurade de bɛma woɔ afiri ababaa yi mu no nyɛ sɛ peres a tamar woo no maa yuda fie no asefoɔ
na boas faa rut waree na ɔkɔɔ ne ho na awurade maa no nyinsɛnee na ɔwoo ɔbabarima
na mmaa no ka kyerɛɛ naomi sɛ nhyira nka awurade a wamma ɔgyefoɔ ammɔ wo nnɛ na wɔmma no nnye din wɔ israel
na ɔnyɛ wo nkwamafoɔ ne wo mmerewaberɛ mu hwɛfoɔ ɛfiri sɛ w ase a ɔdɔ woɔ a ɔyɛ ma woɔ sene mmammarima baason no na awo no
na naomi gyee akɔkoaa no de no bɔɔ ne bo na ɔyɛɛ no ɔbagyegyefoɔ
na n afipamfoɔ mmaa no too no din kaa sɛ wɔawo ɔbabarima ama naomi na wɔfrɛɛ no obed ɔno ne dawid agya yisai agya
yeinom ne peres awoɔ ntoatoasoɔ peres woo hesron
na hesron woo ram na ram woo aminadab
na aminadab woo nahson na nahson woo salmon
na salmon woo boas na boas woo obed
na obed woo yisai na yisai woo dawid
﻿ na efratini barima bi wɔ hɔ a ɔfiri ramataim sofim efraim bepɔ soɔ a ne din de elkana suf ba tohu ba elihu ba yeroham ba
na ɔwɔ yerenom baanu ɔbaako din de hana na ɔbaako din de penina na penina wɔ mma nanso hana deɛ na ɔnni ba
daa afe ɔbarima yi firi ne kurom kɔ sɛ ɔrekɔsɔre na wabɔ afɔdeɛ ama asafo awurade wɔ silo na ɛhɔ na eli mma baanu hofni ne pinehas di awurade asɔfoɔ
na da a elkana bɔ afɔdeɛ no ɔma ne yere penina ne ne mmammarima ne ne mmammaa nyinaa kyɛfa
na hana deɛ ɔma no baanu kyɛfa ɛfiri sɛ ɔdɔ hana nanso awurade ato ne yafunu mu
na ahi ara na na ne kora no yi no sɛ ɔbɛhuru ne boɔ ɛfiri sɛ awurade ato ne yafunu mu
na saa na na ɔyɛ afe biara daa sɛ wɔforo kɔ awurade fie a ɔyi no ahi saa na ɔsu na ɔnnidi
na ne kunu elkana ka kyerɛɛ no sɛ hana adɛn na wosu na adɛn na wonnidie na adɛn na wo bo nnwoɔ menyɛ memma wo nsene mmammarima du anaa
na wɔdidiiɛ na wɔnom wieeɛ wɔ silo no hana sɔreeɛ nanso na ɔsɔfoɔ eli te adwa so awurade asɔredan ano aponnwa ho
na ne kra werɛ hoe na ɔbɔɔ awurade mpaeɛ na ɔde yea sui
na ɔhyɛɛ bɔ sɛ asafo awurade sɛ wohwɛ w afenaa amanehunu na wokae me na wo werɛ amfiri w afenaa na woma w afenaa ɔbabanin a ɛnneɛ mede no bɛma awurade ne nkwa nna nyinaa na oyiwan biara renka ne ti
na ɛbaa sɛ ɔgu so rebɔ mpaeɛ awurade anim no eli hwɛɛ n ano dinn
na hana rekasa n akoma mu na n ano nko na ɔbesebese na ne nne deɛ wɔnte enti eli buu no sɛ ɔsabofoɔ
ɛnna eli ka kyerɛɛ no sɛ da bɛn na wobɛboro nsa akɔsie yi wo nsanom firi w ani so
na hana buaa sɛ dabi me wura meyɛ ɔbaa werɛhoni na bobesa ne nsa biara deɛ mennom bi na mahwie me kra magu awurade anim
mfa w abaawa nto ɔbaa huhuni bi ho ɛfiri sɛ m awerɛhoɔ ne m ayamgya dodoɔ mu na makasa abɛsi sɛsɛɛ yi
ɛnna eli buaa sɛ fa asomdwoeɛ kɔ na israel nyankopɔn mma wo adeɛ a wosrɛɛ no ne hɔ no
na ɔkaa sɛ ma w afenaa nnya w anim adom ɛnna ɔbaa no sii mu kɔ kɔdidiiɛ na n anim nte sɛ kane no bio
na wɔsɔree anɔpatutu kɔsɔree awurade anim na wɔsane baa wɔn fie rama na elkana ne ne yere hana daeɛ na awurade kaee no
na afe reduro no na hana anyinsɛn awo ɔbabarima na ɔtoo no din samuel samuel asekyerɛ ne onyankopɔn ate na ɔkaa sɛ awurade hɔ na mesrɛɛ no
na ɔbarima elkana ne ne fiefoɔ nyinaa foro kɔɔ sɛ ɔrekɔbɔ afirinhyia afɔdeɛ de n aboadeɛ akɔma awurade
na hana deɛ wankɔ na ɔka kyerɛɛ ne kunu sɛ gye sɛ abɔfra no atwa nufoɔ ansa na mede no akɔ na wakɔpue awurade anim na watena hɔ daa
na ne kunu elkana ka kyerɛɛ no sɛ yɛ deɛ ɛyɛ wɔ w ani so tena hɔ kɔsi sɛ wobɛtwa no nufoɔ ansa awurade asɛm ara na ɔmma no nnyina na ɔbaa no tenaa hɔ maa ne ba nufoɔ de kɔsii sɛ ɔtwaa no
na ɔtwaa no no ɔfaa no kaa ne ho de nantwinini a wadi mfeɛ mmiɛnsa ne esiam efa baako ne bobesa kotokuo ma de no baa awurade fie silo na abɔfra no sua
na wɔkum nantwinini no na wɔde abɔfra no brɛɛ eli
na ɔkaa sɛ o me wura sɛ wo kra te aseɛ yi me wura mene ɔbaa a ɔbɛgyinaa wo nkyɛn ha yi bɔɔ awurade mpaeɛ no
abɔfra yi ho mpaeɛ na mebɔeɛ na awurade ama me adeɛ a mesrɛɛ no ne hɔ no
enti me deɛ mede no mafɛm awurade ne nna a ɔbɛtena aseɛ nyinaa mede no mama awurade na ɔsɔree awurade wɔ hɔ
hana nso bɔɔ mpaeɛ sɛ m akoma di awurade mu ahurisie awurade mu na wɔama m abɛn soɔ m anomu atrɛ m atamfoɔ so ɛfiri sɛ m ani gye wo nkwagyeɛ mu
obiara nyɛ kronkron sɛ awurade na obiara nni w akyi na ɔbotan bi nni hɔ sɛ yɛn nyankopɔn
monnkasa ahantan kasa bebree saa mommma asɛm denden mmfiri mo anomu na awurade ne onyankopɔn a ɔhunu adeɛ nyinaa na ɔno na ɔkari nneyɛɛ
ahoɔdenfoɔ tadua bubu na mmerɛfoɔ deɛ wɔde ahoɔden bɔ wɔn ho so
wɔn a wɔmee kɔdi aduane ho paa na pititɔfoɔ kɔm gu obonini mpo awo nson na deɛ ɔwɔ mma bebree no yɛ ɔhokwafoɔ
awurade na ɔkum na ɔma nkwa ɔma wɔsiane kɔ asamando na ɔma wɔforo firi adi
awurade ma obi di hia na ɔma obi di yie ɔbrɛ onipa ase na ɔma onipa so
ɔma mmɔborɔni so firi mfuturo mu na ɔma ohiani so firi sumina so sɛ ɔde no bɛtena mmapɔmma mu na wama no anya animuonyam adwa so atena na asase nnyinasoɔ yɛ awurade dea na ɔde wiase asi so
ɔhwɛ n ahotefoɔ nan so na abɔnefoɔ bɛtɔre mum esum mu na ɛnyɛ ahoɔden so na onipa nam bɛdi nim
awurade atamfoɔ bɛwie pasaa na ɔbɛma n aprannaa abom ɔsoro agu wɔn so awurade bɛbu asase ano atɛn ɔde ahoɔden bɛma ne hene na wama deɛ wasra no ngo no abɛn so
na elkana kɔɔ ne fie rama na abɔfra no som awurade ɔsɔfoɔ eli anim
na eli mma no yɛ mma ahuhufoɔ wɔmmu awurade
na asɔfoɔ adeɛ a wɔyɛ ɔman no ne sɛ sɛ obi rebɔ afɔdeɛ a wɔrenoa nam no na ɔsɔfoɔ no somfoɔ aba na ɔkura adinam a ano mmiɛnsa
na ɔde abɛbɔ dadesɛn anaa ahina anaa ɛkyeɛ dadeɛ anaa kukuo no mu na deɛ adinam no de bɛba nyinaa na ɔsɔfoɔ no afa saa ara na na wɔyɛ israelfoɔ a wɔba silo hɔ nyinaa
nso wɔnnya nhyee sradeɛ no mmaa awurade no na ɔsɔfoɔ no somfoɔ abɛka akyerɛ deɛ ɔrebɔ afɔdeɛ no sɛ ma nam na wɔnkɔtoto mma ɔsɔfoɔ na ɔnnye wo hɔ nam a wɔanoa na mmom ɛnam mono
na sɛ ɔka sɛ ma wɔnhye sradeɛ no nwie ansa na woafa dodoɔ biara a wopɛ a ɔsomfoɔ no ka sɛ dabi na ma me bi prɛko anyɛ saa a mɛfa no ɔhyɛ so
enti mmeranteɛ no bɔne yɛɛ kɛse awurade anim ɛfiri sɛ nnipa no buu awurade aduane afɔdeɛ no animtia
na samuel deɛ ɔsom awurade anim ɔyɛ abɔfra a wɔde nwera asɔfotadeɛ abɔ ne mu
na ne na pam batakari kumaa bi ma no na ɔde kɔma no daa afe a ɔne ne kunu rekɔbɔ daa afe afɔdeɛ no
na eli hyira elkana ne ne yere sɛ awurade mma w asefoɔ mfiri ɔbaa yi mu nsi akyɛdeɛ a ɔde ama awurade yi ananmu afei wɔsim kɔ wɔn kurom
na awurade bɛhwɛɛ hana na ɔnyinsɛnee na ɔwoo mmammarima baasa ne mmammaa baanu na abɔfra samuel no nyinii awurade anim
afei na eli abɔ akora na ɔtee adeɛ a na ne mma de yɛ israel nyinaa no nyinaa ne sɛdeɛ wɔne mmaa a na wɔbɛyɛ ahyiaeɛ ntomadan ano adwuma no da
na ɔka kyerɛɛ wɔn sɛ adɛn nti na modi saa nsɛm yi na mete mo nsɛmmɔne yi firi ɔman yi nyinaa anomu
dabi me mma na ɛnyɛ atenka pa na meteɛ yi moma awurade man no fom
sɛ obi yɛ onipa bi bɔne a onyankopɔn bɛpata ama no na sɛ obi yɛ awurade bɔne a hwan na ɔbɛpa kyɛw ama no nanso wɔantie wɔn agya nne ɛfiri sɛ na awurade repɛ aku wɔn
na abɔfra samuel no kɔɔ so ara nyiniiɛ na ɔnyaa anisɔ awurade ne nnipa anim
na nyankopɔn nipa bi baa eli nkyɛn bɛka kyerɛɛ no sɛ sɛ awurade seɛ nie ɛnyɛ me ho adi na meyi mekyerɛɛ w agya fie berɛ a wɔwɔ misraim farao fie no
na meyii no israel mmusuakuo nyinaa mu sɛ ɔmmɛdi me sɔfoɔ na ɔmmɔ m afɔrebukyia so ɔhyeɛ afɔdeɛ na ɔnhye aduhwam na ɔnhyɛ asɔfotadeɛ no m anim na mede israelfoɔ gya afɔdeɛ nyinaa memaa w agya fie
adɛn nti na motiatia me kum afɔdeɛ ne m aduane afɔdeɛ a mahyɛ sɛ wɔmmɔ no me tenabea no soɔ na wodi wo mma ni sene me sɛ mode me man israel ayɛyɛdeɛ nyinaa mu adeɛ a ɛdi kan yɛ mo ho yie
enti awurade israel nyankopɔn asɛm a ɔka nie mekae ampa sɛ wo fie ne w agya fie nnante m anim daa nanso afei deɛ awurade seɛ nie ɛmpare me koraa na wɔn a wɔdi me ni no mɛdi wɔn ni na wɔn a wɔbu me animtia no bɛbɔ ahohora
hwɛ nna bi reba a mɛtwa wo basa ne w agya fie basa na akɔkoraa bi renka wo fie
na sɛ wohunu yie a onyankopɔn bɛyɛ israel no nyinaa a ɛbɛma wo ho ahiahia wo wɔ me tenabea hɔ ɛfiri sɛ akɔkoraa bi renka wo fie da biara da
nanso meremma onipa mmɔ wo m afɔrebukyia ho na wama w ani ayɛ siamoo na wahyɛ wo kra awerɛhoɔ na wo fie dodoɔ bɛwuwu wɔn mmeranteberɛ mu
na yei nyɛ wo deɛ ɛbɛba wo mma baanu hofni ne pinehas soɔ no ho nsɛnkyerɛnneɛ da koro na wɔn baanu no bɛwuwuo
na mɛma ɔsɔfoɔ nokwafoɔ so mafa ɔbɛyɛ deɛ ɛwɔ m akoma ne me kra mu na mɛkyekyere efie a ɛtim hɔ mama no na wanante deɛ masra no no anim nna nyinaa
na deɛ ɔbɛka wo fie no bɛba abɛkoto no agye dwetɛbena ne paanoo mua na waka sɛ mesrɛ wo fa me hyɛ asɔfoɔ adwuma no baako bi mu na manya paanoo sini madi
na abɔfra samuel som awurade eli anim na awurade asɛm ho yɛ na nna no mu na anisoadehunu ntaa mma
na ɛberɛ no mu ɛbaa sɛ da bi a eli da ne daberɛ no nso na n ani afiri aseɛ ayɛ kusukusu a ɔnhunu adeɛ yie
na nyankopɔn kanea no nnya nnumiiɛ na samuel da awurade asɔredan mu deɛ nyankopɔn adaka no sie hɔ
awurade frɛɛ samuel samuel na ɔkaa sɛ menie
na ɔtuu mmirika kɔɔ eli nkyɛn kɔkaa sɛ menie na wofrɛɛ me na eli kaa sɛ memfrɛɛ wo sane kɔda na ɔkɔdae
na awurade frɛɛ no bio samuel na samuel sɔre kɔɔ eli nkyɛn kɔkaa sɛ menie na wofrɛɛ me na eli se memfrɛɛ wo me ba sane kɔda
nso na samuel nnya nhunuu awurade na wɔnnya nyii awurade asɛm nkyerɛɛ no
na awurade kɔɔ so frɛɛ samuel deɛ ɛtɔ so mmiɛnsa na ɔsɔre kɔɔ eli nkyɛn kɔkaa sɛ menie na wofrɛɛ me ɛnna eli hunuu sɛ awurade na ɔrefrɛ abɔfra no
enti eli ka kyerɛɛ samuel sɛ kɔda na sɛ ɔfrɛ wo a ka sɛ awurade kasa na w akoa retie na samuel kɔ kɔdaa ne daberɛ
na awurade ba bɛgyinaa hɔ frɛɛ sɛ kane no sɛ samuel samuel ɛnna samuel se kasa na w akoa retie
na awurade ka kyerɛɛ samuel sɛ hwɛ merebɛyɛ biribi israel mu a obiara a ɔbɛteɛ no aso mmienu mu bɛyɛ no kyeoo
da no na mɛma adeɛ a maka atia eli fie nyinaa aba mu firi mfitiaseɛ de kɔsi awieeɛ
na maka makyerɛ no sɛ merebu ne fie atɛn akɔsi daa amumuyɛ no nti ɛfiri sɛ ɔnim sɛ ne mma retwetwe mmusuo na wanka wɔn anim
na enti maka ntam afa eli fie ho sɛ sɛ wɔde okum afɔdeɛ ne aduane afɔdeɛ pata ma eli fie mpo a ɛrempepa wɔn amumuyɛ da biara da
na samuel da kɔduruu anɔpa na ɔhinihinii awurade fie apono no na samuel suroo sɛ ɔbɛka adeɛ a ɔhunuiɛ no akyerɛ eli
ɛnna eli frɛɛ samuel sɛ me ba samuel na ɔkaa sɛ menie
na ɔkaa sɛ asɛm bɛn na ɔka kyerɛɛ woɔ no nsi me asɛm no so sɛ wosi me asɛm a ɔka kyerɛɛ woɔ no nyinaa bi so a onyankopɔn ntua wo ka na ɔmfa bi nka ho
ɛnna samuel kaa nsɛm no nyinaa kyerɛɛ no na wansi no bi so na ɔse ɛyɛ awurade deɛ ɛyɛ n ani soɔ no ɔnyɛ
na samuel nyinii na awurade dii n akyi na asɛm biara a samuel kaeɛ no baa mu
na israel nyinaa ɛfiri dan kɔsi beer seba hunuu sɛ wɔde samuel asi hɔ sɛ ɔnyɛ awurade diyifoɔ
na awurade kɔɔ so yii ne ho adi silo na awurade nam awurade asɛm so yii ne ho kyerɛɛ samuel wɔ silo
na samuel asɛm duruu israel nyinaa nkyɛn na israel tu kɔɔ sɛ wɔrekɔhyia filistifoɔ ne wɔn akɔko na wɔkɔkyeree nsraban eben eser na filistifoɔ nso bɛkyeree nsraban afek
na filistifoɔ no twaa mpasua hyiaa israel na ɔko no mu trɛe na israel dii nkoguo filistifoɔ no anim na wɔkumm mpasua no so nnipa bɛyɛ mpemnan
na ɔman no baa nsraban no mu no israel mpanin kaa sɛ adɛn nti na awurade ama yɛadi nkoguo nnɛ filistifoɔ anim yi momma yɛnkɔfa awurade apam adaka no mfiri silo mmra yɛn nkyɛn na ɛmmra yɛn mu mmɛgye yɛn mfiri yɛn atamfoɔ nsam
ɛnna ɔman no soma maa wɔkɔɔ silo kɔsoaa asafo awurade a ɔte kerubim ntam no apam adaka no baeɛ na eli mma baanu no hofni ne pinehas na wɔwɔ nyankopɔn apam adaka no ho
na awurade apam adaka no duruu nsram hɔ no israel nyinaa bɔɔ ose kɛseɛ maa asase wosoe
na filistifoɔ tee osebɔ no wɔkaa sɛ hebrifoɔ nsram osebɔ kɛseɛ yi aseɛ ne sɛn na wɔtee sɛ awurade adaka no aba nsraban no mu
ɛnna filistifoɔ no suroeɛ ɛnna wɔse onyankopɔn aba nsraban no mu na wɔkaa sɛ buei yɛnnue na ɛmmaa saa pɛn
buei yɛnnue hwan na ɔbɛyi yɛn afiri anyame atumfoɔ yi nsam yeinom ne anyame a wɔde haw nyinaa haa misraim ɛserɛ so no
mo filistifoɔ monyɛ den na monyɛ mmarima na moansom hebrifoɔ sɛdeɛ wɔsom mo no enti monyɛ mmarima na monko
na filistifoɔ no koeɛ na israel dii nkoguo na wɔn nyinaa dwanedwane kɔɔ wɔn ntomadan mu na ɛyɛɛ okunkɛseɛ sɛ na israel mu nnipa a wɔnam anammɔn mu mpem aduasa totɔeɛ
na nyankopɔn adaka no wɔfaeɛ na eli mma baanu no hofni ne pinehas nso totɔeɛ
na benyaminni bi firi mpasua no mu tutuu mmirika baa silo da no ara na n atadeɛ asunsuane na dɔteɛ gu n atifi
na ɔduruiɛ no na hwɛ eli te n adwa so kwankyɛn rehwɛ kwan na nyankopɔn adaka no nti na ne bo ntɔ ne yam na ɔbarima no ba bɛkae na kuro mu no nyinaa sui
na eli tee esu no ɔkaa sɛ hooyɛ gyegyeegye yi aseɛ ne sɛn na ɔbarima no yɛɛ ntɛm bɛka kyerɛɛ eli
nso na eli adi mfeɛ aduɔkron nwɔtwe na n ani so ayɛ wisiwisi na ɔnhunu adeɛ yie
na ɔbarima no ka kyerɛɛ eli sɛ mene deɛ ɔfiri mpasua mu baeɛ no ɛnnɛ na mefiri mpasua no mu medwaneeɛ na ɔse asɛm no te sɛn me ba
na ɔbɔfoɔ no buaa sɛ israel adwane filistifoɔ anim na wɔakum ɔman no mu nnipa pii nso na wo mma baanu no hofni ne pinehas nso atotɔ na nyankopɔn adaka no wɔafa
na ɛbaa sɛ ɔbɔɔ nyankopɔn adaka no din no eli firi n adwa so muni faa n akyi hwee ɛpono kɛseɛ no ho na ne kɔn mu bui na ɔwui ɛfiri sɛ na ɔyɛ akɔkoraa a ne mu yɛ duru na wabu israel atɛn mfeɛ aduanan
na n ase pinehas yere anyinsɛn a n awoɔ reyɛ adu na ɔtee nsɛm no sɛ wɔafa nyankopɔn adaka na n ase ne ne kunu awuwuo no ɔkoto woe na n awoko yea kutaa no
na ɔrewu no mmaa a wɔgyinagyina ne nkyɛn no ka kyerɛɛ no sɛ nsuro na ɔbarima na woawoɔ yi nanso wammua na wammu asɛm no
na ɔtoo abɔfra no din ikabod ikabod asekyerɛ ne animuonyam no wɔ he na ɔkaa sɛ fa a wɔafa nyankopɔn adaka no ne n ase ne ne kunu nti animuonyam afiri israel kɔ
enti na ɔse animuonyam no afiri israel so ɛfiri sɛ wɔafa nyankopɔn adaka no
ɛberɛ a filistifoɔ no faa nyankopɔn adaka no wɔde firi eben eser kɔɔ asdod
na filistifoɔ no de nyankopɔn adaka no kɔɔ dagon fie na wɔde kɔsii dagon nkyɛn
na adeɛ kyeeɛ no asdodfoɔ sɔree anɔpatutu na hwɛ na dagon ahwe ase a n anim butu fam awurade adaka no anim na wɔmaa dagon so de no sii ne sibea
na adeɛ kyeeɛ a wɔsɔree anɔpatutu no na hwɛ dagon ahwe ase a n anim butu fam awurade adaka no anim na dagon tiri ne ne nsa mmienu abubu gugu aponnwa aseɛ deɛ no so na dagon kuntusini nko na aka
yei nti na dagon asɔfoɔ ne wɔn a wɔba dagon fie nyinaa ntia aponnwa aseɛ deɛ no so wɔ asdod de bɛsi nnɛ
na awurade nsa yɛɛ duru asdodfoɔ so na ɔsɛee wɔn na ɔde mpɔmpɔ bobɔɔ wɔn asdod ne ɛho nkurowa
na nnipa a wɔtete asdod no hunuu sɛ ɛte saa no wɔkaa sɛ mommma israel nyankopɔn adaka no nntena yɛn nkyɛn ɛfiri sɛ ne nsa yɛ yɛn ne yɛn nyame dagon so den papa
na wɔsoma maa wɔkɔhyiahyiaa filistifoɔ asafohene nyinaa baa wɔn nkyɛn kaa sɛ ɛdeɛn na yɛnyɛ israel nyankopɔn adaka no na wɔse wɔnsoa israel nyankopɔn adaka no nkɔ gat na wɔsoaa israel nyankopɔn adaka no kɔɔ hɔ
na wɔsoa kɔeɛ no awurade nsa baa kuro no so ebumbɔ kɛseɛ pa ara na ɔbobɔɔ kuro no mufoɔ nketewa ne akɛseɛ nyinaa na mpɔmpɔ sisii wɔn
na wɔmaa wɔde nyankopɔn adaka no kɔɔ ekron na wɔde nyankopɔn adaka no duruu ekron no ekronfoɔ no teaa mu sɛ wɔde israel nyankopɔn adaka no aba yɛn nkyɛn de rebɛku yɛn ne yɛn man
na wɔsoma maa wɔkɔhyiahyiaa filistifoɔ asafohene nyinaa boaa ano na wɔkaa sɛ momma wɔmfa israel nyankopɔn adaka no nsane nkɔ ne siberɛ na ankuku yɛn ne yɛn man na owuo anikrakra baa kuro no mu nyinaa na nyankopɔn nsa yɛɛ duru wɔ wɔn so wɔ hɔ
na nnipa a wɔanwuo no mpɔmpɔ sisii wɔn na kuro no mufoɔ su a wɔsuiɛ no foro kɔɔ soro
awurade adaka no dii filistifoɔ asase so abosome nson
ɛnna filistifoɔ frɛfrɛɛ asɔfoɔ ne akɔmfoɔ sɛ yɛnyɛ awurade adaka yi dɛn monkyerɛ yɛn adekodeɛ a yɛmfa nka ho nkɔ ne siberɛ
na wɔkaa sɛ sɛ morema wɔde israel nyankopɔn adaka no akɔ a mommma wɔmmfa no hunu nnkɔ na mmom momfa asodie afɔdeɛ nka ho nkɔ ɛno ansa na wɔbɛsa mo yadeɛ na mobɛhunu deɛ enti a ne nsa mfiri mo soɔ yi
na wɔkaa sɛ asodie afɔdeɛ bɛn na yɛmfa mma na wɔse momfa sika na wɔnyɛ no sɛ mpɔmpɔ nnum ne sika nkura nnum sɛdeɛ filistifoɔ asafohene ano sie ɛfiri sɛ ɔhaw koro no ara na ɛwɔ mo nyinaa ne mo asafohene soɔ
enti monyɛ mo mpɔmpɔ no nsɛsoɔ ne mo nkura a wɔsɛe mo asase no nsɛsoɔ na momfa animuonyam mma israel nyankopɔn ebia ne nsa bɛyɛ hare afiri mo ne mo anyame ne mo asase so
na adɛn nti na moyɛ mo akoma denden sɛdeɛ misraimfoɔ ne farao yɛɛ wɔn akoma denden no ɛnyɛ sɛdeɛ ɔyɛɛ wɔn adeɛ wieeɛ no ansa na wɔregya wɔn kwan ama wɔakorɔ
na afei monyɛ teaseɛnam foforɔ na momfa anantwibereɛ mmienu a wɔma nufoɔ a kɔnnua nkɔɔ wɔn so da na momfa anantwie no nsesa teaseɛnam no na montete wɔn mma mfiri wɔn ho nkɔ fie
na momfa awurade adaka no nsi teaseɛnam no so na momfa sika nnwinneɛ a mode rekɔyɛ asodie afɔdeɛ ama no no ngu adakawa mu mfa nsi nkyɛn na monnya no kwan na ɛnkɔ
na monhwɛ sɛ ɛfa ɛno ara ne hyeɛ so kwan foro kɔ bet semes a ɛnneɛ na ɔno na ɔyɛ yɛn bɔne kɛseɛ yi na sɛ anyɛ saa a na yɛahunu sɛ ɛnyɛ ɔno na ne nsa ha yɛn na asiane bi na asiane yɛn
na nnipa no yɛɛ saa na wɔfaa anantwie mmienu a wɔma nufoɔ de wɔn sesaa teaseɛnam no na wɔtoo wɔn mma mu wɔ efie
na wɔde awurade adaka no sii teaseɛnam no so na wɔde adakawa a sika nkura ne wɔn mpɔmpɔ nsɛsoɔ no wɔ mu no kaa ho
na anantwie no faa kwan tee kɔɔ bet semes kwan so wɔnam ɔtempɔn koro so na wɔrekorɔ no na wɔresu na wɔammane ankɔ nifa anaa benkum na filistifoɔ asafohene no dii wɔn akyi kɔduruu bet semes hyeɛ so
nso na bet semesfoɔ retwa wɔn ayuo bonhwa mu na wɔmemaa wɔn ani so hunuu adaka no na ne hunu no yɛɛ wɔn anigyeɛ
na teaseɛnam no duruu bet semesni yosua afuo mu na ɛgyinaa hɔ nso na ɔbo kɛseɛ bi wɔ hɔ na wɔpaepaee teaseɛnam no nnua na wɔde anantwie no bɔɔ ɔhyeɛ afɔdeɛ maa awurade
na lewifoɔ no yii awurade adaka no ne adakawa a ɛka ho a sika nnwinneɛ no wɔ mu no sisii ɔbo kɛseɛ no so na bet semesfoɔ no bobɔɔ ɔhyeɛ afɔdeɛ na wɔkunkum okum afɔdeɛ da no ara maa awurade
na filistifoɔ asafohene baanum no hunuiɛ no wɔsane kɔɔ ekron da no ara
na yeinom ne sika mpɔmpɔ a filistifoɔ de yɛɛ asodie afɔdeɛ de brɛɛ awurade no asdod deɛ baako gasa deɛ baako askelon deɛ baako gat deɛ baako ekron deɛ baako
ne sika nkura no sɛdeɛ filistifoɔ nkuro a ɛyɛ asafohene baanum no deɛ ano sie no ɛfiri nkuro a wɔatoto ho afasuo soɔ de kɔsi petee mu nkuraa so na adanseɛ ne ɔbo kɛseɛ a wɔde awurade adaka no sii soɔ no na ɛwɔ bet semesni yosua afuo mu bɛduru nnɛ da yi
na ɔkumm bet semesfoɔ no mu bi sɛ wɔahwɛ awurade adaka no mu na ɔkumm ɔman no mu nnipa aduɔson ne nnipa mpem aduonum na ɔman no dii abooboo sɛ awurade de ekum kɛseɛ akum ɔman no mu nnipa bie
na bet semesfoɔ no kaa sɛ hwan na ɔbɛtumi agyina awurade onyankopɔn kronkronni yi anim na hwan nkyɛn na ɔmfiri yɛn nkyɛn nkorɔ
na wɔsomaa abɔfoɔ maa wɔkɔɔ kiriat yearimfoɔ nkyɛn sɛ filistifoɔ de awurade adaka no aba na mommɛfa nkɔ mo nkyɛn
na kiriat yearimfoɔ ba bɛfaa awurade adaka no de foro kɔɔ abinadab fie kokoɔ no so na wɔdwiraa ne ba eleasa sɛ ɔnhwɛ awurade adaka no so
na adaka no baa kiriat yearim no ɛkyɛree wɔ hɔ ɛdii mfirinhyia aduonu na israel fie nyinaa dii abooboo hwehwɛɛ awurade akyiri kwan
na samuel ka kyerɛɛ israel fie nyinaa sɛ sɛ mode mo akoma nyinaa resane aba awurade nkyɛn a ɛnneɛ monyi ananafoɔ anyame ne astarot no mfiri mo mu na monsiesie mo akoma mma awurade na monsom ɔno nko ara na ɔbɛyi mo filistifoɔ nsam
ɛnna israelfoɔ no yii baalim ne astarot na wɔsomm awurade nko ara
na samuel kaa sɛ monhyia israel nyinaa mmra mispa na memmɔ awurade mpaeɛ memma mo
na wɔbɛhyiaa wɔ mispa na wɔsaa nsuo hwie guu awurade anim na wɔdii abuada da no na wɔkaa no ɛhɔ sɛ yɛayɛ awurade bɔne na samuel buu israelfoɔ atɛn mispa
na filistifoɔ tee sɛ israelfoɔ akɔhyia mispa no filistifoɔ asafohene foro baa israel so na israelfoɔ teeɛ no wɔsuroo filistifoɔ no
na israelfoɔ no ka kyerɛɛ samuel sɛ nnyae osu a woresu afrɛ awurade yɛn nyankopɔn ama yɛn no na ɔnnye yɛn mfiri filistifoɔ nsam
na samuel faa odwanten ba a ɔnum de no bɔɔ ɔhyeɛ afɔdeɛ mu maa awurade na samuel su frɛɛ awurade maa israel na awurade gyee no so
na samuel rebɔ ɔhyeɛ afɔdeɛ no filistifoɔ no twe pinii sɛ wɔne israel rebɛko na awurade paepaee aprannaa akɛseɛ guu filistifoɔ no so da no na ɔkaa wɔn gui maa wɔtotɔe israel anim
na israel mmarima firii adi firii mispa kɔpamm filistifoɔ no na wɔkunkumm wɔn ara kɔsii bet kar ase
ɛnna samuel faa ɔboɔ baako de sii mispa ne sen ntam na ɔtoo no din eben eser ebeneser asekyerɛ ne ɔboa boɔ kaa sɛ ɛha na awurade aboa yɛn abɛsie
na wɔbrɛɛ filistifoɔ no ase na wɔankɔ so amma israel hyeɛ mu bio na awurade nsa daa filistifoɔ so samuel nna nyinaa mu
na wɔdanee nkuro a filistifoɔ agye no israel nsam no maa israel ɛfiri ekron kɔsi gat na ɛho asase nso israel gyee filistifoɔ nsam na asomdwoeɛ baa israelfoɔ ne amorifoɔ ntam
na samuel buu israel atɛn ne nkwa nna nyinaa
na afe afe biara na ɔkyini kɔ betel ne gilgal ne mispa na ɔbu israel nyinaa atɛn nkuro yi nyinaa mu
na ɔsane ba rama na ɛhɔ na na ne fie wɔ na ɔbu israel atɛn hɔ na ɔsii afɔrebukyia wɔ hɔ maa awurade
na ɛberɛ a samuel bɔɔ akora no ɔde ne mma sisii israel so atemmufoɔ
na n abakan din de yoel na deɛ ɔka ho no de abiya wɔyɛɛ atemmufoɔ wɔ beer seba
nanso ne mma amfa n akwan so na wɔmane kɔdii mfasoɔ akyi na wɔgyegyee adanmudeɛ na wɔbubuu ntɛnkyea
ɛnna israel mpanimfoɔ nyinaa hyia baa samuel nkyɛn wɔ rama
bɛka kyerɛɛ no sɛ hwɛ woabɔ akora na wo mma mfa w akwan so afei si ɔhene ma yɛn na ɔnni yɛn so te sɛ amanaman nyinaa
na asɛm no ansɔ samuel ani sɛ wɔkaa sɛ ma yɛn ɔhene na ɔnni yɛn so no na samuel bɔɔ awurade mpaeɛ
na awurade ka kyerɛɛ samuel sɛ tie deɛ ɔman no seɛ ne deɛ wɔka kyerɛ woɔ no nyinaa ɛfiri sɛ ɛnyɛ wo na wɔapo woɔ na me na wɔapo me sɛ mennni wɔn so hene
wɔn nneyɛɛ a wɔayɛ nyinaa firi da a meyii wɔn misraim baeɛ de bɛduru nnɛ yi de agyaa me akɔsom anyame foforɔ no saa ara na wɔreyɛ wo nso yi
enti afei tie wɔn na kasa kyerɛ wɔn na kyerɛ wɔn ɔhene a ɔbɛdi wɔn soɔ no atemmudeɛ
na samuel kaa awurade nsɛm no nyinaa kyerɛɛ ɔman no a wɔbisaa ne hɔ ɔhene no
na ɔkaa sɛ yei ne ɔhene a ɔbɛdi mo soɔ no atemmudeɛ ɔbɛfa mo mmammarima de wɔn akɔ ne nteaseɛnam ne n apɔnkɔsotefoɔ mu na wama wɔatu mmirika adi ne nteaseɛnam anim sɛ awɛmfoɔ
na ɔde wɔn asisi mpempem so asafohene ne aduonum so asafohene afa na wama wɔadɔ n asase na wɔatwa ne nnɔbaeɛ na wɔayɛ n akodeɛ ne ne nteaseɛnam ho adeɛ
na ɔbɛfa mo mmammaa ayɛ adufrafoɔ ne soodofoɔ ne paanootofoɔ
na ɔbɛfa mo mfuo ne mo bobe nturo mu deɛ ɛyɛ de ama ne nkoa
na ɔbɛgye mo ayufuo ne bobe nturo mu aba mu ntotosoɔ du du de ama gyaasefoɔ ne ne nkoa
na ɔbɛfa mo nkoa ne mo mfenaa ne mo mmeranteɛ a wɔn ho tua wɔn ho ne mo mfunumu de ayɛ n adwuma
ɔbɛgye mo nnwan mu ntotosoɔ du du na mobɛyɛ ne nkoa
na da no mo hene a moayi no adi mo soɔ no nti mobɛsu afrɛ nanso awurade remmua mo da no
na ɔman no ampene sɛ wɔtie samuel na wɔkaa sɛ dabi na ɔhene ara na ɔnni yɛn soɔ
na yɛn nso yɛnyɛ sɛ amanaman nyinaa na yɛn hene no mmu yɛn atɛn na ɔmfiri adi nni yɛn anim nni ako mma yɛn
na samuel tee ɔman no nsɛm nyinaa no ɔka guu awurade aso mu
na awurade ka kyerɛɛ samuel sɛ tie wɔn na si hene ma wɔn na samuel ka kyerɛɛ israelfoɔ nyinaa sɛ monkɔ mo nkuro mu
na benyaminni bi wɔ hɔ a ne din de kis a ɔyɛ benyamin aseni afia ba bekorat ba seror ba abiel ba ɔbarima a ɔyɛ ɔdefoɔ
na ɔwɔ ɔbabarima bi a ne din de saulo aberanteɛ a ne ho yɛ fɛ na israelfoɔ mu biara nsene no ahoɔfɛ ɛfiri ne mmatiri so rekorɔ no ɔware sene obiara ɔman no mu
na saulo agya kis mfunumu yerae na kis ka kyerɛɛ ne ba saulo sɛ fa asomfoɔ no mu baako ka wo ho na sɔre kɔhwehwɛ mfunumu no
na wɔkɔfaa efraim bepɔ so na wɔfaa salisa asase so nanso wɔanhu wɔn na wɔfaa saalim asase so nanso na wɔnni hɔ na wɔfaa benyamin asase so nanso wɔanhu wɔn
na wɔduruu suf asase soɔ no saulo ka kyerɛɛ abɔfra a ɔka ne ho no sɛ bra ma yɛnsane nkɔ na m agya annyae mfunumu no deɛ ammɛdi yɛn ho dadwene
nanso ɔsomfoɔ no ka kyerɛɛ no sɛ hwɛ nyankopɔn nipa bi wɔ kuro yi mu na ɔyɛ onipa a n anim yɛ nyam deɛ ɔka nyinaa ba mu ma yɛnkɔ hɔ ebia ɔbɛka yɛn ɔkwan a yɛrekorɔ yi ho asɛm bi akyerɛ yɛn
na saulo bisaa ne somfoɔ no sɛ hwɛ yɛkɔ a ɛdeɛn na yɛde bɛkɔ akɔma ɔbarima no na paanoo asa wɔ yɛn adeɛ mu na ayɛyɛdeɛ biara nni hɔ a yɛde rekɔma nyankopɔn nipa no ɛdeɛn na yɛwɔ
na abɔfra no buaa saulo bio sɛ hwɛ mekura dwetɛ dwetɛbena abupɛn nnan mu baako na mede bɛma nyankopɔn nipa no na wakyerɛ yɛn yɛn kwan
akane no israel sɛ obi rekɔbisa nyankopɔn hɔ adeɛ a ɔka sɛ mommra mma yɛnkɔ ɔdehunufoɔ no nkyɛn na deɛ nnɛ wɔfrɛ no odiyifoɔ no akane no na wɔfrɛ no ɔdehunufoɔ
ɛnna saulo ka kyerɛɛ n abɔfra no sɛ ɔsɛmpa bra ma yɛnkɔ na wɔkɔɔ kuro a nyankopɔn nipa no wɔ mu no mu
na wɔreforo kuro no aforoeɛ no wɔhunuu mmabaa a wɔrefiri abɛsa nsuo na wɔbisaa mmabaa no sɛ ɔdehunufoɔ no wɔ hɔ anaa
na wɔbuaa wɔn sɛ ɔwɔ hɔ hwɛ ɔwɔ w anim ha yi ara yɛ ntɛm na ɛnnɛ waba kuro no mu na ɔman no bɔ afɔdeɛ nnɛ sorɔnsorɔnbea hɔ
moduru kuro no mu ara pɛ a mobɛhu no ansa na wakɔ sorɔnsorɔnbea hɔ akɔdidi ɛfiri sɛ ɔman no nnidi kɔsi sɛ ɔbɛba na ɔno na ɔhyira afɔdeɛ no soɔ ansa na wɔn a wɔahyia wɔn no adidi enti momforo nkɔ na berɛ yi ara na mobɛhu no
na wɔforo kɔɔ kuro no mu wɔduruu kuro no mu no hwɛ na samuel refiri adi abɛhyia wɔn aforo akɔ sorɔnsorɔnbea hɔ
nso na awurade ayi samuel asotire da koro ansa na saulo reba sɛ
ɔkyena sɛsɛɛ berɛ yi mu mɛsoma ɔbarima bi afiri benyamin asase so aba wo nkyɛn na sra no ngo si no me man israel so hene na ɔnnye me man mfiri filistifoɔ nsam na mahunu me man ɛfiri sɛ wɔn su aduru me nkyɛn
na samuel hunuu saulo no awurade ka kyerɛɛ no sɛ hwɛ onipa a mesee wo sɛ ɔbɛdi me man soɔ no nie
na saulo twe pinii samuel kuro pono no ano kaa sɛ mesrɛ wo kyerɛ me deɛ ɔdehunufoɔ no fie wɔ
na samuel buaa saulo sɛ mene ɔdehunufoɔ no foro di m anim kɔ sorɔnsorɔnbea hɔ na mo ne me bɛdidi nnɛ na adeɛ kye a magya mo kwan na mɛka wo deɛ ɛwɔ w akomam nyinaa
na wo mfunumu a wɔyeraa nnansa ne nnɛ no deɛ mfa w adwene nto so na wɔahu wɔn na hwan na israel aboɔdenneɛ nyinaa wɔ no ɛnyɛ wo ne w agya fie nyinaa dea anaa
na saulo buaa sɛ ɛnyɛ benyaminni ne me na memfiri israel mmusuakuo mu ketewa no mu na ɛnyɛ m abusua ne benyamin abusuakuo mu mmusua nyinaa mu ketewa anaa na adɛn nti na woka saa asɛm yi kyerɛ me
na samuel faa saulo ne ne somfoɔ no na ɔde wɔn kɔɔ adidiiɛ na ɔmaa wɔn atenaeɛ wɔ wɔn a wɔahyia wɔn no ti wɔbɛyɛ nnipa aduasa
na samuel ka kyerɛɛ osoodoni no sɛ fa nankum a mesee wo sɛ fa sie no bra
na soodoni no kɔfaa ɔsrɛ ne deɛ ɛwɔ ho no de bɛsii saulo anim na samuel kaa sɛ hwɛ deɛ wɔagya nie fa si w anim di ɛfiri sɛ wɔde asie ama wo berɛ a wo ne ɔman no bɛdidie na saulo ne samuel didii da no
na wɔfiri sorɔnsorɔnbea hɔ siane baa kuro no mu na ɔne saulo kasaa ɛdan atifi
na wɔsɔree nhema na adeɛ rekye no samuel frɛɛ saulo ɛdan atifi sɛ sɔre na mennya wo kwan na saulo sɔree na wɔn baanu no ɔno ne samuel firii adi
wɔsiane kɔduruu kurotia no samuel ka kyerɛɛ saulo sɛ ka kyerɛ aberanteɛ no na ɔmmɛsene nni yɛn anim nkɔ na ɔsene kɔ a wo deɛ gyina ha na menka wo nhyehyɛɛ a onyankopɔn wɔ ma wo
ɛnna samuel faa ngo toa hwie guu n atifi na ɔfee n ano kaa sɛ ɛnyɛ sra na awurade asra wo asi n agyapadeɛ so hene ne ɔman israel so anaa na wobɛdi awurade nkurɔfoɔ so hene na woagye wɔn afiri wɔn atamfoɔ a wɔatwa wɔn ho ahyia no nsam na yei bɛyɛ nsɛnkyerɛnneɛ ama wo sɛ awurade asi wo hene wɔ n agyapadeɛ so
wofiri me nkyɛn nnɛ rekorɔ yi wobɛto mmarima baanu wɔ selsa rahel da so benyamin hyeɛ so na wɔbɛka akyerɛ wo sɛ mfunumu a wokɔhwehwɛɛ wɔn no wɔahu wɔn na hwɛ w agya agyae mfunumu no ho dwene na mo so na ne dadwen abɛsie sɛ menyɛ dɛn me ba yi ho
na wofiri hɔ kɔ w anim na woduru tabor dupɔn no ho a mmarima baasa a wɔrekɔ nyankopɔn nkyɛn betel bɛhyia wo hɔ ɔbaako so mmirekyie mmiɛnsa na ɔbaako so paanoo mua mmiɛnsa na ɔbaako so bobesa ahina ma
na wɔbɛkyea wo na wɔama wo paanoo mmienu na woagye wɔ wɔn nsam
ɛno akyiri no wobɛduru gibea elohim gibea elohim anaasɛ onyankopɔn kokoɔ wɔ deɛ filistifoɔ bansifoɔ wɔ no na ɛbɛba sɛ woduru kuro no mu hɔ a wobɛhyia adiyifoɔ asafo a wɔresiane afiri sorɔnsorɔnbea hɔ na bɛnta ne mpintin ne mmɛn ne asankuo di wɔn anim na wɔrehyɛ nkɔm
na awurade honhom bɛsi wo so na wo ne wɔn ahyɛ nkɔm na woadane ayɛ onipa foforɔ
na sɛ nsɛnkyerɛnneɛ yi ba mu ma wo a yɛ deɛ wo nsa bɛso soɔ fa na onyankopɔn di w akyi
na di m anim siane kɔ gilgal na hwɛ me nso meresiane maba wo nkyɛn mabɛbɔ ɔhyeɛ afɔdeɛ ne asomdwoeɛ afɔdeɛ tena hɔ twɛn nnanson kɔsi sɛ mɛba wo nkyɛn mabɛkyerɛ wo deɛ yɛ
na ɔdanee ne ho sɛ ɔrefiri samuel nkyɛn akorɔ no onyankopɔn maa no akoma foforɔ na nsɛnkyerɛnneɛ yi nyinaa baa mu da no ara
na wɔduruu kokoɔ no so hɔ no hwɛ adiyifoɔ asafo bɛhyiaa no na nyankopɔn honhom bɛsii ne so na ɔhyɛɛ nkɔm wɔ wɔn mu
na wɔn a wɔni no kane no nyinaa hunuu no sɛ ɔrehyɛ nkɔm adiyifoɔ mu no nkurɔfoɔ no sesee wɔn ho wɔn ho sɛ ɛdeɛn ne deɛ ayɛ kis ba no yi saulo nso fra adiyifoɔ no mu anaa
na obi a ɔfiri hɔnom buaa sɛ na wɔn kannifoɔ ne hwan enti ɛdanee abebusɛm sɛ saulo nso fra adiyifoɔ no mu anaa
na ɔwiee nkɔmhyɛ no ɔbaa sorɔnsorɔnbea hɔ
na saulo agya nua bisaa no ne somfoɔ no sɛ ɛhe na mokɔeɛ na ɔse yɛkɔhwehwɛɛ mfunumu no na yɛhunuu sɛ wɔnni hɔ no yɛkɔɔ samuel nkyɛn
na saulo agya nua no kaa sɛ ka me deɛ samuel ka kyerɛɛ mo no
na saulo ka kyerɛɛ n agya nua no sɛ ɔkaa no pefee kyerɛɛ yɛn sɛ wɔahunu mfunumu no na ahennie no ho asɛm a samuel kaeɛ no deɛ wanka ankyerɛ no
na samuel hyiaa ɔman no baa awurade nkyɛn mispa
na ɔka kyerɛɛ israelfoɔ no sɛ sɛdeɛ awurade israel nyankopɔn seɛ nie me na meyii israel firi misraim baeɛ na megyee mo misraim nsam ne ahennie a ɛhyɛɛ mo soɔ nyinaa nsam
na mo deɛ ɛnnɛ moapo mo nyankopɔn a ɔne deɛ ɔgyee mo mo amaneɛ ne mo ahohia nyinaa mu no na mose no sɛ dabi na si yɛn so hene na afei mommɛgyina awurade anim sɛdeɛ mo mmusuakuo ne mo mpempem dodoɔ teɛ
na samuel maa israel mmusuakuo no nyinaa twe pinii na wɔtwee ntoto maa ɛbɔɔ benyamin abusuakuo
na ɔmaa benyamin abusuakuo no pinkyɛe sɛdeɛ ne mmusua no teɛ na wɔtwee ntonto maa ɛbɔɔ matri abusua na ɛbɔɔ kis ba saulo nanso wɔhwehwɛɛ no no wɔanhu no
na wɔkɔbisaa awurade bio sɛ onipa no bɛnya aba anaa na awurade se hwɛ wakɔhunta nnoɔma no mu
na wɔtutuu mmirika kɔfaa no firii hɔ na ɔbɛgyinaa ɔman no mu no na ɔware sene ɔman no nyinaa firi ne mmatiri so kɔ soro
na samuel ka kyerɛɛ ɔman no nyinaa sɛ monhwɛ deɛ awurade ayi no na obiara nte sɛ ɔno ɔman yi nyinaa mu na ɔman no nyinaa bɔɔ ose sɛ ɔhene tiri nkwa
ɛnna samuel kaa ahennie no ho nhyehyɛɛ kyerɛɛ ɔman no na ɔtwerɛ hyɛɛ nwoma mu de too awurade anim na samuel gyaa ɔman no nyinaa kwan maa wɔkɔɔ wɔn afie
na saulo nso kɔɔ ne fie gibea na ɛdɔm no mu akokoɔdurufoɔ binom a onyankopɔn aka wɔn akoma no ne no kɔe
na nnipa hunu bi kaa sɛ oyi bɛyɛ dɛn na wagye yɛn na wɔbuu no animtia na wɔamfa ayɛyɛdeɛ ammrɛ no na ɔyɛɛ sɛ deɛ ɔnteɛ
na amonni nahas foro ba bɛkyeree yabes gilead so nsraban na yabes mmarima nyinaa ka kyerɛɛ nahas sɛ ɛne yɛn mpam na yɛnsom wo
na amonni nahas no ka kyerɛɛ wɔn sɛ ansa na me ne mo bɛpam no gye sɛ metutu mo ani nifa nyinaa na mede mayɛ ahohora mato israel nyinaa so
na yabes mpanimfoɔ no ka kyerɛɛ no sɛ ma yɛn nnanson na yɛnsomasoma abɔfoɔ nkɔ israel ahyeɛ nyinaa so na sɛ obi nni hɔ a ɔbɛgye yɛn a yɛafiri adi aba wo nkyɛn
ɛnna abɔfoɔ no baa gibea faako a saulo firi bɛkaa asɛm no ɔman no aso mu na ɔman no nyinaa memaa wɔn nne so sui
na hwɛ na saulo di anantwie akyi firi afuo mu reba na saulo kaa sɛ ɛdeɛn na ayɛ ɔman yi na wɔresu yi na wɔkaa yabesfoɔ nsɛm no kyerɛɛ no
na saulo tee nsɛm yi no awurade honhom sii ne so na ne bo fuu kɛse
na ɔfaa anantwie mpamho twitwaa wɔn asinasini de hyehyɛɛ abɔfoɔ no nsa soma maa wɔkɔɔ israel asase nyinaa so kɔkaa sɛ obiara a wamfiri adi ammɛdi saulo ne samuel akyire no sɛ wɔbɛyɛ n anantwie nie ɛnna awurade ho hu tɔɔ ɔman no soɔ na wɔfiri baa sɛ onipa baako
na ɔkan wɔn besek na israelfoɔ no ano si mpem ahasa na yuda mmarima si mpem aduasa
na wɔka kyerɛɛ abɔfoɔ a wɔbaeɛ no sɛ sei na monkɔka nkyerɛ yabes gileadfoɔ no nie ɔkyena a owia mu reyɛ den no mobɛnya ɔgyeɛ na abɔfoɔ no ba bɛka kyerɛɛ yabesfoɔ no wɔn ani gyee
na yabesfoɔ no kaa sɛ ɔkyena yɛbɛfiri adi aba mo nkyɛn na moayɛ yɛn sɛdeɛ ɛyɛ mo ani soɔ nyinaa
na adeɛ kyeeɛ no saulo buu ɔman no mu asafokuo mmiɛnsa na wɔkɔɔ nsraban no mu anɔpa dasuo mu na wɔkunkumm amon kɔduruu awia ketee na wɔn a ɛkaeɛ no bɔ petee a anka wɔn mu baanu mpo wɔ faako
ɛnna ɔman no ka kyerɛɛ samuel sɛ hwan na ɔkaa sɛ saulo na ɔrebɛdi yɛn so hene yi no fa nnipa no bra ma yɛnku wɔn
na saulo kaa sɛ wɔnnkum obiara nnɛ da yi ɛfiri sɛ ɛnnɛ awurade ayɛ nkwagyedeɛ israel mu
na samuel ka kyerɛɛ ɔman no sɛ mommra mma yɛnkɔ gilgal na yɛnkɔyɛ ahennie no foforɔ wɔ hɔ
na ɔman no nyinaa kɔɔ gilgal na wɔkɔsii saulo hene awurade anim wɔ gilgal na wɔbobɔɔ asomdwoeɛ afɔdeɛ awurade anim wɔ hɔ na saulo ne israel mmarima nyinaa ani gyee hɔ sɛ biribi
na samuel ka kyerɛɛ israel nyinaa sɛ hwɛ matie mo sɛdeɛ moka kyerɛɛ me no nyinaa na masi mo so hene
na afei hwɛ ɔhene no na ɔdi mo anim yi na me deɛ mabɔ akora na mafu dwono na me mma nso hwɛ wɔne mo na ɛwɔ hɔ na me deɛ mefiri me mmɔfraase na manante mo anim mabɛduru nnɛ da yi
hwɛ menie monni me adanseɛ awurade ne deɛ wasra no yi anim hwan nantwie na mafa na hwan afunumu na mafa na hwan na madi no amim na hwan na mahyɛ ne soɔ anaa hwan hɔ na magye adanmudeɛ na mede mamua m ani mama no na mennane memma mo
na wɔse wonnii yɛn amim na wonhyɛɛ yɛn so na wonnyee obiara hɔ biribiara
na ɔka kyerɛɛ wɔn sɛ awurade ne mo danseni na deɛ wasra no yi ne ɔdanseni nnɛ sɛ moanhunu biribiara me nsam na wɔkaa sɛ ɔne danseni
na samuel ka kyerɛɛ ɔman no sɛ ɛyɛ awurade a ɔyii mose ne aaron na ɔde mo agyanom firii misraim asase so bae no
na afei mommɛgyina ha na memmɔ mo soboɔ awurade anim awurade teneneedeɛ a wayɛ ama mo ne mo agyanom nyinaa ho
ɛberɛ a yakob kɔɔ misraim na misraimfoɔ hyɛɛ wɔn soɔ no hebri atwerɛ no nni misraimfoɔ no hyɛɛ wɔn soɔ no mo agyanom su frɛɛ awurade na awurade somaa mose ne aaron na wɔyii mo agyanom firii misraim maa wɔbɛtenaa ha yi
nanso wɔn werɛ firii awurade wɔn nyankopɔn na ɔtɔn wɔn hyɛɛ hasor sahene sisera nsa ne filistifoɔ nsa ne moabhene nsa na wɔne wɔn bɛkoe
na wɔsu frɛɛ awurade sɛ yɛayɛ bɔne sɛ yɛagya awurade hɔ akɔsom baalim ne astarot na afei yi yɛn firi yɛn atamfoɔ nsam na yɛbɛsom wo
na awurade somaa yerubaal bedan yefta ne samuel na ɔyii mo firi mo atamfoɔ nsam hyia maa motenaa ase dwoodwoo
na mohunuu sɛ amonfoɔ hene nahas reba mo soɔ no moka kyerɛɛ me sɛ dabi na ɔhene mmɛdi yɛn so berɛ a na awurade mo nyankopɔn ne mo hene
na afei hwɛ ɔhene a moyiiɛ a mosrɛɛ no no nie na hwɛ awurade asi mo so hene
sɛ mosuro awurade na mosom no na motie no na moante awurade anomu asɛm so atua na mo ne ɔhene a ɔdi mo soɔ no nyinaa redi awurade mo nyankopɔn akyi a anka ɛyɛ
na sɛ moantie awurade na mote awurade anomu asɛm so atua a ɛnneɛ awurade nsa bɛda mo so sɛdeɛ ɛdaa mo agyanom soɔ no
afei nso mommɛgyina ha nhwɛ adeɛ kɛseɛ a awurade rebɛyɛ mo anim yi
ɛnyɛ ayuotwa berɛ ne nnɛ mɛfrɛ awurade na wama aprannaa ne osuo aba na moahwɛ ahunu sɛ mo bɔne a moayɛ awurade anim ne sɛ moabisa ɔhene afa no so
ɛnna samuel frɛɛ awurade na awurade maa aprannaa ne osuo baa da no na ɔman no nyinaa suroo awurade ne samuel sɛ
na ɔman no nyinaa ka kyerɛɛ samuel sɛ bɔ awurade wo nyankopɔn mpaeɛ ma wo nkoa na yɛanwu ɛfiri sɛ yɛde bɔne yi aka yɛn bɔne nyinaa ho sɛ yɛabisa ɔhene afa
na samuel ka kyerɛɛ ɔman no sɛ monnsuro moayɛ bɔne yi nyinaa deɛ nanso awurade akyi na monnsane mmfire na momfa mo akoma nyinaa nsom awurade
na mommmane nnkɔdi ade hunu a mfasoɔ ne ɛgyeɛ nni ho no akyi na ɛyɛ ade hunu
na awurade din kɛseɛ no nti ɔrempa ne man na ɛsɔ awurade ani sɛ ɔde mo bɛyɛ ne man
me nso ɛmpare me sɛ mɛgyae mo ho mpaebɔ de ayɛ awurade bɔne na mɛkyerɛ mo kwan pa a ɛtene no
suro nko na monsuro awurade na momfa mo akoma nyinaa nsom no nokorɛ mu na monhwɛ adeɛ kɛseɛ a wayɛ ama mo no
na sɛ bɔne ara na mobɛyɛ a ɛnneɛ wɔbɛsesa mo ne mo hene nyinaa akɔ
saulo bɛdii hene na wadi bɛboro mfirinhyia aduasa aduasa wɔnhunu aduasa yi wɔ hebri atwerɛ no mu ɛwom sɛ yɛnnim saulo mfeɛ a na wadi pɔtee deɛ nanso yɛnim sɛ saa berɛ no na wawo yonatan ma no tumi di asraafoɔ dɔm anim kɔ ɔko saa nti ɛntumi mma sɛ na saulo nnii bɛboro mfeɛ aduasa na ɔdii israel so hene mfeɛ mmienu no
ɔyii israel mu nnipa mpensa fae na wɔn mu mpennu wɔ saulo nkyɛn mikmas ne betel bepɔ so na apem wɔ yonatan nkyɛn gibea benyamin na ɔman a aka no ɔgyaa wɔn kwan maa wɔkɔɔ wɔn ntomadan mu
na yonatan kaa filistifoɔ bansifoɔ a wɔwɔ geba no gui na filistifoɔ teeɛ ɛnna saulo hyɛnee totorobɛnto asase no nyinaa soɔ sɛ momma hebrifoɔ nte
na israel nyinaa tee sɛ saulo aka filistifoɔ bansifoɔ no agu ɛne sɛdeɛ israel ama wɔn ho ayɛ filistifoɔ ahi na wɔhyiahyiaa ɔman no boaa ano saulo nkyɛn wɔ gilgal
na filistifoɔ boaboaa wɔn ano sɛ wɔne israel rebɛko nteaseɛnam mpem aduasa ne apɔnkɔfoɔ mpemnsia ne dɔm a ne dodoɔ te sɛ mpoano anwea na wɔforo ba bɛkyeree nsraban mikmas bet awen apueeɛ
na israel mmarima no hunuu sɛ ɛredene wɔn ɛfiri sɛ wɔhyɛɛ ɔman no ahometeɛ na ɔman no huntahuntaa abodan ne amena ne abotan ne aboda ne mmura mu
na hebrifoɔ no bi twaa yordan kɔɔ gad ne gilead asase so na saulo da so wɔ gilgal na ɔman no nyinaa de ahopopoɔ dii n akyi
na ɔtwɛnee nnanson a ɛyɛ berɛ a samuel hyɛeɛ no nanso samuel amma gilgal na ɔman no firii ne ho hwetee
ɛnna saulo kaa sɛ momfa ɔhyeɛ afɔdeɛ ne asomdwoeɛ afɔdeɛ no mmrɛ me na ɔbɔɔ ɔhyeɛ afɔdeɛ no
na hwɛ ɔwiee ɔhyeɛ afɔdeɛ no bɔ ara pɛ na samuel baeɛ na saulo firii adi sɛ ɔrekɔhyia no akyea no
ɛnna samuel kaa sɛ ɛdeɛn na woayɛ yi na saulo se mehunuu sɛ ɔman no refiri me ho ahwete na wo nso woamma berɛ a wohyɛeɛ no na filistifoɔ aboa wɔn ano mikmas
ɛnna mese afei filistifoɔ bɛsiane aba me so gilgal nso mennya menyii awurade mpaeɛ enti na mehyɛɛ me ho mebɔɔ ɔhyeɛ afɔdeɛ no
na samuel ka kyerɛɛ saulo sɛ woadi nkwaseasɛm woanni awurade wo nyankopɔn mmara asɛm a ɔhyɛɛ woɔ no so na anka afei na awurade rebɛma w ahennie atim israel so daa
na afei w ahennie rennyina awurade bɛhwehwɛ n akoma so barima afa na awurade asi ne man so hene ɛfiri sɛ woanni deɛ awurade hyɛɛ woɔ no so
na samuel sɔre firii gilgal kɔɔ gibea benyamin na saulo kan ɛdɔm a wɔne no wɔ hɔ no mmarima bɛyɛ ahansia
na saulo ne ne ba yonatan ne ɛdɔm a wɔne wɔn wɔ hɔ no tenaa gibea benyamin nso na filistifoɔ akyere nsraban wɔ mikmas
na afomfafoɔ akuo mmiɛnsa firi filistifoɔ nsram bae asafokuo baako te faa ofra kwan so kɔɔ sual asase so
na asafokuo baako te faa bet horon kwan so na asafokuo baako nso te faa ɛhyeɛ a ɛkyerɛ seboim bonhwa no kwan so kɔɔ ɛserɛ so fam
nanso na ɔtomfoɔ biara nni israel asase no so baabiara ɛfiri sɛ filistifoɔ kaa sɛ anyɛ saa a hebrifoɔ bɛbɔ nkrantɛ ne mpea
na na israel nyinaa siane kɔ filistifoɔ nkyɛn kɔse wɔn funtum nnadeɛ ne wɔn nsɔ ne wɔn nkuma ne wɔn kantankrankyi
na wɔgye funtum nnadeɛ ne nsɔsɔ no biara ho dwetɛbena abupɛn mmiɛnsa mu baako na wɔse nkuma anaa wɔsiesie nnadeɛ a wɔde ka mmoa nso a wɔgye dwetɛbena abupɛn mmiɛnsa mu baako mmɔho
na koda no wɔanhunu nkrantɛ anaa pea ɛdɔm a wɔne saulo ne yonatan wɔ hɔ no mu biara nsam gye saulo ne ne ba yonatan nsam na wɔhunuu bie
na filistifoɔ bansifoɔ no firii adi kɔɔ mikmas tempɔn kwan so
na da bi saulo ba yonatan ka kyerɛɛ n abɔfra a ɔkura n akodeɛ no sɛ bra ma yɛnkɔ filistifoɔ bansifoɔ a wɔwɔ nohoa no ho nanso wanka ankyerɛ n agya
na saulo te gibea kurotia atoaa dua a ɛwɔ migron no ase na ɛdɔm a na wɔne no wɔ hɔ no bɛyɛ mmarima ahansia
na ahiya a ɔyɛ awurade sɔfoɔ eli a ɔtenaa silo no ba pinehas ba ikabod nua ahitub ba hyɛ asɔfotadeɛ no na ɔman no nnim sɛ yonatan kɔ
na tempɔn kwan a yonatan pɛ sɛ ɔfa so kɔ filistifoɔ bansifoɔ no soɔ no ɔbotan a ano yɛ nnam wɔ ɔfa ha na ɔbotan a ano yɛ nnam nso wɔ ɔfa ha baako din de boses na baako din de sene
baako ano kyerɛ atifi fam mikmas ntentensoɔ na baako ano kyerɛ anafoɔ fam geba ntentensoɔ
na yonatan ka kyerɛɛ aberanteɛ a ɔkura n akodeɛ no sɛ bra ma yɛntwam nkɔ momonotofoɔ bansifoɔ yi ho ebia awurade bɛdi ama yɛn na biribiara nsi awurade kwan sɛ ɔde ade bebree anaa ketewa bɛgye nkwa
na n akodeɛkurani no ka kyerɛɛ no sɛ yɛ deɛ ɛwɔ w akomam nyinaa dane wo ho hwɛ meka wo ho sɛdeɛ w akoma pɛ
ɛnna yonatan kaa sɛ hwɛ yɛrebɛtwam akɔ nnipa no ho akɔyi yɛn ho akyerɛ wɔn
na sɛ wɔka kyerɛ yɛn sɛ monnyina hɔ na yɛmmra mo nkyɛn a ɛnneɛ yɛbɛgyina yɛn gyinabea na yɛremforo nkɔ wɔn nkyɛn
na sɛ wɔka sɛ momforo mmra yɛn so a ɛnneɛ yɛbɛforo akɔ ɛfiri sɛ awurade de wɔn ahyɛ yɛn nsa na yei bɛyɛ yɛn nsɛnkyerɛnneɛ
na wɔn baanu no yiyii wɔn ho kyerɛɛ filistifoɔ bansifoɔ no na filistifoɔ no kaa sɛ hwɛ hebrifoɔ no refiri adi afiri ntokuro a wɔhuntahuntaa mu no mu
na nsraban no mufoɔ buaa yonatan ne n akodeɛkurani no sɛ momforo mmra yɛn nkyɛn na yɛnkyerɛ mo biribi na yonatan ka kyerɛɛ n akodeɛkurani no sɛ foro di m akyi na awurade de wɔn ahyɛ israel nsa
na yonatan de ne nsa ne ne nan foroe na n akodeɛkurani no dii n akyi na wɔtotɔɔ yonatan anim na n akodeɛkurani no kunkumm dii n akyi
na nnipa a ɛdi kan a yonatan ne n akodeɛkurani kumm wɔn no bɛyɛ nnipa aduonu wɔ mpasua a ɛbɛyɛ anantwie mpamho funtum kwan fa so
na ehu baa nsraban no mu petee mu ne ɛdɔm no nyinaa mu bansifoɔ no ne fomfafoɔ no nso ehu kaa wɔn na asase no wosoe na ɛyɛɛ ehu kɛse pa ara
na saulo awɛmfoɔ a wɔwɔ gibea benyamin no hwɛe na hwɛ na nnipakuo no rehwete fa ha sene ha
ɛnna saulo ka kyerɛɛ ɛdɔm a wɔne no wɔ hɔ no sɛ monkan na monhunu deɛ wafiri yɛn mu korɔ na wɔkanee na hwɛ na yonatan ne n akodeɛkurani nni hɔ
na saulo ka kyerɛɛ ahiya sɛ kɔfa nyankopɔn adaka no bra nso ɛda no na nyankopɔn adaka no wɔ israelfoɔ no nkyɛn
na saulo ne ɔsɔfoɔ no rekasa no filistifoɔ nsram kitikitiyɛ no kɔɔ so dɔɔso ara ɛnna saulo ka kyerɛɛ ɔsɔfoɔ no sɛ twe wo nsa
na saulo ne ɛdɔm a wɔka ne ho no nyinaa hyia boaa ano kɔɔ nsraban no mu na hwɛ na wɔn nyinaa de nkrantɛ reko tia wɔn ho na ɛyɛ kitikiti kɛseɛ pa ara
nso hebrifoɔ a na wɔka filistifoɔ no ho kane a wɔne wɔn foro baa nsraban no mu firi asase a atwa ahyia no soɔ no wɔn nso bɛkaa israelfoɔ a wɔka saulo ne yonatan ho no ho
na israelfoɔ a wɔkɔhuntahuntaa efraim bepɔ soɔ no nyinaa tee sɛ filistifoɔ adwane no wɔn nso tu saa wɔn ne wɔn koeɛ
ɛno nti awurade gyee israel da no na wɔkoeɛ ara kɔtwaa mu bet awen
na ɛdenee israel mmarima da no na saulo kaa ɔman no ntam sɛ nnome nka obiara a ɔbɛdidie ansa na onwunu adwoɔ na mentɔ m atamfoɔ so were enti ɔman no mu obiara amfa aduane anka n ano
na ɔman no nyinaa duruu kwaeɛ bi mu no na ɛwoɔ wɔ fam
na ɔman no duruu kwaeɛ no mu no na hwɛ ɛwoɔ resosɔ nanso obiara amfa ne nsa ankɔ n ano ɛfiri sɛ ɔman no suro ntam no
nso yonatan deɛ n agya reka ɔman no ntam no wante na ɔde poma a na ɔkura no ano kaa ɛwoɔ no bi na ɔde ne nsa kɔɔ n ano na n ani so tetee no
na nkurɔfoɔ no mu baako kaa sɛ w agya aka dɔm no ntam sɛ nnome nka obiara a ɔbɛdidi nnɛ nso na nkurɔfoɔ no retɔ piti
na yonatan kaa sɛ m agya aha asase yi monhwɛ sɛ mekaa ɛwoɔ yi kakra mehwɛeɛ yi m ani so atete me
na sɛ anka ɛdɔm yi dii wɔn atamfoɔ asadeɛ a wɔnyaeɛ no bi ɛ afei anka ɔkum kɛseɛ na filistifoɔ kum no bɛyɛ
na wɔkum filistifoɔ no da no firi mikmas kɔduruu ayalon na ɛdɔm no tɔɔ piti sɛ
na ɛdɔm no to kɔhyɛɛ asadeɛ no so na wɔfaa nnwan ne anantwie ne anantwie mma kunkumm wɔn ɛfam na ɛdɔm no dii no mogya mu
na wɔka kyerɛɛ saulo sɛ hwɛ ɛdɔm no reyɛ awurade bɔne sɛ wɔdi no mogya mu na ɔkaa sɛ moafom mommuni ɔbo kɛseɛ mmrɛ me nnɛ
na saulo kaa sɛ monhwete nkɔ ɛdɔm no mu nkɔka nkyerɛ wɔn sɛ momfa mo anantwie ne mo nnwan mmra me nkyɛn mmɛku wɔn ha nni na monnyɛ awurade bɔne sɛ mobɛdi no mogya mu na ɛdɔm no nyinaa kurakura wɔn anantwie bae anadwo no bɛkunkum wɔn hɔ
na saulo sii afɔrebukyia maa awurade ɛno ne afɔrebukyia a ɛdi kan a ɔsi maa awurade
na saulo kaa sɛ momma yɛnsiane nkɔti filistifoɔ no anadwo yi na yɛmfom wɔn mfa nkɔduru anɔpa na yɛannya wɔn mu nipa baako mpo na wɔkaa sɛ deɛ ɛyɛ wɔ w ani soɔ nyinaa yɛ na ɔsɔfoɔ no kaa sɛ momma yɛntwe mpini onyankopɔn wɔ ha
na saulo bisaa onyankopɔn sɛ mensiane menti filistifoɔ no anaa wode wɔn bɛhyɛ israel nsa anaa na wammua no da no
ɛnna saulo kaa sɛ mo ɛdɔm mu atitire nyinaa montwe mpini ha na monhwɛ nhunu adekodeɛ a enti bɔne yi aba nnɛ
na sɛ awurade a ɔgye israel te aseɛ yi sɛ ɛwɔ me ba yonatan mpo so a wuo na ɔbɛwuo na ɛdɔm no mu biara ammua no
ɛnna ɔka kyerɛɛ israel nyinaa sɛ mo deɛ monkɔ afa na me ne me ba yonatan nso nkɔ afa na ɛdɔm no ka kyerɛɛ saulo sɛ deɛ ɛyɛ wɔ w ani soɔ no yɛ
na saulo kaa sɛ ao awurade israel nyankopɔn adɛn nti na wommua w akoa nnɛ yi sɛ ɛyɛ me anaa me ba yonatan na ɛdi fɔ anaa israelfoɔ yi a ma nokorɛ nna adi na ɛbɔɔ saulo ne ba yonatan na ɛdɔm no firii mu firii
ɛnna saulo kaa sɛ montwe me ne me ba yonatan ntam ntonto na ɛbɔɔ yonatan
na saulo ka kyerɛɛ yonatan sɛ kyerɛ me deɛ woyɛeɛ na yonatan ka kyerɛɛ no sɛ ka na mede me nsam poma ti mekaa ɛwoɔ kakra mehwɛeɛ hwɛ wuo na mɛwuo
na saulo kaa sɛ yonatan onyankopɔn nyɛ saa na ɔnkɔ so nyɛ saa sɛ wuo na wobɛwuo
na ɛdɔm no ka kyerɛɛ saulo sɛ yonatan a wayɛ israel mu ɔgyeɛ adwuma kɛseɛ yi nwu anaa ɛmpare no sɛ awurade te aseɛ yi ne tirinwi baako mpo rentɔ fam ɛfiri sɛ ɔne onyankopɔn na ayɛ adeɛ nnɛ da yi na ɔman no gyee yonatan na wanwu
ɛnna saulo firii filistifoɔ no akyiridie sane baeɛ na filistifoɔ no kɔɔ wɔn nkuro mu
na saulo dii israel so hene no ɔne n atamfo nyinaa kɔko hyiae ɔne moab ne amonfoɔ ne edom ne soba ahemfo ne filistifoɔ koeɛ na baabiara a ɔdanee ne ho koeɛ no ɔdii nim
na ɔyɛɛ mmaninneɛ na ɔkɔkumm amalekfoɔ na ɔgyee israel wɔn afomfafoɔ nsam
nso saulo mmammarima ne yonatan isui ne malkisua na ne mmammaa baanu din nie abakan no din de merab na akumaa no din de mikal
na saulo yere din ne ahinoam ahimaas ba na ne sahene din ne abner saulo agya nua ner ba
na saulo agya kis ne abner agya ner yɛ abiel mma
na ɛko denden daa filistifoɔ so saulo nna nyinaa na sɛ saulo hunu ɔbarima hoɔdenfoɔ biara anaa obiara a ɔyɛ nnam a ɔkɔfa no ba ne nkyɛn
na samuel ka kyerɛɛ saulo sɛ me na awurade somaa me sɛ memmɛsra wo ngo mensi wo ne man so hene na afei tie awurade nsɛm
sɛɛ na asafo awurade seɛ mahunu deɛ amalek yɛɛ israel sɛdeɛ wɔfiri misraim reba no wɔbɛtwaree wɔn ɛkwan mu
na afei kɔ na kɔkum amalek na monsɛe deɛ wɔwɔ nyinaa pasapasa na nhu wɔn mmɔbɔ na kum mmarima ne mmaa mmɔfra ne nkɔkoaa anantwie ne nnwan yoma ne mfunumu
ɛnna saulo maa ɔman no teeɛ na ɔkan wɔn wɔ telaim mmarima a wɔnam anammɔn mu mpem ahanu ne yuda mmarima mpem du
na saulo duruu amalek kuro kɛseɛ no so na ɔde atɛfoɔ sisii bonhwa no mu
na saulo ka kyerɛɛ kenifoɔ no sɛ monkɔ momfiri amalek mu nsiane nkɔ na mampra wo mamfra wɔn na wo deɛ woyɛɛ israelfoɔ nyinaa adɔeɛ berɛ a wɔfiri misraim reba no ɛnna kenifoɔ firii amalek mu kɔeɛ
na saulo kunkumm amalek firii hawila de kɔsii baabi a w ani kyerɛ sur a ɛda misraim apueeɛ fam no
na ɔkyeree amalekhene agag animono na ɔman no nyinaa deɛ ɔde nkrantɛ ano sɛee wɔn pasapasa
na saulo ne dɔm no hunuu agag ne nnwan ne anantwie a wɔyɛ ne wɔn a wɔadodɔre sradeɛ ne nnwammuruwa ne deɛ ɛyɛ no nyinaa mmɔbɔ na wɔampɛ sɛ wɔsɛe wɔn na adeɛ biara a wɔmmuo na ɛnyɛ mma hwee no deɛ wɔsɛee no pasapasa
ɛnna awurade asɛm baa samuel nkyɛn sɛ
manu me ho sɛ mede saulo sii hene ɛfiri sɛ wasane afiri m akyi na wamma me nsɛm annyina na ɛyɛɛ samuel awerɛho na ɔsu frɛɛ awurade anadwo no nyinaa
na samuel tuaa nhema sɛ ɔrekɔhyia saulo anɔpa na wɔka kyerɛɛ samuel sɛ saulo aba karmel na hwɛ wasi ne nkaeɛ dum na wadane ne ho atwam asiane rekɔ gilgal
na samuel duruu saulo nkyɛn no saulo ka kyerɛɛ no sɛ awurade nhyira wo mama awurade asɛm no atim
na samuel kaa sɛ na ɛdeɛn ne nnwan su a ɛgu m asom yi ne anantwie su a meteɛ yi
na saulo se amalekfoɔ mu na wɔde firi baeɛ ɛfiri sɛ ɔman no dodoo nnwan ne anantwie a ɛyɛ no ho sɛ wɔde rebɛbɔ afɔdeɛ ama awurade wo nyankopɔn na nkaeɛ no deɛ yɛasɛe wɔn pasapasa
ɛnna samuel ka kyerɛɛ saulo sɛ gyae ma menka deɛ awurade ka kyerɛɛ me anadwo yi menkyerɛ wo na ɔka kyerɛɛ no sɛ kasa ɛ
na samuel kaa sɛ ɛwom sɛ woyɛ wo ara w ani so ketewa deɛ nanso ɛnyɛ wone israel mmusuakuo ti awurade sraa wo ngo sɛ di israel so hene
na awurade somaa wo akwankorɔ bi sɛ kɔ na kɔsɛe amalekfoɔ nnebɔneyɛfoɔ no pasapasa na ɛne wɔn nko kɔsi sɛ wobɛhye wɔn ase
adɛn nti na woantie awurade na woato ahyɛ asadeɛ soɔ na woayɛ deɛ ɛyɛ awurade ani so bɔne yi
ɛnna saulo ka kyerɛɛ samuel sɛ matie awurade na makɔ kwan a awurade somaa me no na mede amalekhene agag aba na masɛe amalek pasapasa
na ɔman no faa asadeɛ no mu nnwan ne anantwie ahyiradeɛ no mu adikaneɛ sɛ wɔde rebɛbɔ awurade wo nyankopɔn afɔdeɛ gilgal
na samuel kaa sɛ awurade pɛ ɔhyeɛ afɔdeɛ ne okum afɔdeɛ sene tie a wobɛtie awurade anaa hwɛ setie yɛ sene afɔdeɛ na asoɔmmerɛ kyɛne nnwennini sradeɛ
na atuateɛ te sɛ woakɔ abisa na asoɔden te sɛ amumuyɛ ne ahonisom ɛsiane sɛ woapo awurade asɛm nti ɔno nso apo wo afiri ahennie no so
ɛnna saulo ka kyerɛɛ samuel sɛ mayɛ bɔne sɛ mafom wɔ awurade anomu asɛm ne wo nsɛm ho sɛ mesuroo ɔman no na metiee wɔn
na afei fa me bɔne firi me na wo ne me nsane na menkɔsɔre awurade
na samuel ka kyerɛɛ saulo sɛ me ne wo rensane nkɔ ɛfiri sɛ woapo awurade asɛm na awurade nso apo wo sɛ nni israel so hene
na samuel danee ne ho rekorɔ no saulo sɔɔ ne batakari ano na ɛsuanee
na samuel ka kyerɛɛ no sɛ suane na awurade asuane israel ahennie afiri wo nsam nnɛ na ɔde ama wo yɔnko a ɔyɛ sene woɔ
nso israel tumfoɔ no renni atorɔ na ɔrennu ne ho ɛfiri sɛ ɔnyɛ onipa na wanu ne ho
ɛnna ɔse mayɛ bɔne deɛ nanso afei di me ni me man mpanimfoɔ ne israel nyinaa anim ɛne me nsane nkɔ na menkɔsɔre awurade wo nyankopɔn
ɛnna samuel sane kɔdii saulo akyire na saulo kɔsɔree awurade
na samuel se momfa amalekhene agag mmrɛ me ha na agag baa ne nkyɛn anigyeɛ so na agag se ampa owuoyea atwam kɔ
na samuel se sɛ wo nkrantɛ maa mmaa dii mmasugya no saa ara nso na wo na bɛdi basugya mmaa mu na samuel twitwaa agag awurade anim wɔ gilgal
ɛnna samuel sii mu kɔɔ rama na saulo nso foro kɔɔ ne fie gibea saulo
na samuel ammɛhwɛ saulo bio kɔsii ne wuda na samuel gyam saulo na awurade nuu ne ho sɛ ɔde saulo dii israel so hene
na awurade ka kyerɛɛ samuel sɛ wobɛgyam saulo akɔsi da bɛn na me deɛ mapo no sɛ ɔnnni israel so hene fa ngo hyɛ w abɛn ma na bra ma mensoma wo betlehemni yisai nkyɛn ɛfiri sɛ ne mma mu na mayi ɔhene mafa
na samuel se mɛyɛ dɛn makorɔ na saulo te a ɔbɛku me na awurade se fa nantwie ba kura na kɔka sɛ mebaa sɛ merebɛbɔ afɔdeɛ ama awurade
na frɛ yisai bra afɔdeɛ no ho na me ara mɛkyerɛ wo deɛ yɛ na sra deɛ mɛka makyerɛ woɔ no ma me
na samuel yɛɛ sɛdeɛ awurade ka kyerɛɛ no no na ɔkɔɔ betlehem na kuro no mu mpanimfoɔ de ahopopoɔ bɛhyiaa no bisaa no sɛ woaba no asomdwoeɛ mu anaa
na ɔse asomdwoeɛ mu mebaa sɛ merebɛbɔ afɔdeɛ ama awurade monnwira mo ho na mo ne me nkɔ afɔdeɛ no ho na ɔdwiraa yisai ne ne mma no ho na ɔfrɛɛ wɔn baa afɔdeɛ no ho
na wɔbaa mu no ɔhunuu eliab na ɔse ampa deɛ awurade asra no no na ɔwɔ n anim yi
na awurade ka kyerɛɛ samuel sɛ nhwɛ ne ho tebea ne ne nipadua tenteneyɛ na mempɛ no na menhwɛ deɛ onipa hwɛ na onipa hwɛ deɛ ɛtua aniwa na awurade deɛ ɔhwɛ akoma mu
ɛnna yisai frɛɛ abinadab maa no twaa mu samuel anim na ɔse oyi nso awurade mfaa no
na yisai maa sama twaa mu na ɔse oyi nso awurade mfaa no
na yisai maa ne mma baason bɛtwaa mu samuel anim na samuel ka kyerɛɛ yisai sɛ awurade nyii yeinom
na samuel bisaa yisai sɛ mmeranteɛ no nyinaa nie na ɔse aka akumaa no na hwɛ ɔrehwɛ nnwan na samuel ka kyerɛɛ yisai sɛ soma ma wɔnkɔfa no mmra na yɛrentena ase gye sɛ waba ha ansa
na ɔsoma maa wɔkɔfaa no baeɛ nso na ɔbere na n animma yɛ fɛ na ne ho nso yɛ fɛ na awurade kaa sɛ sɔre sra no na ɔno ara nie
ɛnna samuel faa ngo abɛn no na ɔsraa no ne nuanom mu na awurade honhom sii dawid so ɛfiri da no ara de rekorɔ no ɛnna samuel sɔre baa rama
na awurade honhom firii saulo ho na honhommɔne firi awurade nkyɛn bɛhaa no
na saulo nkoa ka kyerɛɛ no sɛ hwɛ ɛ honhommɔne bi a ɛfiri nyankopɔn nkyɛn na ɛreha woɔ yi
ma yɛn wura nka nkyerɛ wo nkoa a wɔwɔ w anim yi na wɔnkɔhwehwɛ obi a ɔnim sankuo bɔ na sɛ honhommɔne no firi nyankopɔn nkyɛn ba wo so a ɔde ne nsa abɔ ama wo ho atɔ wo
na saulo ka kyerɛɛ ne nkoa sɛ monhwehwɛ obi a ɔnim bɔ yie mma me ɛ na momfa no mmrɛ me
na mmeranteɛ no mu baako buaa sɛ hwɛ mahunu betlehemni yisai ba bi a ɔnim bɔ ɔyɛ ɔbarima a ɔtumi ne ho ne ɔkofoni na ɔhunu nsɛm mu na ne ho nso yɛ fɛ na awurade di n akyi
na saulo somaa abɔfoɔ maa wɔkɔɔ yisai nkyɛn kɔkaa sɛ ma wo ba dawid a ɔwɔ nnwan ho no mmra me nkyɛn
na yisai faa afunumu de paanoo ne nsa kotokuo ma ne ɔpapo soaa no na ɔde somaa ne ba dawid kɔmaa saulo
na dawid baa saulo nkyɛn na ɔbɛyɛɛ ne somfoɔ na saulo dɔɔ no sɛ na ɔde no yɛɛ n akodeɛkurani
na saulo soma maa wɔkɔɔ yisai nkyɛn kɔkaa sɛ mesrɛ wo ma dawid nsom me na wanya m anim adom
na ɛbaa sɛ sɛ honhom no firi nyankopɔn nkyɛn ba saulo so a na dawid afa sankuo na ɔde ne nsa abɔ na saulo ho adwo no na ne ho atɔ no na honhommɔne no afiri ne so kɔ
na filistifoɔ boaboaa wɔn dɔm ano sɛ wɔrebɛdi ako na wɔbɛboaa wɔn ano soko a ɛyɛ yuda dea no na wɔbɛkyeree nsraban soko ne aseka ntam wɔ efes damim
na saulo ne israel mmarima boaboaa wɔn ano na wɔkɔkyeree nsraban ela bonhwa mu na wɔtwitwaa mpasua sɛ wɔne filistifoɔ rehyia akɔko
na filistifoɔ gyina bepɔ so ɔfa ha na israel nso gyina bepɔ so ɔfa ha na bonhwa da wɔn ntam
na ɔbarima katakyie bi firi filistifoɔ nsram firii adi a ne din de goliat a ɔfiri gat na ne tentene yɛ basafa mmiɛnsa ne saama
na kɔbere mfrafraeɛ kyɛ hyɛ ne ti na ɔhyɛ kɔbere mfrafraeɛ abono akotadeɛ a n akotadeɛ no mu duro yɛ nnwetɛbena mpemnum
na kɔbere mfrafraeɛ nkataho kata ne nan ho na kɔbere mfrafraeɛ pɛmɛ wɔ ne mmatiri so
na ne pea dua te sɛ ntomanwomfoɔ nsadua na ne pea ti kari dadeɛ nnwetɛbena ahansia na ɛkyɛmkurani di n anim
na ɔbɛgyinaa hɔ teaa mu frɛɛ israel mpasua ka kyerɛɛ wɔn sɛ adɛn na moafiri aba mpasua so rebɛko yi menyɛ filistini na mo nso moyɛ saulo nkoa monyi mo mu ɔbarima bi na ɔnsiane mmra me nkyɛn
sɛ ɔtumi ne me ko na ɔku me a ɛnneɛ yɛbɛyɛ mo nkoa na sɛ me nso metumi no na meku no a ɛnneɛ monyɛ yɛn nkoa na monsom yɛn
na filistini no kaa sɛ me deɛ meretwa israel mpasua poa nnɛ da yi momma me ɔbarima bi na yɛnko
na saulo ne israel nyinaa tee filistini no nsɛm yi no wɔn akoma tui na wɔsuroo pa ara
nso dawid yɛ efratini a ɔfiri betlehem yuda a wɔfrɛ no yisai a ɔwɔ mmammarima baawɔtwe no ba na saulo nna no mu na ɔbarima no abɔ akora a ne mfeɛ akɔ anim ara yie
na yisai mma mpanin baasa dii saulo akyi kɔɔ ɔsa no na ne mma baasa a wɔkɔɔ ɔsa no din nie abakan eliab ne n akyiriba abinadab ne deɛ ɔtɔ so mmiɛnsa sama
na dawid deɛ na ɔno ne akumaa na mpanimfoɔ baasa no dii saulo akyiri kɔeɛ
na dawid deɛ ɛyɛ a ɔfiri saulo nkyɛn sane kɔhwɛ n agya nnwan wɔ betlehem
na adaduanan na filistini no firi bɛgyina hɔ anɔpatutu ne anwummerɛ biara de ne ho kyerɛ
na yisai ka kyerɛɛ ne ba dawid sɛ fa wo nuanom nnoɔma yi nkyeweɛ efa yi ne paanoo du yi tu mmirika kɔ nsraban no mu kɔma wo nuanom
na fa nufosuo a akyenkyen mua du yi kɔma apem so safohene no na hwɛ sɛdeɛ wo nuanom ho teɛ na fa wɔn ho biribi bra
nso na saulo ne wɔn ne israel mmarima nyinaa na ɛwɔ ela bonhwa no mu ne filistifoɔ reko
na dawid sɔree anɔpahema gyaa nnwan no hyɛɛ ɔhwɛfoɔ nsa na ɔsoa kɔeɛ sɛdeɛ yisai hyɛɛ no no na ɔkɔduruu nteaseɛnam aboaeɛ na ɛdɔm no refiri adi akɔ mpasua mu na wɔbɔɔ ɔko no ho se
na israel ne filistifoɔ atwitwa mpasua a ɛdɔm kyerɛ dɔm anim
ɛnna dawid gyaa ne nnoɔma a na ɔkura no hyɛɛ nnoɔma so hwɛfoɔ nsa na ɔtuu mmirika kɔɔ mpasua no mu na ɔkɔkyeaa ne nuanom no
na ɔne wɔn rekasa no hwɛ filistini katakyie a wɔfrɛ no goliat a ɔfiri gat no firi filistifoɔ mpasua mu bae na ɔbɛkekaa nsɛm no ara na dawid teeɛ
na israel mmarima no nyinaa wɔhunu ɔbarima no a wɔdwanedwane firi n anim na wɔsuro sɛ
na israel mmarima no kekaa sɛ sɛ moahunu ɔbarima a ɔreforo aba yi israel ara na waba rebɛtwa wɔn poa na onii ko a ɔbɛku no no ɔhene bɛma no anya ne ho sɛ na ɔde ne babaa bɛma no aware na wama n agya fie ade wɔn ho wɔ israel
na dawid ka kyerɛɛ mmarima a wɔne no gyina hɔ no sɛ ɛdeɛn na wɔbɛyɛ onipa a ɔbɛku filistini yi na wayi ahohora afiri israel soɔ no na hwan mpo ne filistini momonoto yi a ɔtwa onyankopɔn teasefoɔ mpasua poa yi
na nkurɔfoɔ no kaa saa asɛm no ara kyerɛɛ no sɛ sɛɛ na wɔbɛyɛ onipa a ɔbɛku no no
na ne nua panin eliab tee sɛ ɔne mmarima no rekasa na eliab bo fuu dawid kaa sɛ adɛn nti na wosiane baa ha na hwan na wogyaa nnwan kakra a wɔwɔ wiram no hyɛɛ ne nsa me deɛ menim w aniɛden ne w akoma mu bɔne dada sɛ ɔko no hwɛ nti na wosiane baeɛ
na dawid se na mayɛ dɛn ɛnyɛ asɛm bi ntira
na ɔdanee ne ho firii ne nkyɛn kyerɛɛ obi na ɔkaa saa asɛm no ara na nkurɔfoɔ no de akane asɛm no ara buaa no
na wɔtee dawid nsɛm a ɔkaeɛ no wɔde kɔtoo saulo anim na ɔmaa wɔkɔfaa no baeɛ
na dawid ka kyerɛɛ saulo sɛ mma ne ho nnyɛ obiara akomatuo w akoa bɛkɔ akɔne filistini yi ako
na saulo ka kyerɛɛ dawid sɛ wontumi nkɔ nkɔne filistini no nko ɛfiri sɛ wo deɛ woyɛ abɔfra na ɔno deɛ ɔyɛ ɔbarima kofoni firi ne mmɔfraase
na dawid ka kyerɛɛ saulo sɛ w akoa rehwɛ n agya nnwan na sɛ gyata ne sisire ba bɛkyere adwammaa firi ekuo no mu a
mefiri adi meti no mekɔbɔ no na meyi no mefiri n anomu na sɛ ɔsɔre tia me a mesɔ ne bɔgyesɛ mu mebɔ no meku no
w akoa akum gyata ne sisire nyinaa na filistini momonoto yi nyɛ sɛ wɔn mu baako sɛ watwa onyankopɔn teasefoɔ mpasua poa
na dawid kaa sɛ awurade a ɔyii me gyata ne sisire nsam no ɔno ara bɛyi me filistini yi nsam ɛnna saulo ka kyerɛɛ dawid sɛ kɔ na awurade bɛdi w akyi
na saulo de ne ntadeɛ hyɛɛ dawid na ɔde kɔbere mfrafraeɛ kyɛ soaa no na ɔde nkataboɔ hyɛɛ no
na dawid de ne nkrantɛ bɔɔ n atadeɛ no so na ɔde nante hwɛe ɛfiri sɛ na ɔnnya nsɔ nhwɛe na dawid ka kyerɛɛ saulo sɛ merentumi mfa yeinom nkɔ ɛfiri sɛ mensɔ menhwɛe da na dawid yi firii ne ho
na ɔfaa ne poma kuraa ne nsam na ɔyii mmoseaa a akokwa nnum firii subɔn no mu de guu ne nnwanhwɛfoɔ kotokuo ne bɔtɔ mu na ɔkuraa ne ntɔmmoɔ ne nsam na ɔtwe pinii filistini no
na filistini no nso nam reba na ɔtwe pinii dawid na ɔbarima a ɔso kyɛm no di n anim
na filistini no totoo n ani na ɔhunuu dawid no ɔbuu no animtia ɛfiri sɛ ɔyɛ abɔfra na ɔbere na ne ho nso yɛ fɛ
na filistini no ka kyerɛɛ dawid sɛ meyɛ kraman na wode mpoma reba me nkyɛn yi na filistini no frɛɛ ne nyame domee dawid
na filistini no ka kyerɛɛ dawid sɛ bra me nkyɛn na memfa wo nam memma ewiem nnomaa ne wiram mmoa
ɛnna dawid ka kyerɛɛ filistini no sɛ wo deɛ wode nkrantɛ ne pea ne pɛmɛ na ɛreba me so na me deɛ mede asafo awurade israel mpasua a woatwa wɔn poa no nyankopɔn din na mereba wo so
ɛnnɛ da yi awurade de wo bɛhyɛ me nsa na maku wo na matwa wo tiri afiri so na mede filistifoɔ dɔm afunu mama ewiem nnomaa ne asase so mmoadoma nnɛ ara na asase nyinaa ahunu sɛ onyankopɔn bi wɔ israel
na badwa yi nyinaa nso ahunu sɛ ɛnyɛ nkrantɛ ne pea na awurade de gye nkwa ɛfiri sɛ ɔko no yɛ awurade dea na ɔde mo bɛhyɛ yɛn nsa
na ɛbaa sɛ filistini no sɔree sɛ ɔreba abɛhyia dawid no dawid yɛɛ ntɛm tuu mmirika kɔɔ mpasua no so kɔhyiaa filistini no
na dawid tenee ne nsa hyɛɛ kotokuo no mu yii ɔboɔ wɔ mu na ɔtoo ntɔmmoɔ no bɔɔ filistini no moma so na ɔboɔ no hyɛnee ne tirim na ɔhwee ase maa n anim butuu fam
saa na dawid de ntɔmmoɔ ne ɔboɔ faa filistini no soɔ na ɔbɔɔ filistini no kumm no nanso na nkrantɛ biara nkura dawid nsam
enti dawid tutuu mmirika kɔgyinaa filistini no so na ɔsɔɔ ne nkrantɛ mu twe firii bɔha mu na ɔkumm no na ɔde twaa ne ti na filistifoɔ no hunuu sɛ wɔn brane awuo no wɔdwaneeɛ
ɛnna israel ne yuda mmarima sɔre bɔɔ ose na wɔtii filistifoɔ no kɔduruu gai tete atwerɛ binom ka no sɛ gat ne ekron apono akyi na filistifoɔ apirafoɔ no totɔɔ saaraim kwan so de kɔduruu gat ne ekron
na israelfoɔ no sane firii filistifoɔ no akyiridie ne pamo denden no mu na wɔbɛfomm wɔn nsraban no faeɛ
na dawid faa filistini no ti na ɔde baa yerusalem na n akodeɛ deɛ ɔde guu ne ntomadan mu
na saulo hunuu dawid sɛ ɔrefiri adi akɔhyia filistini no no ɔka kyerɛɛ ne safohene abner sɛ abner hwan ba ne aberanteɛ yi na abner se ɔhene sɛ wo kra te aseɛ yi mennim
na ɔhene se wo deɛ bisa onii ko a ne ba ne akwankwaa yi
na dawid firi filistini no kum resane aba no abner faa no de no baa saulo anim na filistini no tiri no kura ne nsam
na saulo ka kyerɛɛ no sɛ aberanteɛ hwan ba ne wo na dawid buaa sɛ w akoa yisai betlehemni no ba ne me
na ɔne saulo kasa wieeɛ no na yonatan kra akyekyere dawid kra ho na yonatan dɔɔ no sɛ ɔno ara ne kra
ɛda no ara saulo faa no ne no tenaeɛ na wamma no ansane ankɔ n agya fie
na yonatan ne dawid pam apam bi ɛfiri sɛ na ɔdɔ no sɛ ɔno ara ne kra
na yonatan yii ne batakari a ɔhyɛ no maa dawid ne ne ntadeɛ kɔduruu ne nkrantɛ ne ne tadua ne n abɔsoɔ so
na dawid firi adi kɔ baabiara a saulo soma no na ne biribiara kɔ so na saulo de no sii akofoɔ so na ɔsɔɔ ɔman no nyinaa ne saulo nkoa nso ani
na wɔreba a dawid resane afiri filistini no kum aba no mmaa firii israel nkuro nyinaa mu de nnwom ne asa ba bɛhyiaa ɔhene saulo wɔde mpintin ne anigyeɛ ne ahinasa adeɛ
na mmaa a wɔregorɔ no gyee wɔn ho so sɛ saulo akum apem mu na dawid akum ne mpem du mu
na saulo bo fuu kɛse na asɛm no anyɛ no dɛ na ɔkaa sɛ wɔde mpem du ama dawid na me deɛ apem na wɔde ama me na ɛdeɛn na aka no bio sɛ ahennie no
na ɛfiri da no ara de rekorɔ no saulo tuu n ani saa dawid
na adeɛ kyeeɛ no nyankopɔn honhommɔne no sii saulo so na ɔrekɔm efie na dawid de ne nsa rebɔ sankuo sɛdeɛ ɔyɛ daa no na pea kura saulo nsam
na saulo too pea no na ɔse mɛbɔ dawid afam ɔfasuo ho na dawid danee ne ho firii n anim mprenu
na saulo suroo dawid ɛfiri sɛ awurade di n akyi na saulo deɛ wafiri ne nkyɛn
enti saulo yii no firii ne ho na ɔsii no apem so safohene na ɔdii ahyɛmfire ɔman no anim
na dawid nyaa nkɔsoɔ n akwan nyinaa mu na awurade dii n akyi
na saulo hunuu sɛ ne biribiara kɔ soɔ no ɔsuroo no kɔkɔɔkɔ
na israel ne yuda nyinaa dɔɔ dawid ɛfiri sɛ ɔno na na ɔdi wɔn anim ahyɛmfire
na saulo ka kyerɛɛ dawid sɛ hwɛ me babaa panin merab nie ɔno na mede no bɛma wo aware nnam ara na yɛ ma me na ko ma awurade ɛfiri sɛ saulo dwenee sɛ meremma me nsa nnka no na filistifoɔ na wɔn nsa nka no
na dawid ka kyerɛɛ saulo sɛ mene hwan na me nkwa anaa m agya abusua ne deɛn wɔ israel na memmɛyɛ ɔhene aseɛ
na berɛ duruiɛ a anka wɔde saulo babaa merab rebɛma dawid no wɔde no maa meholatni adriel awareɛ
na saulo ba mikal dɔ dawid na wɔka kyerɛɛ saulo no asɛm no yɛɛ no anigyeɛ
na saulo se mede no bɛma no na ayɛ no fidie na filistifoɔ nsa aka no na saulo ka kyerɛɛ dawid ne mprenu soɔ sɛ wobɛyɛ m ase nnɛ
na saulo hyɛɛ n asomfoɔ sɛ momfa aseɛ ne dawid nkasa sɛ hwɛ ɔhene pɛ w asɛm na ne nkoa nyinaa dɔ wo enti afei bɛyɛ ɔhene ase
na saulo nkoa no kaa nsɛm yi guu dawid aso mu na dawid kaa sɛ ɛyɛ mo ani so adewa sɛ obi bɛyɛ ɔhene aseɛ na me deɛ meyɛ onipa hiani a m akyiri nyɛ duro
na saulo nkoa kɔka kyerɛɛ no sɛ sɛdeɛ dawid kaeɛ nie
na saulo kaa sɛ sɛ monkɔka nkyerɛ dawid nie ɔhene mpɛ tiriadeɛ biara sɛ filistifoɔ mmarima ano wedeɛ ɔha na wɔntɔ ɔhene atamfoɔ so were na saulo susuu sɛ ɔnam filistifoɔ nsa so bɛma dawid atɔ
na ne nkoa kɔkaa nsɛm yi kyerɛɛ dawid no ɛyɛɛ dawid fɛ sɛ ɔbɛyɛ ɔhene aseɛ na nna no nnya nnuruiɛ no
dawid sɔre sii mu ɔno ne ne mmarima na ɔkɔkumm filistifoɔ mmarima ahanu na dawid de wɔn mmarima ano wedeɛ baeɛ na wɔkan maa no durui de kyerɛɛ ɔhene sɛ ɔnyɛ ɔhene ase na saulo de ne ba mikal maa no aware
na saulo hwɛ hunuu sɛ awurade di dawid akyi na saulo babaa mikal dɔɔ no
na saulo kɔɔ so suroo dawid ara na ɛmaa saulo tanee dawid daa
na filistifoɔ asafohene firii adi bɛkoeɛ na da biara a wɔfiri adi ba no ɛsi dawid yie sene saulo nkoa nyinaa na na wɔbɔ ne din anidie mu sɛ
na saulo ka kyerɛɛ ne ba yonatan ne ne nkoa nyinaa sɛ wɔnkum dawid
nanso saulo ba yonatan pɛ dawid asɛm sɛ na yonatan kɔka kyerɛɛ dawid sɛ m agya saulo rehwehwɛ wo aku wo na afei kora wo ho anɔpa na tena kokoa bi mu hunta
na me deɛ mɛfiri adi makɔgyina m agya nkyɛn wiram baabi a wowɔ no na me ne m agya aka wo ho asɛm na mete biribi a maka makyerɛ wo
na yonatan kaa dawid ho asɛmpa kyerɛɛ n agya saulo na ɔka kyerɛɛ no sɛ mma ɔhene nnyɛ n akoa dawid ho bɔne na ɔnyɛɛ wo bɔne biara na ne nneyɛɛ nso ayɛ wo yie pii
na ɔde ne kra too ne nsam kɔkumm filistini no na awurade dii nkonim kɛse maa israel nyinaa wohunui na w ani gyeeɛ na adɛn nti na worebɛyɛ mogya a ɛdi bem ho bɔne na woakum dawid kwa
na saulo tiee yonatan na saulo kaa ntam sɛ sɛ awurade te aseɛ yi wɔrenkum no da
na yonatan frɛɛ dawid na yonatan kaa nsɛm no nyinaa kyerɛɛ no ɛnna yonatan de dawid baa saulo nkyɛn na ɔbɛtenaa n anim sɛ kane no
na ɔko no kɔɔ so ara na dawid firii adi ne filistifoɔ kɔkoeɛ na ɔde ekumkɛseɛ kumm wɔn na wɔdwane firii n anim
na awurade honhommɔne no baa saulo so na ɔte ne fie na pea kura ne nsam na dawid de ne nsa rebɔ sankuo
na saulo hwehwɛɛ sɛ ɔde pea no bɔ dawid fam ɔfasuo no ho nanso ɔtwee ne ho firii saulo anim na ɔtoo pea no wɔɔ ɔfasuo no mu na dawid dwaneeɛ na ɔfirii mu firii anadwo no
ɛnna saulo somaa abɔfoɔ kɔɔ dawid fie sɛ wɔnkɔwɛn no na wɔnku no anɔpa na dawid yere mikal ka kyerɛɛ no sɛ sɛ woannye wo kra anadwo yi a ɔkyena wɔbɛku wo
na mikal de dawid faa mpomma mu sii fam na ɔkɔeɛ na ɔdwane firii mu firii
na mikal faa ohoni de too mpa no so na ɔde abirekyie nwi sumiiɛ too atifi na ɔde ntoma kataa so
na saulo somaa abɔfoɔ sɛ wɔnkɔfa dawid no mikal kaa sɛ ɔyare
ɛnna saulo somaa abɔfoɔ no sɛ wɔnkɔhwɛ dawid na ɔse momfa no mfiri mpa no so mmrɛ me na menku no
na abɔfoɔ no duruu hɔ no na hwɛ ohoni na ɛda mpa no soɔ na abirekyie nwi sumiiɛ da atifi
na saulo ka kyerɛɛ mikal sɛ adɛn nti na woadaadaa me sɛɛ na woagya me tamfo kwan na wafiri mu afire yi na mikal ka kyerɛɛ saulo sɛ ɔno na ɔka kyerɛɛ me sɛ ma menkɔ adɛn nti na menku woɔ
na dawid dwane firii mu firiiɛ na ɔkɔɔ samuel nkyɛn rama kɔkaa deɛ saulo de ayɛ no nyinaa kyerɛɛ no na ɔne samuel kɔ kɔtenaa naiot
na wɔka kyerɛɛ saulo sɛ hwɛ dawid wɔ naiot wɔ rama
na saulo somaa abɔfoɔ sɛ wɔnkɔfa dawid na wɔhunuu adiyifoɔ asafo no sɛ wɔrehyɛ nkɔm na samuel gyina hɔ rehwɛ wɔn soɔ no nyankopɔn honhom baa saulo abɔfoɔ no so na wɔn nso hyehyɛɛ nkɔm
na wɔbɛka kyerɛɛ saulo no ɔsomaa abɔfoɔ foforɔ na wɔn nso hyehyɛɛ nkɔm saa ara na saulo somaa abɔfoɔ bio ne mprɛnsa so na wɔn nso hyehyɛɛ nkɔm
ɛnna ɔno ara kɔɔ rama na ɔduruu abura kɛseɛ a ɛwɔ seku ho no ɔbisaa sɛ ɛhe na samuel ne dawid wɔ na wɔse hwɛ wɔwɔ naiot wɔ rama
na ɔkɔɔ naiot wɔ rama hɔ na nyankopɔn honhom baa ɔno nso so na ɔrekorɔ no ɔhyɛɛ nkɔm ara kɔ kɔsii sɛ ɔduruu naiot wɔ rama
na ɔno nso worɔɔ ne ntadeɛ na ɔno nso hyɛɛ nkɔm samuel anim na ɔde adagya daa hɔ da mu no nyinaa ne anadwo mu no nyinaa enti na wɔka sɛ saulo nso fra adiyifoɔ no mu anaa
na dawid dwane firii naiot wɔ rama na ɔba bɛkaa no yonatan anim sɛ ɛdeɛn na mayɛ m amumuyɛ ne sɛn na me bɔne ne sɛn wɔ w agya anim a enti ɔrehwehwɛ me aku me yi
na yonatan ka kyerɛɛ no sɛ ɛmpare wo worenwu hwɛ m agya renyɛ ade kɛseɛ anaa ade ketewa biara gye sɛ ɔyi me asotire ansa na adɛn nti na m agya de asɛm yi bɛhunta me ɛnte saa
na dawid kaa ntam nso sɛ w agya nim sɛ manya w anim adom enti na ɔse wɔmmma yonatan nnhunu yei na anyɛ no ya na ampa ara sɛ awurade te aseɛ na wo kra nso te aseɛ yi nammɔn pɛ na ɛda me ne owuo ntam
ɛnna yonatan ka kyerɛɛ dawid sɛ biribiara a wo kra seɛ no mɛyɛ ama wo
na dawid ka kyerɛɛ yonatan sɛ hwɛ ɔkyena na ɔsrane fire a ɛsɛ sɛ anka me ne ɔhene kɔtena adidiiɛ nanso ma menkɔ nkɔhunta wiram nkɔsi da a ɛtɔ so mmiɛnsa no anwummerɛ
sɛ w agya bisa m akyiri kwan a ɛnneɛ ka kyerɛ no sɛ dawid asrɛ me kwan sɛ ɔretu mmirika akɔ ne kurom betlehem na abusua no nyinaa wɔ afirinhyia afɔrebɔ wɔ hɔ
sɛ ɔka sɛ ɛyɛ a na asomdwoeɛ wɔ hɔ ma w akoa na sɛ ne bo fu a ɛnneɛ hunu sɛ wakyere ne mu sa bɔne
na yɛ w akoa adɔeɛ ɛfiri sɛ awurade apam mu na woama wo ne w akoa ahyɛne na sɛ amumuyɛ bi wɔ me mu a wo ara ku me na adɛn nti na wode me rekɔma w agya
na yonatan se ɛmpare wo sɛ sɛ menim sɛ m agya akyere sa bɔne de reba wo so a merenka menkyerɛ woɔ
na dawid ka kyerɛɛ yonatan sɛ sɛ w agya de asɛm denden bi bua wo a hwan na ɔbɛka akyerɛ me
na yonatan ka kyerɛɛ dawid sɛ bra ma yɛmfiri nkɔ wiram na wɔn baanu firii adi kɔɔ wiram
na yonatan ka kyerɛɛ dawid sɛ awurade israel nyankopɔn nyɛ danseni sɛ sɛ ɔkyena anaa ɔkyena akyi sɛsɛɛ berɛ yi mu mehwɛ m agya adwene na ɛyɛ wɔ dawid ho na mansoma amma wo nkyɛn ammɛyi wo asotire a
na sɛ ɛsɔ m agya ani sɛ bɔne mmra wo so na mamma ammɛyi wo asotire na mannya wo kwan amma woankɔ asomdwoeɛ mu a awurade nyɛ me yonatan saa na ɔnka ho saa na awurade nni w akyi sɛdeɛ ɔdi m agya akyire no
na sɛ meda so mete aseɛ yi fa awurade nokorɛ adɔeɛ yɛ me na manwu
ntwa w adɔeɛ no to mfiri me fie ho da na sɛ awurade twitwa dawid atamfoɔ firi asase so a nnyae me fie adɔeɛyɛ
na yonatan ne dawid fie pamee sɛ awurade ntɔ dawid atamfoɔ were
na yonatan maa dawid kaa ne dɔ a ɔde dɔ no no ho ntam bio ɛfiri sɛ na ɔdɔ no sɛ ɔno ara ne kra
na yonatan ka kyerɛɛ no sɛ ɔkyena na ɔsrane fire na wɔbɛhunu sɛ wonni hɔ ɛfiri sɛ wo tenaberɛ bɛda mpan
na sɛ ɛdi nnansa a wɔbɛhunu sɛ wonni hɔ ampa ara ɛnneɛ na siane ntɛm bra deɛ asɛm no baeɛ no wohuntaeɛ hɔ na tena esel boɔ no ho
na mɛtoto agyan mmiɛnsa mafa ho sɛdeɛ merebɔ botaeɛ mu
na hwɛ mɛsoma abɔfra sɛ kɔhwehwɛ agyan no sɛ mese abɔfra no sɛ hwɛ agyan no wɔ wo nkyɛn mu ha tase bra a ɛnneɛ bra na sɛ awurade te aseɛ yi asomdwoeɛ na ɛwɔ hɔ ma woɔ asɛm biara nni hɔ
na sɛ mese akwankwaa no sɛ hwɛ m agyan no wɔ w anim fam nohoa a ɛnneɛ kɔ na awurade agya wo kwan
na asɛm a me ne wo kaeɛ no ho deɛ hwɛ awurade wɔ me ne wo ntam daa
ɛnna dawid kɔhuntaa wiram na ɔsrane firiiɛ no ɔhene kɔtenaa adidiiɛ
na ɔhene tenaa n atenaeɛ sɛdeɛ ɔyɛ no daa wɔ ɔfasuo ho adwa no so na yonatan sɔree na abner tenaa ɔhene nkyɛn na dawid atenaeɛ no da mpan
na saulo anka hwee da no ɛfiri sɛ ɔse biribi ayɛ no ne ho nte ampa ara ne ho nte
na adeɛ kyeeɛ a ɛyɛ bosome no da a ɛtɔ so mmienu a na dawid atenaeɛ da mpan no saulo bisaa ne ba yonatan sɛ adɛn nti na yisai ba no amma adidie ase nnora ne nnɛ yi
na yonatan buaa saulo sɛ dawid srɛɛ me kwan sɛ ɔrekɔ betlehem
na ɔse gya me kwan ɛ na yɛwɔ abusua afɔrebɔ wɔ kuro no mu na me nua ahyɛ me sɛ memmra enti afei sɛ manya w anim adom a ma menkɔ menkɔhwɛ me nuanom enti na wamma ɔhene pono ho yi
ɛnna saulo bo fuu yonatan na ɔka kyerɛɛ no sɛ wo ɔbaa brakyewni tuateni ba adɛn menhunuu sɛ woafa yisai ba no adamfo de rehyɛ wo ho ne wo na adagya mu aniwuo
na mmerɛ dodoɔ a yisai ba no te ase asase soɔ yi wo ne w ahennie rennyina enti soma ma wɔnkɔfa no mmrɛ me na wuo ara na ɔbɛwuo
na yonatan buaa n agya saulo ka kyerɛɛ no sɛ adɛn nti na wɔnku no ɛdeɛn na wayɛ
ɛnna saulo too pea sɛ ɔde rebɔ no na yonatan hunuu sɛ n agya awe ataa so sɛ ɔbɛkum dawid
na yonatan de abufuhyeɛ sɔre firii ɛpono no ho na wannidi bosome no da a ɛtɔ so mmienu no na ɔdii dawid ho ya sɛ n agya asopa no
na anɔpa no yonatan firii adi kɔɔ wiram deɛ ɔhyɛɛ dawid no na abɔfra kumaa bi ka ne ho
na ɔka kyerɛɛ n abɔfra no sɛ tu mmirika kɔhwehwɛ agyan a merebɛtotoɔ no abɔfra no retu mmirika no ɔtoo agyan no traa no
na abɔfra no duruu deɛ agyan a yonatan toeɛ no wɔ no yonatan hyɛɛ abɔfra no mmɔn sɛ agyan no ngu w anim nohoa anaa
na yonatan hyɛɛ abɔfra no mmɔn sɛ yɛ ntɛm ka wo ho nnyina na yonatan abɔfra no tasee agyan no de brɛɛ ne wura
nso na abɔfra no nnim ho hwee yonatan ne dawid nko ara na na wɔnim asɛm no
ɛnna yonatan de n akodeɛ no maa abɔfra no na ɔka kyerɛɛ no sɛ fa kɔ kuro no mu
abɔfra no kɔeɛ na dawid sɔre firii aboɔkuo no ho na ɔde n anim bɛbutuu fam na ɔkotoo mprɛnsa na wɔfefee wɔn ano na wɔn baanu sui ara maa dawid deɛ boroo so
na yonatan ka kyerɛɛ dawid sɛ kɔ asomdwoeɛ mu sɛdeɛ yɛn baanu akeka awurade ntam no awurade ntena me ne wo ntam ne m asefoɔ ne w asefoɔ ntam nkɔsi daa na ɔsii mu kɔeɛ na yonatan baa kuro no mu
na dawid baa nob ɔsɔfoɔ ahimelek nkyɛn na ahimelek de ahopopoɔ bɛhyiaa dawid na ɔka kyerɛɛ no sɛ adɛn nti na wo nko ara wonam na onipa biara nka wo ho yi
na dawid ka kyerɛɛ ɔsɔfoɔ ahimelek sɛ ɔhene ahyɛ me asɛm bi die na waka akyerɛ me sɛ mma obiara nnhunu adekodeɛ a meresoma wo ho ne deɛ mahyɛ woɔ no ho biribiara na mmeranteɛ no nso mahyɛ wɔn sɛ wɔnkɔ baabi
na afei ɛdeɛn na ɛwɔ wo nsam ma me paanoo nnum anaa biribiara a wobɛnya
na ɔsɔfoɔ no buaa dawid sɛ paanoo hunu biara nni me nsam sɛ paanoo kronkron na ɛwɔ hɔ sɛ mmeranteɛ no akora wɔn ho afiri mmaa ho nko a
na dawid buaa see ɔsɔfoɔ no sɛ ampa wɔmma mmaa mmɛn yɛn berɛ biara a yɛrekɔ akɔdi dwuma bi no na mmeranteɛ no adeɛ ho te na nkantom nnɛ a ɛsɛ sɛ wɔn adeɛ ho teɛ yi
ɛnna ɔsɔfoɔ no de akronkronneɛ no maa no ɛfiri sɛ na paanoo biara nni hɔ sɛ kyerɛ paanoo a wɔyi firi awurade anim de paanoohyeɛ bɛgu hɔ da a wɔyiiɛ no
nso na saulo nkoa mu nipa bi wɔ hɔ da no a wɔato no mu awurade anim ne din de doeg edomni a ɔyɛ saulo mmoahwɛfoɔ mu panin
na dawid ka kyerɛɛ ahimelek sɛ pea anaa nkrantɛ biara nni wo nsam ha na me nkrantɛ ne me nnoɔma mpo mamfa mankura ɛfiri sɛ ɔhene asɛm no wɔpɛ no ntɛm
na ɔsɔfoɔ no kaa sɛ filistini goliat a wokum no ela bonhwa mu no nkrantɛ hwɛ ɛno na wɔabobɔ no ntoma mu da asɔfotadeɛ no akyire no ɛno na wobɛfa a fa na foforɔ biara nni ha sɛ ɛno na dawid kaa sɛ ebi nte sɛ ɛno fa ma me
na dawid sɔre dwanee da no saulo anim na ɔkɔɔ gathene akis nkyɛn
na akis nkoa ka kyerɛɛ ɔhene sɛ ɛnyɛ dawid asase no so hene no nie ɛnyɛ oyi na wɔtoo ne ho dwom asa mu kaa sɛ saulo akum n apem na dawid akum ne mpem du no
na dawid de nsɛm yi siee n akoma mu na ɔsuroo gat hene akis anim sɛ
na ɔsakyeraa ne suban wɔn anim na ɔboapa yɛɛ ne ho bɔdamfoɔ wɔn nsam na ɔwerɛwerɛɛ kuro no apono nta ho na ɔmaa ne ntasuo sinsianee n abɔgyesɛ mu
ɛnna akis ka kyerɛɛ ne nkoa sɛ hwɛ mohunu sɛ onipa yi abɔ dam na adɛn nti na mode no abrɛ me
abɔdamfoɔ abɔ me na mode oyi aba sɛ ɔmmɛdi me so abɔdansɛm yi oyi mmra me fie anaa
na dawid firi hɔ kɔeɛ na ɔdwane kɔɔ adulam bodan mu na ne nuanom ne n agya fie nyinaa teeɛ no wɔsiane kɔɔ ne nkyɛn hɔ
na wɔn a wɔn ho akyere wɔn ne wɔn a wɔdede aka ne wɔn a wɔn werɛ ahoɔ boaboaa wɔn ano baa ne nkyɛn na ɔdii wɔn so safohene mmarima bɛyɛ ahanan na wɔbɛkaa ne ho
na dawid firii hɔ kɔɔ mispe wɔ moab na ɔka kyerɛɛ moabhene sɛ mesrɛ wo ma m agya ne me na mmɛtena mo nkyɛn nkɔsi sɛ mɛhunu deɛ onyankopɔn bɛyɛ me ansa
na ɔgyaa wɔn moabhene no nkyɛn na wɔtenaa ne nkyɛn nna a dawid wɔ bepɔ so atenaeɛ hɔ nyinaa
na odiyifoɔ gad ka kyerɛɛ dawid sɛ ntena bepɔ so atenaeɛ hɔ na sim kɔ yuda asase so na dawid sii mu baa heret kwaeɛ mu
na saulo tee sɛ wɔahunu deɛ dawid ne nnipa a wɔka ne ho no wɔ na saulo te gibea santɛ dua bi ase wɔ kokoɔ so na ne pea kura ne nsam na ne nkoa nyinaa gyinagyina ne ho
na saulo ka kyerɛɛ n asomfoɔ a wɔgyinagyina ne ho no sɛ mo benyaminfoɔ montie yisai ba no nso bɛmema mo nyinaa mfuo ne bobe nturo na ɔde mo nyinaa asisi mpempem so asafohene ne ɔha ha so asafohene
sɛɛ mo nyinaa moapam me tiri so na obiara nni hɔ a oyi me asotire sɛ me ba ne yisai ba no apam na mo mu biara nni hɔ a ɔdi me ho ya na ɔyi me asotire sɛ me ba de m akoa agyina hɔ ne me redi asie sɛ ɔntɛ me sɛdeɛ ɛte nnɛ yi
dwom ɛnna edomni doeg a ɔno nso gyina saulo nkoa no nkyɛn no buaa sɛ mehunuu yisai ba no sɛ ɔbaa nob ahitub ba ahimelek nkyɛn
na ɔbisaa awurade maa no na ɔmaa no akwansoduane na ɔde filistini goliat nkrantɛ no maa no
ɛnna ɔhene soma maa wɔkɔhyiaa ahitub ba ɔsɔfoɔ ahimelek ne n agya fie asɔfoɔ a wɔwɔ nob no nyinaa na wɔn nyinaa baa ɔhene nkyɛn
na saulo kaa sɛ ahitub ba tie ɛ na ɔbuaa sɛ menie me wura
na saulo ka kyerɛɛ no sɛ adɛn nti na wo ne yisai ba no apam me tiri soɔ na womaa no aduane ne nkrantɛ na wobisaa onyankopɔn maa no sɛ ɔnsɔre me so na ɔntetɛ me sɛdeɛ ɛte nnɛ yi
na ahimelek buaa ɔhene sɛ na wo nkoa nyinaa mu hwan na ɔyɛ ɔnokwafoɔ sɛ dawid a ɔyɛ ɔhene ase na ɔtie w asɛm na wɔdi no ni wɔ wo fie
nnɛ na merefiri aseɛ mabisa onyankopɔn mama no anaa yei mpare me mma ɔhene mmfa asɛm bi nnto n akoa anaa m agya fie nyinaa so na w akoa nnim yeinom nyinaa ho hwee ketewa oo kɛseɛ oo
na ɔhene kaa sɛ ahimelek wuo ara na wobɛwuo wo ne w agya fie nyinaa
na ɔhene ka kyerɛɛ awɛmfoɔ a wɔgyinagyina ne ho no sɛ monnanedane mo ho nkum awurade asɔfoɔ no na wɔn nsa nso wɔ dawid deɛ mu na wɔnim sɛ ɔredwane na wɔanyi me asotire na ɔhene nkoa no ampɛ sɛ wɔtene wɔn nsa ka awurade asɔfoɔ no
ɛnna ɔhene ka kyerɛɛ doeg sɛ wo deɛ dane wo ho na ka asɔfoɔ no na edomni doeg danee ne ho na ɔkaa asɔfoɔ no kumm mmarima aduɔwɔtwe nnum a wɔhyɛ nwera asɔfotadeɛ da no ara
na asɔfoɔ kuro nob nso ɔde nkrantɛ ano kunkumm wɔn mmarima ne mmaa mmɔfra ne nkɔkoaa anantwie ne mfunumu ne nnwan nyinaa na ɔde nkrantɛ ano kunkumm wɔn
na ahitub ba ahimelek babarima baako a wɔfrɛ no abiatar firii mu dwane tii dawid
na abiatar ka kyerɛɛ dawid sɛ saulo akum awurade asɔfoɔ no
na dawid ka kyerɛɛ abiatar sɛ da no a na edomni doeg wɔ hɔ no na mehunuu sɛ ɛyɛ deɛn ara a ɔbɛkɔ akɔka akyerɛ saulo me na medi w agya fie akra nyinaa ho so
tena me nkyɛn nsuro na deɛ ɔrehwehwɛ me aku me no ara na ɔrehwehwɛ wo nso aku woɔ na me nkyɛn deɛ wɔbɛhwɛ wo so
na wɔka kyerɛɛ dawid sɛ hwɛ filistifoɔ ne keila reko na wɔrefom ayuporebea fa
na dawid bisaa awurade sɛ menkɔto nhyɛ filistifoɔ yi so anaa na awurade ka kyerɛɛ dawid sɛ kɔ na kɔto hyɛ filistifoɔ no so na gye keila
na dawid mmarima no ka kyerɛɛ no sɛ hwɛ yuda ha mpo yɛsuro na nkantom sɛ yɛbɛkɔ keila akɔne filistifoɔ dɔm ako
na dawid kɔɔ so bisaa awurade bio na awurade buaa no sɛ sɔre siane kɔ keila na me na mede filistifoɔ no merehyɛ wo nsa
ɛnna dawid ne ne nnipa no sii mu kɔɔ keila na ɔne filistifoɔ no kɔkoeɛ na ɔkaa wɔn mmoa faeɛ na ɔkum wɔn ekumkɛseɛ na dawid gyee keilafoɔ
na ahimelek ba abiatar redwane akɔ dawid nkyɛn keila no na asɔfotadeɛ no kura no na ɔde siane kɔeɛ
na wɔkɔka kyerɛɛ saulo sɛ dawid aba keila na saulo kaa sɛ onyankopɔn reyi no ahyɛ me nsa na wato ne ho mu sɛ wakɔ kuro a ano wɔ apono ne adaban mu
na saulo maa wɔhyiaa ɔman no nyinaa sɛ wɔrekɔ ɔsa na wasiane akɔ keila akɔtua dawid ne ne nnipa no
na dawid hunuu sɛ saulo rebɔ ne ho pɔ bɔne no ɔka kyerɛɛ ɔsɔfoɔ abiatar sɛ fa asɔfotadeɛ no bra
na dawid kaa sɛ awurade israel nyankopɔn w akoa ate no ampa ara sɛ saulo repɛ aba keila na me nti wabɛsɛe kuro no
keilafoɔ de me bɛhyɛ ne nsa anaa saulo bɛsiane aba sɛdeɛ w akoa teeɛ no awurade israel nyankopɔn mekoto mesrɛ wo ka kyerɛ w akoa ɛ na awurade kaa sɛ ɔbɛsiane aba
na dawid kaa sɛ keilafoɔ bɛyi me ne me nnipa ahyɛ saulo nsa na awurade se wɔbɛyi wo ama
ɛnna dawid ne ne mmarima a wɔbɛyɛ ahansia no sɔre firii keila na wɔkɔɔ baabiara a wɔbɛtumi akorɔ na wɔkɔka kyerɛɛ saulo sɛ dawid adwane afiri keila no ɔgyaee n akyiridie
na dawid kɔtenaa ɛserɛ so bepɔ so atenaeɛ ahodoɔ no mu na ɔtenaa bepɔ bi so sif serɛ so na saulo hwehwɛɛ no da biara nanso onyankopɔn amfa no anhyɛ ne nsa
na dawid hunuu sɛ saulo afiri adi rebɛhwehwɛ no aku no nso na dawid wɔ sif serɛ so wɔ hores
ɛnna saulo ba yonatan sɔre kɔɔ dawid nkyɛn wɔ hores na ɔhyɛɛ ne nsa den nyankopɔn mu
na ɔka kyerɛɛ no sɛ nsuro na m agya saulo nsa renka wo na wo na wobɛdi israel so hene na mayɛ w abadiakyire na m agya saulo nso nim yei
na wɔn baanu pamee awurade anim na dawid tenaa hores na yonatan kɔɔ ne fie
ɛnna sififoɔ foro kɔɔ saulo nkyɛn gibea kɔkaa sɛ ɛnyɛ dawid na ɔhunta yɛn nkyɛn wɔ atenaeɛ a ɛwɔ hores hakila kokoɔ a ɛwɔ ɛserɛ pataa no anafoɔ fam no soɔ no
na afei ɔhene siane bra sɛdeɛ wo kra hwehwɛ a ɔrehwehwɛ sɛ ɔbɛsiane no teɛ nyinaa na yɛn deɛ ne sɛ yɛbɛyi no ahyɛ ɔhene nsa
ɛnna saulo kaa sɛ awurade nhyira nka mo sɛ moahu me mmɔborɔ
monkɔ nkɔhwehwɛ mu yie na monhwɛ nhunu faako a ɔhyɛ ne onii ko a ɔhunuu no hɔ na mate sɛ ɔyɛ onitefoɔ sɛ
na monhwɛ nhu no faako a ɔhuntahunta no nyinaa na sɛ ɛyɛ ampa a monsane mmra me nkyɛn na me ne mo nkɔ na sɛ ɔwɔ asase no so a mɛtwee mapɛ no yuda mpempem nyinaa mu
na wɔsɔre dii saulo anim kɔɔ sif na dawid ne ne nnipa no wɔ maon serɛ so mpaperɛ a ɛwɔ ɛserɛ pataa no anafoɔ fam no so
na saulo ne ne nnipa kɔɔ sɛ wɔrekɔhwehwɛ no na wɔkɔka kyerɛɛ dawid na ɔsianee ɔbotan no kɔtenaa maon serɛ so na saulo teeɛ no ɔtii dawid baa maon serɛ so
na saulo nam bepɔ no fa ha na dawid ne ne nnipa nso nam bepɔ no fa ha na dawid repɛ ntɛm afiri saulo anim akorɔ no saulo ne ne nnipa no twaa dawid ne ne nnipa no ho hyiae sɛ wɔrekye wɔn
na ɔbɔfoɔ bi baa saulo nkyɛn bɛkaa sɛ ka wo ho bra na filistifoɔ abɛgu asase no so
enti saulo sane firi dawid akyi kɔ kɔhyiaa filistifoɔ no enti wɔfrɛ hɔ sɛ dwaneeɛ botan
na dawid firi hɔ foro kɔtenaa en gedi bepɔ so atenaeɛ mu
na saulo sane firii filistifoɔ akyi baeɛ no wɔka kyerɛɛ no sɛ hwɛ dawid wɔ en gedi serɛ so
ɛnna saulo faa mmarima mpensa a wɔayi wɔn afiri israel nyinaa mu na ɔkɔɔ sɛ ɔrekɔhwehwɛ dawid ne ne nnipa no nkakragya abotan soɔ
na ɔduruu nnwammuo a ɛwɔ ɛkwan no soɔ no ho na ɔbodan bi wɔ hɔ na saulo hyɛnee mu sɛ ɔrekɔgya ne nan na dawid ne ne nnipa nso tete ɔbodan no mu nohoa
na dawid nnipa no ka kyerɛɛ no sɛ hwɛ da a awurade ka kyerɛɛ wo sɛ hwɛ mede wo tamfo bɛhyɛ wo nsa na woayɛ no sɛdeɛ ɛyɛ wɔ w ani soɔ no nie ɛnna dawid sɔre wiawiaa ne ho kɔtwaa saulo batakari ano
na ɛno akyiri no dawid akoma bɔɔ no paripari sɛ watwa saulo atadeɛ ano
na ɔka kyerɛɛ ne nnipa no sɛ awurade mma no mpare me sɛ mɛyɛ me wura a awurade asra no no adeɛ a ɛte sɛɛ sɛ mɛtene me nsa maka no ɛfiri sɛ deɛ awurade asra no ne no
na dawid de nsɛm yi bɔɔ ne nnipa no pem na wampene amma wɔansɔre antia saulo na saulo sɔre firii ɔbodan no mu sii ne kwan so
na ɛno akyiri no dawid nso sɔre firii ɔbodan no mu firii adi na ɔhyɛɛ saulo mmɔn sɛ me wura ɔhene na saulo hwɛɛ n akyiri no dawid bɔɔ ne tiri ase na ɔkotoe
na dawid ka kyerɛɛ saulo sɛ adɛn nti na wotie nnipa nsɛm a wɔkeka sɛ hwɛ dawid pɛ wo bɔne no
hwɛ ɛnnɛ da yi w ani ahunu sɛdeɛ awurade de wo hyɛɛ me nsa nnɛ ɔbodan no mu na wɔkaa sɛ menku wo na medodoo wo ho na mese merentene me nsa menka me wura ɛfiri sɛ deɛ awurade asra no ne no
nso m agya ampa ara hwɛ sɛ wo batakari ano kura me nsam na ɛnam sɛ matwa wo batakari ano na manku woɔ yi hunu na hwɛ sɛ bɔne anaa mmarato bi nni me nsam na menyɛɛ wo bɔne biara nso wo deɛ worepɛ me aku me
awurade mmu me ne wo ntam atɛn na awurade nnye m aweretɔdeɛ wo nsam na me nsa deɛ ɛrenka wo
sɛdeɛ tete bɛ no ka no abɔnefoɔ so na bɔne fire na me nsa deɛ ɛrenka wo
hwan akyi na israel hene atu die yi hwan na woreti no yi ɔkraman funu akyi ɔkraman dwie baako akyi
na awurade nyɛ ɔtemmufoɔ na ɔmmu me ne wo ntam atɛn na ɔnhunu na ɔnni m asɛm mma me na ɔmmu me atɛn nyi me wo nsam
na dawid kaa nsɛm yi kyerɛɛ saulo wieeɛ no saulo kaa sɛ wo nne nie me ba dawid na saulo maa ne nne so suiɛ
na ɔka kyerɛɛ dawid sɛ wotene kyɛne me ɛfiri sɛ wode papa atua me ka na me deɛ mede bɔne matua wo ka
na woakyerɛ me nnɛ sɛ wo ne me adi no yie sɛ awurade de me hyɛɛ wo nsa na woanku me
na sɛ obi to ne tamfo a ɔbɛma no de ne ho sɔnn akɔ anaa enti awurade ntua wo ka pa nhyɛ deɛ woayɛ me nnɛ yi ananmu
na afei hwɛ menim sɛ wobɛdi hene na israel ahennie bɛtim wɔ wo nsam
na afei ka me awurade ntam sɛ worentwa m asefoɔ a wɔbɛdi m akyire ngu na worempepa me din mfiri m agya fie
na dawid kaa saulo ntam no na saulo sii mu kɔɔ fie na dawid ne ne nnipa no foro kɔɔ bepɔ so atenaeɛ no mu
na samuel wuiɛ na israel nyinaa boaboaa wɔn ano bɛgyamm no na wɔkoraa no ne fie wɔ rama na dawid sɔre siane kɔɔ paran serɛ so
na ɔbarima bi wɔ maon a n adwuma wɔ karmel na ɔbarima no yɛ onipa kɛseɛ ɔwɔ nnwan mpensa ne mmirekyie apem na ɔretwitwa ne nnwan ho wɔ karmel
na ɔbarima no din de nabal na ne yere din de abigail na ɔbaa no wɔ adwempa na ne ho nso yɛ fɛ na ɔbarima no deɛ na ɔyɛ den na ne nneyɛɛ nyɛ na ɔyɛ kalebni
na dawid tee no ɛserɛ so hɔ sɛ nabal retwitwa ne nnwan ho
na dawid somaa mmeranteɛ du na dawid ka kyerɛɛ mmeranteɛ no sɛ momforo nkɔ karmel na monkɔ nabal nkyɛn na monkɔbɔ me din nkyea no mma me
na monse no sɛ asomdwoeɛ nka wo asomdwoeɛ nka wo fie na asomdwoeɛ nka deɛ wowɔ nyinaa
na afei mate sɛ wowɔ nnwan ho twitwafoɔ afei wo nnwanhwɛfoɔ a wowɔ wɔn no ne yɛn tenaeɛ no yɛampoopoo wɔn na wɔn biribiara nso anyera berɛ a wɔtenaa karmel no nyinaa
bisabisa wo mmeranteɛ no na wɔbɛka akyerɛ wo enti ma mmeranteɛ no nnya w anim adom na afahyɛ da na yɛaba yi fa deɛ ɛwɔ wo nsam ma wo nkoa ne wo ba dawid ɛ
na dawid mmeranteɛ no duruiɛ no wɔde dawid din kaa nsɛm yi nyinaa kyerɛɛ nabal na wɔtwɛneeɛ
na nabal buaa dawid nkoa no sɛ hwan ne dawid na hwan ne yisai ba ɛnnɛ nkoa a wɔtete wɔn ho firi wɔn wuranom ho dɔɔso
na memfa m aduane ne me nsuo ne me nam a makum de rema me nnwan ho twitwafoɔ no memma nnipa a mennim deɛ wɔfire anaa
ɛnna dawid mmeranteɛ no danee wɔn ho sii kwan soɔ na wɔsane bɛkaa nsɛm yi nyinaa kyerɛɛ no
ɛnna dawid ka kyerɛɛ ne nnipa no sɛ mo nyinaa mmobɔ mo nkrantɛ mo asenem na wɔn nyinaa bobɔɔ wɔn nkrantɛ na dawid nso bɔɔ ne nkrantɛ na ɛbɛyɛ mmarima ahanan foro dii dawid akyi na ahanu tenaa nnoɔma no ho
na mmeranteɛ no mu baako kɔka kyerɛɛ nabal yere abigail sɛ hwɛ dawid somaa abɔfoɔ firi ɛserɛ so bɛkyeaa yɛn wura na ɔpoopoo wɔn
nso nnipa no yɛ ma yɛn sɛ na wɔanyɛ yɛn bɔne biara na yɛwɔ wiram hɔ a yɛne wɔn nam no nyinaa yɛn biribiara anyera da
wɔyɛɛ yɛn ho fasuo anadwo ne awia berɛ a yɛne wɔn teɛ a yɛrehwɛ nnwan no nyinaa
na afei hwɛ na dwene deɛ wobɛyɛ na wɔakyere yɛn wura ne ne fie nyinaa so sa bɔne nso ɔyɛ ɔba huhuni a obi ntumi nkasa nkyerɛ no
ɛnna abigail yɛɛ ntɛm faa paanoo ahanu ne nsa nkotokuo mmienu ma ne nnwan nnum a wɔasiesie wɔn ne nkyeweɛ susuoadeɛ nnum ne bobe aba a wɔabɔ no ntoantoa ahanu de soaa mfunumu
na ɔka kyerɛɛ ne mmeranteɛ no sɛ monsene nni m anim hwɛ meredi mo akyiri maba na ne kunu nabal deɛ wanka ankyerɛ no
na ɛbaa sɛ ɔte afunumu so resiane aba bepɔ no aseɛ no hwɛ na dawid ne ne nnipa no nso resiane hyia no na ɔhyiaa wɔn
nso na dawid aka sɛ kwa ara kwa na mahwɛ oyi adeɛ a ɔwɔ no ɛserɛ so nyinaa soɔ na deɛ ɛyɛ ne deɛ nyinaa mu biribiara anyera nso bɔne na ɔde ahyɛ me papa ananmu
sɛ ɛkɔsi ɔkyena anɔpa megya n adeɛ a ɔwɔ nyinaa mu onini baako sei mpo a onyankopɔn nyɛ dawid atamfoɔ saa na ɔnka ho saa
na abigail hunuu dawid no ɔyɛɛ ntɛm firii n afunumu so sii fam na ɔde n anim butuu dawid anim na ɔbɔɔ ne mu ase kɔɔ fam
na ɔde ne ho hwee ne nan ase kaa sɛ me wura me so na amumuyɛ yi nna na ma w afenaa nkasa ngu w aso mu ɛ na tie w afenaa nsɛm
mesrɛ wo mma me wura mmfa n akoma nnto onipa huhuni nabal yi so na sɛ ne din teɛ no sɛ ɔteɛ ara ne no nabal ne ne din agyegyentwisɛm wɔ ne mu na me w afenaa deɛ manhunu me wura mmeranteɛ a wosomaa wɔn no
na afei me wura sɛ awurade te aseɛ na wo kra te aseɛ yi awurade asianka wo na woammɛdi mogya ho so sɛ wode wo ara wo nsa bɛtɔ were na afei ma w atamfo ne wɔn a wɔpɛ me wura bɔne no nyɛ sɛ nabal
na afei akyɛdeɛ a w afenaa de abrɛ me wura yi ma wɔmfa mma mmeranteɛ a wɔdi me wura akyire no
fa ɛso yi kyɛ w afenaa ɛ na ampa ara awurade bɛkyekyere efie a atim ama me wura ɛfiri sɛ me wura reko ama awurade na wɔrenhunu wo mu bɔne biara wo nna nyinaa
na sɛ onipa asɔre reti wo na wahwehwɛ wo aku wo a ɛnneɛ wɔnkyekyere me wura kra nkwa boaa mu awurade wo nyankopɔn nkyɛn na w atamfo kra deɛ wɔnto no sɛ adeɛ a ɛfiri ntɔmmoɔ mu
na sɛ awurade nya yɛ me wura papa a waka wɔ wo ho no nyinaa na ɔde wo si israel so hene a
me wura werɛ renho na n akoma remmɔ no paripari sɛ waka mogya agu kwa anaa sɛ me wura no ara atɔ were na awurade bɛyɛ me wura yie na woakae w afenaa
ɛnna dawid ka kyerɛɛ abigail sɛ nhyira nka awurade israel nyankopɔn a ɔsomaa wo maa wobɛhyiaa me nnɛ yi
na nhyira nka w adwempa na nhyira nka wo sɛ woasianka me nnɛ da yi na mankɔdi mogya ho so na mamfa me ara me nsa mantɔ were
na ampa ara sɛ awurade israel nyankopɔn a wasianka me na manyɛ wo bɔne no te aseɛ yi sɛ woanyɛ ntɛm ammɛhyia me a anka ɛbɛduru ɔkyena anɔpa obiara a ɔyɛ onini renka mma nabal
ɛnna dawid gyee deɛ ɔde brɛɛ no no ne nsam na ɔka kyerɛɛ no sɛ foro kɔ wo fie asomdwoeɛ mu hwɛ matie wo na mahwɛ w anim
na abigail kɔɔ nabal nkyɛn na hwɛ wato ne ho pono ne fie hɔ sɛ ɔhene pono na nabal ani agye ne ho na waboro titaa na wanka no hwee kɔsii sɛ adeɛ kyeeɛ
na anɔpa nsa tetee nabal ani soɔ no ne yere kaa nsɛm yi nyinaa kyerɛɛ no na n akoma gyenee wɔ ne yam na ɔdanee sɛ ɔboɔ
na ɛbɛyɛ dadu no awurade bɔɔ nabal na ɔwuiɛ
na dawid tee sɛ nabal awuo no ɔkaa sɛ nhyira nka awurade a watɔ nabal nsopa so were ama me na wasɔ n akoa mu afiri bɔne ho na awurade adane nabal bɔne agu n atifi na dawid soma maa wɔne abigail kɔkasaa sɛ ɔbɛfa no aware
na dawid nkoa no duruu abigail nkyɛn karmel kɔka kyerɛɛ no sɛ dawid asoma yɛn wo nkyɛn sɛ ɔrebɛfa wo aware
na ɔsɔre bɔɔ ne tiri ase kotoe kaa sɛ hwɛ w afenaa yɛ abaawa a ɔbɛhohoro me wura nkoa nan ho
na abigail yɛɛ ntɛm sɔre tenaa afunumu so ne mmaawa baanum a wɔnenam ne nan aseɛ na ɔdii dawid abɔfoɔ no akyi kɔyɛɛ ne yere
na dawid waree ahinoam a ɔfirii yesreel nso na wɔn baanu no yɛɛ ne yerenom
na saulo de ne ba mikal dawid yere no ama lais ba palti a ɔfiri galim
na sififoɔ baa saulo nkyɛn gibea bɛkaa sɛ ɛnyɛ dawid na ɔhunta hakila kokoɔ a ɛkyerɛ pataa no anim no soɔ no
ɛnna saulo sɔre siane kɔɔ sif serɛ soɔ ɔne israel mmarima mpensa a wɔayi wɔn sɛ ɔrekɔhwehwɛ dawid sif serɛ so
na saulo kyeree nsraban hakila kokoɔ a ɛkyerɛ ɛserɛ pataa no anim no so ɛkwan ho na dawid deɛ ɔtenaa ɛserɛ no so na ɔhunuu sɛ saulo reti no aba ɛserɛ no so
na dawid somaa akwansrafoɔ na ɔhunuu sɛ saulo aba ampa
ɛnna dawid sɔre kɔɔ deɛ saulo akyere nsraban hɔ na dawid hunuu faako a saulo ne ne sahene ner ba abner deda nso saulo da nteaseɛnam aboaeɛ hɔ na ɛdɔm no akyere nsraban atwa ne ho ahyia
ɛnna dawid ka kyerɛɛ hetini ahimelek ne seruia ba abisai yoab nua sɛ hwan na ɔne me bɛsiane akɔ saulo nkyɛn wɔ nsra mu hɔ na abisai sɛ mene wo bɛsiane akɔ
na dawid ne abisai kɔɔ ɛdɔm no nkyɛn anadwo na hwɛ saulo da hɔ ada nteaseɛnam aboaeɛ hɔ na ne pea si fam wɔ n atifi na abner ne dɔm no deda ne ho hyia
na abisai ka kyerɛɛ dawid sɛ onyankopɔn de wo tamfo ahyɛ wo nsa nnɛ na afei ma memfa pea no menwɔ no nhwire ne mu nsi fam prɛko na meremfoa no so
na dawid ka kyerɛɛ abisai sɛ nku no na hwan na ɔtene ne nsa ka deɛ awurade asra no na ɔdi bem
na dawid kaa sɛ sɛ awurade te aseɛ yi gye awurade na ɔbɛbɔ no ahwe sɛ ne da bɛduru na wawu anaasɛ ɔbɛkɔ ɔsa na apra no akɔ
awurade mma no mpare me sɛ mɛtene me nsa maka deɛ awurade asra no no na afei fa pea a ɛwɔ n atifi no ne nsuo kuruwa no na yɛnkɔ
ɛnna dawid faa pea ne nsuo kuruwa no firii saulo atifi na wɔkɔe na obiara anhunu na obiara ante na obiara annyane na na wɔn nyinaa adeda ɛfiri sɛ awurade nnahɔɔ atotɔ wɔn so
na dawid sene kɔɔ ɔfa nohoa na ɔkɔgyinaa bepɔ no atifi wɔ akyirikyiri a kwan pa ara da wɔn ntam
na dawid hyɛɛ ɛdɔm no ne ner ba abner mmɔn sɛ abner ee wonnye so ɛnna abner gyee so sɛ ɛyɛ wo hwan na worehyɛ ɔhene mmɔn no
na dawid ka kyerɛɛ abner sɛ wonyɛ ɔbarima anaa na hwan na ɔte sɛ woɔ wɔ israel mu na adɛn nti na woanwɛn wo wura ɔhene na ɛdɔm no mu bi baa sɛ anka ɔrebɛkum wo wura ɔhene
asɛm a woadie yi nyɛ sɛ awurade te aseɛ yi mosɛ wuo sɛ moanwɛn mo wura a awurade asra no no na afei hwɛ deɛ ɔhene pea ne nsuo kuruwa a ɛsisi n atifi no wɔ
ɛnna saulo hunuu sɛ ɛyɛ dawid nne na ɔkaa sɛ wo nne nie me ba dawid na dawid se ɛyɛ me nne me wura ɔhene
na ɔkaa sɛ adɛn nti na me wura di n akoa akyiri seyie mayɛ dɛn anaasɛ bɔne bɛn na ɛwɔ me nsam
enti afei ma me wura ɔhene ntie n akoa nsɛm sɛ awurade na wahwanyan wo atia me a ɛnneɛ ma no nnye afɔdeɛ na sɛ ɛyɛ nnipa mma deɛ a wɔadome wɔn awurade anim sɛ wɔapamo me nnɛ sɛ merennya kyɛfa wɔ awurade agyapadeɛ no ho na wɔse kɔ na kɔsom anyame foforɔ
enti afei wɔmmma me mogya nngu fam wɔ faako a ɛnyɛ awurade anim ɛfiri sɛ israel hene afiri adi rehwehwɛ ɔkraman dwie sɛdeɛ wɔti akokɔhwedeɛ wɔ mmepɔ soɔ
ɛnna saulo kaa sɛ mayɛ bɔne sane bra me ba dawid na merenyɛ wo bɔne bio ɛfiri sɛ me kra boɔ ayɛ den w ani so nnɛ da yi hwɛ madi nkwaseasɛm na mafom bebree pa ara
na dawid buaa sɛ hwɛ ɔhene pea nie na ma mmeranteɛ no mu baako mmra mmɛfa
na awurade bɛdane onipa biara tenenee ne ne nokorɛdie ama no sɛ nnɛ awurade de wo hyɛɛ me nsa na mampɛ sɛ metene me nsa meka deɛ awurade asra no no
na hwɛ sɛdeɛ wo kra asom boɔ nnɛ m ani soɔ yi saa ara na me kra nso nsom boɔ awurade ani soɔ na ɔnyi me mfiri ahohiahia nyinaa mu
na saulo ka kyerɛɛ dawid sɛ nhyira nka wo me ba dawid wobɛyɛ nnoɔma pii na wobɛdi nim wɔ ne nyinaa mu nso ɛnna dawid sii ne kwan soɔ na saulo sane kɔɔ ne tenabea
na dawid see no n akoma mu sɛ anhwɛ a da bi saulo nsa na ɛbɛku me biribiara nyɛ mma me sɛ mɛdwane akɔ filistifoɔ asase soɔ na saulo agyaa me na wanhwehwɛ me bio israel asase nyinaa so na mafiri ne nsa
na dawid sɔreeɛ na ɔne mmarima ahansia a wɔka ne ho no twaa mu kɔɔ gathene maok ba akis nkyɛn
na dawid ne akis tenaa gat ɔno ne ne mmarima no obiara ne ne fiefoɔ dawid ne ne yerenom baanu no yesreelni ahinoam ne karmelni abigail nabal yere no
na wɔka kyerɛɛ saulo sɛ dawid adwane kɔ gat na wankɔ so anhwehwɛ no bio
na dawid ka kyerɛɛ akis sɛ sɛ manya w anim adom a ma wɔmma me tenabea bi wiram nkuro no bi mu na menkɔtena hɔ na adɛn nti na w akoa ne wo ntena ahenkuro mu
ɛnna akis de siklag maa no da no ara enti siklag danee yuda ahemfo deɛ de bɛsi nnɛ yi
na nna a dawid de tenaa filistifoɔ asase soɔ no yɛ afirinhyia ne abosome nnan
na dawid ne ne mmarima no kɔ kɔtuaa gesurfoɔ ne girsifoɔ ne amalekfoɔ na wɔn na na wɔtete asase no soɔ firi teteete de kɔduru sur a ɛda kɔ misraim asase soɔ no
na dawid bɔɔ asase no na wannya ɔbarima anaa ɔbaa anikan na ɔfaa nnwan ne anantwie ne mfunumu ne yoma ne ntadeɛ na ɔsane baa akis nkyɛn
na akis kaa sɛ ɛhefoɔ na ɛnnɛ mokɔfom wɔn faeɛ yi na dawid se yɛkɔɔ yuda negeb ne yerahmeelfoɔ anafoɔ fam ne kenifoɔ anafoɔ fam
na dawid annya ɔbarima anaa ɔbaa bi anikan sɛ ɔde wɔn bɛba gat ɛfiri sɛ ɔse anyɛ a wɔbɛka yɛn ho asɛm sɛ sɛɛ na dawid ayɛ na nna a ɔde tenaa filistifoɔ asase soɔ no nyinaa sɛ ɔyɛeɛ ara ne no
na akis gyee dawid diiɛ kaa sɛ wama ne ho abɔn ne man israel pa ara enti ɔbɛyɛ m akoa daa
na saa berɛ no filistifoɔ boaboaa wɔn dɔm ano sɛ wɔretu sa ne israel akɔko na akis ka kyerɛɛ dawid sɛ hunu pefee sɛ wo ne wo mmammarima no ne me na ɛbɛkɔ ɔsa yi
na dawid ka kyerɛɛ akis sɛ ɛnneɛ wobɛhunu deɛ w akoa bɛyɛ na akis ka kyerɛɛ dawid sɛ ɔyɛ me nso mede wo bɛyɛ me tiri wɛmfoɔ nna nyinaa
saa berɛ yi na samuel awu ama israel nyinaa asu no asie no rama ɔno ara ne kuro mu na saulo atu asamanfrɛfoɔ ne asumanfoɔ nyinaa afiri asase no so
na filistifoɔ no boaboaa wɔn ano ba bɛkyeree nsraban sunem na saulo boaboaa israelfoɔ nyinaa ano na wɔkyeree nsraban gilboa
na saulo hunuu filistifoɔ nsraban no no ɔsuroeɛ na n akoma tuu papaapa
na saulo kɔbisaa awurade nanso daeɛ mu oo urim ntonto so oo adiyifoɔ anomu oo awurade ammua no
ɛnna saulo ka kyerɛɛ ne nkoa sɛ monkɔhwehwɛ ɔbaa samanfrɛni bi mma me na menkɔ ne hɔ abisa na ne nkoa no ka kyerɛɛ no sɛ hwɛ ɔbaa samanfrɛni bi wɔ endor
na saulo sakyeraa ne ho hyɛɛ atadeɛ foforɔ na ɔsii mu kɔeɛ a na nnipa baanu ka ne ho na wɔduruu ɔbaa no nkyɛn anadwo na ɔka kyerɛɛ no sɛ fa ɔsamanfrɛ so hyɛ me nkɔm na ma deɛ mɛbɔ ne din makyerɛ woɔ no mforo mmra mma me
na ɔbaa no ka kyerɛɛ no sɛ hwɛ wo ara wonim deɛ saulo ayɛ sɛdeɛ watwitwa asamanfrɛfoɔ ne adunsinfoɔ afiri asase yi soɔ na adɛn nti na woresum me kra fidie ama wɔaku me yi
na saulo kaa no awurade ntam sɛ sɛ awurade te aseɛ yi worenni asɛm yi mu so biara
ɛnna ɔbaa no kaa sɛ hwan na memma no mforo mmra mma woɔ na ɔse ma samuel mforo mmra mma me
na ɔbaa no hunuu samuel no ɔde nne kɛseɛ teaa mu na ɔbaa no ka kyerɛɛ saulo sɛ adɛn nti na woadaadaa me yi na wone saulo
na ɔhene ka kyerɛɛ no sɛ nsuro na ɛdeɛn na wohunu na ɔbaa no se onyame bi na mehunu sɛ ɔfiri asase mu reforo ba
na ɔka kyerɛɛ no sɛ ne su te sɛn na ɔse akɔkoraa bi a ɔhyɛ atadeɛ yuu na ɔreforo ba na saulo hunuu sɛ ɛyɛ samuel na ɔbɔɔ ne mu ase koto sɔree no
na samuel ka kyerɛɛ saulo sɛ adɛn nti na wohaa me maa meforo baeɛ yi na saulo buaa sɛ me ho hiahia me papaapa na filistifoɔ ne me reko na onyankopɔn apa m akyi na ɔmmua me bio ɔmfa adiyifoɔ so na ɔmfa daeɛ mu nso enti na mafrɛ woɔ yi sɛ kyerɛ me deɛ menyɛ
na samuel kaa sɛ adɛn nti na wonim sɛ awurade apa w akyire na wadane wo tamfo na wobisa me adeɛ yi
na awurade ayɛ sɛdeɛ ɔnam me so kaeɛ no na awurade ahwam wo nsam ahennie no de akɔma wo yɔnko dawid
ɛsiane sɛ woantie awurade nne na woanyɛ n abufuhyeɛ so adeɛ amalekfoɔ soɔ nti na awurade ayɛ wo ɛso adeɛ nnɛ yi
na awurade de israel nso ne wo bɛhyɛ filistifoɔ nsa na ɔkyena wo ne wo mma bɛba abɛka me ho na awurade de israel dɔm nso bɛhyɛ filistifoɔ nsa
ɛnna ntɛm ara saulo hwee ase bankwaa birim na samuel nsɛm no nti ɔsuroo papaapa nso na ahoɔden biara nni ne mu ɛfiri sɛ na ɔnnidii da mu no nyinaa ne anadwo mu no nyinaa
na ɔbaa no baa saulo nkyɛn na ɔhunuu sɛ wabɔ hu na ɔka kyerɛɛ no sɛ hwɛ w afenaa atie wo na mede me nkwa mato me nsam na matie wo nsɛm a woka kyerɛɛ me no
na wo nso tie w afenaa na ma memfa paanoo sini memmɛsi w anim na di na woanya ahoɔden de asi wo kwan so akɔ
na wampene kaa sɛ merenni na ne nkoa ne ɔbaa no nso hyɛɛ no na ɔtiee wɔn na ɔsɔree firii fam tenaa mpa so
nso na ɔbaa no wɔ nantwie ba a wadɔre wɔ efie hɔ na ɔyɛɛ ntɛm kumm no na ɔfaa esiam forɔe na ɔde too apiti
na ɔde bɛsii saulo ne ne nkoa no anim na wɔdiiɛ na wɔsɔre sii mu kɔe anadwo no
afei filistifoɔ boaboaa wɔn dɔm nyinaa ano baa afek na israelfoɔ kɔkyeree nsraban nsuo aniwa a ɛwɔ yesreel ho
na filistifoɔ asafohene bɛtwaa mu ɔha ɔha ne apem apem so na dawid ne ne mmarima no ka akis ho bɛtwaa mu wɔ kyidɔm no mu
ɛnna filistifoɔ asafohene no kaa sɛ na hebrifoɔ yi ɛ na akis ka kyerɛɛ filistifoɔ asafohene no sɛ ɛnyɛ dawid israelhene saulo akoa a ɔne me atena nna sɛɛ anaa mfeɛ sɛɛ yi a menhunuu ne ho bɔne biara firi da a ɔwaeeɛ de bɛsi nnɛ no nie
na filistifoɔ asafohene no bo fuu no na filistifoɔ asafohene no ka kyerɛɛ no sɛ ma ɔbarima yi nsane na ɔnsane nkɔ ne tenabea a wode no tenaeɛ hɔ na mma ɔne yɛn nnkɔ ɔsa no na wannane n ani ankyerɛ yɛn ɔko no mu na ɛdeɛn na oyi de bɛpata ne wura ɛnyɛ nnipa yi ti
ɛnyɛ dawid a wɔgyee ne ho dwom soɔ asa mu sɛ saulo akum n apem na dawid akum ne mpem du no nie anaa
ɛnna akis frɛɛ dawid ka kyerɛɛ no sɛ sɛ awurade te aseɛ yi wotene na me deɛ anka ɛyɛ ma me sɛ wo ne me bɛdi akɔneaba ɔsa yi mu ɛfiri sɛ ɛfiri da a wobaa me nkyɛn de bɛsi nnɛ menhunuu wo ho bɔne biara na asafohene no na ɛmpɛ woɔ
enti sane na kɔ asomdwoeɛ mu na wo ho anyɛ filistifoɔ no ahi
na dawid ka kyerɛɛ akis sɛ na mayɛ dɛn na ɛdeɛn na woahu no w akoa ho firi da a mebaa w anim de abɛsi nnɛ yi a enti mennkɔ na me ne me wura ɔhene atamfoɔ nnkɔko yi
na akis bua see dawid sɛ menim sɛ woyɛ wɔ m ani so sɛ nyankopɔn bɔfoɔ nso filistifoɔ asafohene no na wɔse ɔne yɛn renkɔ ɔsa no
enti monsɔre anɔpahema wo ne wo wura nkoa a wɔne wo baeɛ no na mosɔre nhema na anim tete ara pɛ a moasim akɔ
ɛnna dawid ne ne mmarima no tuaa nhema sii mu sɛ wɔresane akɔ filistifoɔ asase so na filistifoɔ no baa yesreel
na dawid ne ne mmarima no duruu siklag da a ɛtɔ so mmiɛnsa no na amalekfoɔ abɛtua anafoɔ fam ne siklag na wɔabɔ siklag na wɔde ogya ahye
na wɔafa mmaa a wɔwɔ mu no nnommum firi mmɔfra so kɔsi mpanin so wɔankum obiara na wɔsoaa wɔn sii kwan so kɔeɛ
na dawid ne ne mmarima no duruu kuro no mu no na hwɛ wɔde ogya ahye na wɔn yerenom ne wɔn mmammarima ne wɔn mmammaa no wɔafa wɔn nnommum kɔ
ɛnna dawid ne dɔm a wɔka ne ho no memaa wɔn nne so sui ara kɔsii sɛ wɔannya ahoɔden ansu bio
na dawid yerenom baanu no yesreelni ahinoam ne karmelni abigail nabal yere no nso wɔafa wɔn nnommum bi
na dawid ho kyeree no papaapa ɛfiri sɛ ɛdɔm no kaa sɛ wɔbɛsi no aboɔ na ɛdɔm no nyinaa kra botoeɛ wɔn mmammarima ne wɔn mmammaa nti nanso dawid hyɛɛ ne ho den awurade nyankopɔn mu
na dawid ka kyerɛɛ ɔsɔfoɔ ahimelek ba abiatar sɛ fa asɔfotadeɛ no brɛ me na abiatar de asɔfotadeɛ no brɛɛ dawid
na dawid bisaa awurade sɛ menti ɛdɔm yi anaa mɛto wɔn na ɔka kyerɛɛ no sɛ ti wɔn na wobɛto wɔn na gyeɛ nso wobɛgye
ɛnna dawid sii mu kɔeɛ ɔno ne mmarima ahansia a wɔka ne ho no na wɔduruu besor subonhwa ho no wɔn a wɔkaa akyire no soo hɔ
na dawid ne mmarima ahanan tii wɔn na ahanu a wɔabrɛ a wɔantumi antwa besor subonhwa no soo hɔ
na wɔhunuu misraimni bi wiram hɔ na wɔde no brɛɛ dawid na wɔmaa no paanoo diiɛ na wɔmaa no nsuo nomeeɛ
na wɔmaa no borɔdɔma ɛtoa sini ne bobe aba ntoa ntoa mmienu na ɔdiiɛ no n ani so baee no ɛfiri sɛ nnansa awia ne anadwo na ɔnnidiiɛ na ɔnnomee
na dawid ka kyerɛɛ no sɛ hwan nipa ne wo na ɛhe na wofire na ɔse meyɛ misraimni ba amalekni bi akoa na me wura gyaa me hɔ ɛfiri sɛ yadeɛ bɔɔ me nnaano
yɛkɔtuaa keretifoɔ anafoɔ fam ne deɛ ɛyɛ yuda dea no ne kaleb anafoɔ fam na yɛde ogya hyee siklag
na dawid ka kyerɛɛ no sɛ wode me bɛsiane akɔ ɛdɔm no nkyɛn na ɔse ka me onyankopɔn sɛ worenku me nso woremfa me nhyɛ me wura nsa na mede wo bɛsiane akɔ ɛdɔm no nkyɛn
na ɔde no siane kɔeɛ na hwɛ asadeɛ bebrebe a wɔakɔfa no filistifoɔ asase soɔ ne yuda asase soɔ no nti wɔboaboa fam hɔ nyinaa a na wɔredidi na wɔrenom na wɔresa
na dawid kunkumm wɔn firi ahemadakye kɔsii da a ɛdi soɔ no anwummerɛ na wɔn mu biara amfiri mu amfi gye mmeranteɛ ahanan a wɔtenatenaa yoma so dwaneeɛ
na dawid gyee deɛ amalekfoɔ faeɛ no nyinaa ne yerenom baanu no nso dawid gyee wɔn
na anka wɔn biribiara ketewa oo kɛseɛ oo mmammarima oo mmammaa oo asadeɛ a wɔbɛfaeɛ no mu biara oo dawid de ne nyinaa sane bae
na dawid faa nnwan ne anantwie no nyinaa na wɔde wɔn dii mmoa no anim baeɛ na wɔkaa sɛ yei deɛ dawid asadeɛ nie
na dawid duruu mmarima ahanu a wɔabrɛ a wɔantumi anni dawid akyire a wɔgyaa wɔn tenaa besor subonhwa ho no nkyɛn na wɔfirii adi bɛhyiaa dawid ne ɛdɔm a wɔne no nam no na dawid pinkyɛɛ ɛdɔm no kyeaa wɔn
ɛnna mmarima a wɔne dawid kɔeɛ no mu nnipa bɔne ne ahuhufoɔ buaa sɛ ɛnam sɛ wɔne yɛn ankɔ nti wɔremma wɔn asadeɛ a yɛakɔgyeɛ no bi gye wɔn yerenom ne wɔn mma na wɔmfa wɔn nkorɔ
na dawid kaa sɛ anuanom monnyɛ saa deɛ awurade de ama yɛn ho na wahwɛ yɛn soɔ na ɔde dɔm a wɔbaa yɛn soɔ no ahyɛ yɛn nsa
na hwan na ɔbɛtie mo asɛm yi mu na sɛ deɛ ɔkɔ akono kyɛfa teɛ no saa ara na deɛ ɔtenaa nnoɔma ho no nso kyɛfa teɛ wɔnkyɛ mu pɛ
na ɛfiri da no ara de rekorɔ no ɔde too hɔ yɛɛ ahyɛdeɛ ne atemmudeɛ maa israel de bɛsi nnɛ
na dawid duruu siklag no ɔsoma maa wɔde asadeɛ no bi kɔmaa yuda mpanin a wɔyɛ ne nnamfo kaa sɛ hwɛ awurade atamfoɔ asadeɛ mu akyɛdeɛ a wɔde rebrɛ mo nie
ɔde kɔmaa wɔn a wɔwɔ betel ne wɔn a wɔwɔ ramot a ɛwɔ negeb ne wɔn a wɔwɔ yatir
ne wɔn a wɔwɔ aroer ne wɔn a wɔwɔ sifmot ne wɔn a wɔwɔ estemoa
ne wɔn a wɔwɔ rakal ne wɔn a wɔwɔ yerahmeelfoɔ nkuro mu ne wɔn a wɔwɔ kenifoɔ kuro mu
ne wɔn a wɔwɔ horma ne wɔn a wɔwɔ kor asan ne wɔn a wɔwɔ atak
ne wɔn a wɔwɔ hebron ne mmeammea a dawid ne ne nnipa kyinkyiniiɛ hɔ
na filistifoɔ ne israel koeɛ na israel mmarima dwanee filistifoɔ anim na wɔtotɔe gilboa bepɔ so
na filistifoɔ tu saa saulo ne ne mma na filistifoɔ no kumm saulo mma yonatan ne abinadab ne malkisua
na ɔko no denee saulo na agyantofoɔ mmarima a wɔkura tadua no hunuu no na wɔtoo no piraa no
na saulo ka kyerɛɛ n akodeɛkurani sɛ twe wo nkrantɛ fa wɔ me na momonotofoɔ yi amma ammɛwɔ me na wɔammɛgoro me atɔprɛ na n akodeɛkurani no ampene ɛfiri sɛ na ɔsuro pii ɛnna saulo faa nkrantɛ na ɔhwee soɔ
na n akodeɛkurani no hunuu sɛ saulo awuo no ɔno nso hwee ne nkrantɛ so saa ara na ɔne no wui
saa ara na saulo ne ne mma baasa ne n akodeɛkurani ne ne mmarima nyinaa nso wuwuu prɛko da no ara
na israel mmarima a wɔwɔ bonhwa no agya ne wɔn a wɔwɔ yordan agya hunuu sɛ israel mmarima adwane na saulo ne ne mma atotɔ no wɔgyaa nkuro no hɔ dwanedwanee na filistifoɔ no ba bɛtenaa mu
na adeɛ kyeeɛ a filistifoɔ ba bɛyiyii atɔfoɔ ho adeɛ no wɔhunuu saulo ne ne mma baasa no sɛ wɔatotɔ wɔ gilboa bepɔ soɔ
na wɔtwaa ne ti na wɔyii ne ho akodeɛ na wɔsoma maa wɔde kyinii filistifoɔ asase so hyiae sɛ wɔnkɔbɔ kaseɛ wɔ wɔn abosomfie ne ɔman no mu
na wɔde n akodeɛ no kɔsiee astarot dan mu na ne funu no wɔde sɛnee bet san fasuo ho
na yabes gileadfoɔ tee deɛ filistifoɔ ayɛ saulo no
akofoɔ nyinaa sɔree nam anadwo nyinaa kɔfaa saulo funu ne ne mma afunu no firii bet san fasuo no ho de baa yabes na wɔhyee no wɔ hɔ
na wɔfaa wɔn nnompe kɔkoraa no santɛ dua no ase wɔ yabes na wɔdii mmuada nnanson
﻿ na saulo wuo akyi a dawid asane afiri amalekfoɔ kum aba no dawid dii siklag nnanu
na ne nnansa soɔ no hwɛ ɔbarima bi firi nsra no mu wɔ saulo nkyɛn bae na n atadeɛ asunsuane na dɔteɛ gu n atifi na ɔduruu dawid nkyɛn no ɔbɔɔ ne mu ase maa no
na dawid bisaa no sɛ ɛhe na wofiri reba yi na ɔka kyerɛɛ no sɛ israel nsram na mefiri dwaneeɛ yi
na dawid bisaa no sɛ ɔko no kɔɔ sɛn ka kyerɛ me ɛ na ɔse ɔman no adwane afiri ɔko no ano na ɔman no mu nnipa pii atotɔ na wɔawu na saulo ne ne ba yonatan nso awu
na dawid bisaa aberanteɛ a ɔbɛbɔɔ no amanneɛ no bio sɛ woyɛɛ dɛn na wohunuu sɛ saulo ne ne ba yonatan awuo
na aberanteɛ a ɔbɛbɔɔ amanneɛ no kaa sɛ mekɔfirii gilboa bepɔ so na hwɛ na saulo twere ne pea so na hwɛ nteaseɛnam ne apɔnkɔsotefoɔ atu repamo ho
na ɔhwɛɛ n akyire no ɔhunuu me na ɔfrɛɛ me na megyee no so sɛ menie
na ɔbisaa me sɛ wo ne hwan na mebuaa no sɛ meyɛ amalekni
na ɔka kyerɛɛ me sɛ bɛgyina me so ku me na nketenkete akuta me nso me kra nyinaa da so wɔ me mu
ɛnna megyinaa ne so kumm no ɛfiri sɛ na menim sɛ n ahweaseɛ akyiri no ɔrennya nkwa na mefaa abotire a ɛbɔ ne tire ne kapo a ɛhyɛ ne nsa no na mede mabrɛ me wura wɔ ha
ɛnna dawid sɔɔ n atadeɛ mu suanee mu na mmarima a wɔka ne ho no nyinaa nso yɛɛ saa
na wɔtwaa adwo na wɔsui na wɔkyenee kɔm kɔsii anwummerɛ maa saulo ne ne ba yonatan ne awurade man ne israel fie sɛ wɔatotɔ nkrantɛ ano
na dawid bisaa aberanteɛ a ɔka kyerɛɛ no no sɛ wofiri he na ɔse ɔhɔhoɔ amalekni bi ba ne me
na dawid ka kyerɛɛ no sɛ ɛyɛɛ dɛn na woansuro sɛ wobɛtene wo nsa asɛe deɛ awurade asra no ngo no
na dawid frɛɛ ne mmeranteɛ no mu bi sɛ twe pini na to hyɛ ne so na ɔbɔɔ no maa no wui
na dawid ka kyerɛɛ no sɛ wo mogya ngu w atifi na w ano na adi wo adanseɛ sɛ me na makum deɛ awurade asra no ngo no
na dawid bee saulo ne ne ba yonatan ho kwadwom yi
na ɔkaa sɛ wɔmfa agyan dwom yi nkyerɛ yuda mma hwɛ wɔatwerɛ no yasar nwoma no mu
ɛnie israel w animuonyamfoɔ a wɔahwire wɔn mu no deda wo sorɔnsorɔmmea so sɛdeɛ ahoɔdenfoɔ asi atotɔ
monnka no gat mommmɔ kaseɛ askelon mmɔntene so na filistifoɔ mmammaa ani annye na momonotofoɔ mmammaa anni ahurisie
mo gilboa mmepɔ wɔmmma bosuo ne osuo nntɔ nngu mo so na nnɔbaeɛ mfu mmma mo so na ɛhɔ na wɔatoto ahoɔdenfoɔ kyɛm atwene saulo kyɛm wɔamfa ngo ansra ho
atɔfoɔ mogya ahoɔdenfoɔ sradeɛ ho na yonatan agyan ansane amfire na saulo nkrantɛ ansane amfiri ho hunu
saulo ne yonatan wɔyɛ adɔfoɔ ne ahoɔfɛfoɔ wɔn nkwa mu ne wɔn wuo mu nso wɔanni ntetemu wɔn ho yɛ hare sene akɔdeɛ wɔn ho yɛ den sene agyata
israel mmammaa saulo na monsu no ɔno na ɔfiraa mo ntoma kɔkɔɔ maa no yɛɛ fɛ na ɔde sika ahyehyɛdeɛ guguu mo ntadeɛ soɔ
sɛdeɛ ahoɔdenfoɔ asi atotɔ ɔko mu wɔahwire yonatan mu wo sorɔnsorɔmmea so
wo nti me ho hiahia me me nua yonatan w asɛm yɛɛ me fɛ sɛ wo dɔ yɛɛ me nwanwa sene mmaa dɔ
sɛdeɛ ahoɔdenfoɔ asi atotɔ na akodeɛ asi asɛeɛ
na yei akyiri no dawid bisaa awurade sɛ memforo nkɔ yuda nkuro bi mu anaa na awurade ka kyerɛɛ no sɛ foro kɔ na dawid kaa sɛ ɛhe na memforo nkɔ na ɔse hebron
ɛnna dawid kɔɔ hɔ ɔne ne yerenom baanu no nso yesreelni ahinoam ne abigail karmelni nabal kunafoɔ no
na dawid de mmarima a wɔne no nam no nso ne wɔn fiefoɔ bae na wɔbɛtenaa hebron nkuro mu
ɛnna yuda mmarima ba bɛsraa dawid ngo sii no yuda fie so hene wɔ hɔ na wɔka kyerɛɛ dawid sɛ yabes gileadfoɔ na wɔsiee saulo
dawid somaa abɔfoɔ maa wɔkɔɔ yabes gileadfoɔ no nkyɛn kɔka kyerɛɛ wɔn sɛ awurade nhyira nka mo sɛ moayɛ mo wura saulo adɔeɛ sɛɛ na moasie no
na afei awurade ne mo nni no adɔeɛ ne nokorɛ so na sɛ moayɛ saa adeɛ yi nti me nso mɛyɛ mo saa yie yi bi
na afei monhyɛ mo abasam den na monyɛ mo ho mmarima na mo wura saulo awu nanso yuda fie asra me ngo asi wɔn so hene
na saulo safohene abner ner ba faa saulo ba isboset de no twa kɔɔ mahanaim
na ɔde no yɛɛ gilead ne asurfoɔ ne yesreel ne efraim ne benyamin ne israel nyinaa so hene
saulo ba isboset bɛdii israel so hene no na wadi mfirinhyia aduanan na ɔdii hene mfeɛ mmienu nanso yuda fie deɛ wɔdii dawid akyi
na nna a dawid dii yuda fie so hene hebron no ano si mfirinhyia nson ne abosome nsia
na ner ba abner ne saulo ba isboset nkoa tu firii mahanaim baa gibeon
na seruia ba yoab ne dawid nkoa tu kɔe na wɔhyia boaboaa wɔn ano wɔ gibeon tadeɛ ho yeinom boa ɔtadeɛ no fa ha na yeinom boa ɔtadeɛ no fa ha
na abner ka kyerɛɛ yoab sɛ ma mmeranteɛ no nsɔre nko wɔ yɛn anim ɛ na yoab kaa sɛ wɔnsɔre ɛ
ɛnna wɔbuu wɔn ano sɔre kɔeɛ benyamin ne saulo ba isboset deɛ dummienu ne dawid nkoa mu dummienu
na wɔn nyinaa sosɔɔ wɔn mfɛfoɔ ti de wɔn nkrantɛ wowɔɔ wɔn mfɛfoɔ mfem na wɔtotɔɔ prɛko enti wɔfrɛ hɔ sɛ helkat hasurim helkat hasurim asekyerɛ ne ano nnamnnam afuo a ɛwɔ gibeon
na ɔko no mu yɛɛ den sɛ biribi da no na abner ne israel mmarima no dii nkoguo dawid nkoa no anim
na seruia mma baasa yoab abisai ne asahel wɔ hɔ na asahel nan ase yɛ hare sɛ wiram ɔtwe
na asahel pamm abner na wammane ankɔ nifa anaa benkum amfiri abner akyi
ɛnna abner hwɛɛ n akyire na ɔkaa sɛ wo asahel nie na ɔse mene no
na abner ka kyerɛɛ no sɛ mane fa wo nifa anaa wo benkum kɔkyere mmeranteɛ no mu bi na gye n asadeɛ fa na asahel ampɛ sɛ ɔbɛsane afiri n akyire
na abner kɔɔ so ka kyerɛɛ asahel bio sɛ sane firi m akyiri kɔ adɛn nti na memmɔ wo nhwe fam na mɛtumi mama m ani so makyerɛ wo nua yoab sɛn
nanso wampɛ sɛ ɔsane ɛnna abner de ne pea to wɔɔ ne yafunu mu na pea no hwiree n akyi na ɔhwee hɔ wuu hɔ ara na obiara a ɔduruu deɛ asahel wuiɛ hɔ no ɔgyinae komm
na yoab ne abisai tii abner na owia rekɔtɔ no na wɔduruu ama kokoɔ a ɛda gia anim gibeon serɛ so kwan ho no so
na benyaminfoɔ boaboaa wɔn ano gyinaa abner akyi yɛɛ ekuo baako na wɔkɔgyinaa kokoɔ bi atifi
na abner bisaa yoab sɛ nkrantɛ nsɛe adeɛ nkɔsi da bɛn wonnim sɛ akyire bɛyɛ ɔtan na ɛnkɔsi da bɛn ansa na woaka akyerɛ w asraafoɔ no sɛ wɔnsane mfiri wɔn nuanom akyi
na yoab se sɛ onyankopɔn te aseɛ yi sɛ woankasa a anka ɛfiri anɔpa na mmarima no asan afiri wɔn nuanom akyi die
ɛnna yoab hyɛnee totorobɛnto no na mmarima no nyinaa gyinae na wɔantaa israel bio nso wɔankɔ so anko bio
na abner ne ne mmarima no faa mpaperɛ so nam anadwo no nyinaa twaa yordan nam bitron nyinaa kɔɔ mahanaim
na yoab sane firii abner akyi na ɔboaboaa ɔman no nyinaa ano no na aka dawid nkoa no mu dunkron ne asahel
na dawid nkoa no akunkum benyamin ne abner mmarima no mu nnipa ahasa aduosia
na wɔsoaa asahel kɔsiee no n agya da a ɛwɔ betlehem no mu na yoab ne ne mmarima no nam anadwo no nyinaa na adeɛ kyee wɔn hebron
na akodie daa saulo fie ne dawid fie ntam kyɛreeɛ na dawid deɛ ɔkɔɔ so yɛɛ den ara nanso saulo fie deɛ wɔkɔɔ so hodwoe ara
na wɔwoo mmammarima maa dawid wɔ hebron n abakan ne amnon a yesreelni ahinoam woo no no
na deɛ ɔtɔ so mmienu ne kileab a abigail karmelni nabal kunafoɔ no woo no no na deɛ ɔtɔ so mmiɛnsa ne absalom a ɔyɛ gesurhene talmai babaa maaka ba
na deɛ ɔtɔ so nnan ne hagit ba adoniya na deɛ ɔtɔ so nnum ne abital ba sefatia
na deɛ ɔtɔ so nsia ne dawid yere egla ba yitream yeinom na wɔwoo wɔn maa dawid wɔ hebron
na ɛberɛ a na akodie da saulo fie ne dawid fie ntam no abner yɛɛ ne ho kɛseɛ wɔ saulo fie ara
nso na saulo wɔ mpena bi a ne din de rispa a ɔyɛ aya babaa na isboset ka kyerɛɛ abner sɛ adɛn nti na wokɔ m agya mpena ho
na isboset asɛm no hyɛɛ abner abufuo kɛseɛ maa ɔkaa sɛ adɛn ɔkraman ne me na mama yuda de me adi asie sɛ ɛbɛsi nnɛ mayɛ w agya saulo fie ne nuanom ne ne namfonom adɔeɛ a menyii wo nhyɛɛ dawid nsa na nso worepɛ kwaadu a ɛte saa abɔ me wɔ ɔbaa yi ho
saa na onyankopɔn nyɛ abner na saa na ɔnkɔ so nyɛ no sɛdeɛ awurade kaa dawid ntam no saa na mɛyɛ mama no
sɛ wɔbɛma ahennie no afiri saulo fie na wɔde dawid ahennwa asi israel ne yuda so afiri dan akɔsi beer seba
ɛsiane sɛ na isboset suro no nti wantumi ammua abner asɛm biara bio
na abner somaa abɔfoɔ maa wɔkɔɔ dawid nkyɛn wɔ hebron kɔbisaa sɛ hwan na asase yi wɔ no nso ɔkaa sɛ ɛne me mpam na hwɛ mɛboa wo ama israel nyinaa adane aba wo nkyɛn
na ɔkaa sɛ wiɛ me ne wo bɛpam na adeɛ baako pɛ na merebisa no wo hɔ sɛ nhunu m anim gye sɛ wode saulo babaa mikal ba ansa na woaba abɛhwɛ m anim
na dawid somaa abɔfoɔ maa wɔkɔɔ saulo ba isboset nkyɛn kɔkaa sɛ fa me yere mikal a mede filistifoɔ mmarima ano ɔha megyee no awadeɛ no brɛ me
na isboset soma maa wɔkɔfaa no firi ne kunu lais ba paltiel nkyɛn
na ne kunu no ne no kɔe na ɔde esu dii n akyiri ara kɔduruu bahurim ɛnna abner ka kyerɛɛ no sɛ sane kɔ na ɔsaneeɛ
na abner ne israel mpanimfoɔ kasaa sɛ mmerɛ a atwam no na morehwehwɛ dawid sɛ ɔmmɛdi mo so hene
na afei monyɛ ɛ ɛfiri sɛ awurade aka akyerɛ dawid sɛ m akoa dawid nsa na mede bɛgye me man israel filistifoɔ ne wɔn atamfoɔ nyinaa nsam
na abner kasa guu benyamin aso mu nso na abner kɔe nso kɔkaa adwene pa a israel ne benyamin fie nyinaa afa no guu dawid aso mu wɔ hebron
na abner baa dawid nkyɛn hebron a nnipa aduonu ka ne ho na dawid too abner ne mmarima a wɔka ne ho no pono
na abner ka kyerɛɛ dawid sɛ mɛsɔre makɔ makɔboaboa israel nyinaa ano mabrɛ me wura na wɔne wo apam na woadi wɔn a wopɛ nyinaa so hene na dawid gyaa abner kwan maa no kɔɔ asomdwoeɛ mu
na hwɛ dawid mmarima no ne yoab firii akofoɔ asafo mu bae na wɔde asadeɛ pii nso bae na abner nni dawid nkyɛn hebron ɛfiri sɛ wagya no kwan ma no kɔ dwoodwoo
na yoab ne dɔm a wɔka ne ho nyinaa baeɛ no wɔka kyerɛɛ yoab sɛ ner ba abner aba ɔhene nkyɛn na wagya no kwan ma ɔkɔ asomdwoeɛ mu
na yoab baa ɔhene nkyɛn bɛkaa sɛ ɛdeɛn na woayɛ yi hwɛ abner aba wo nkyɛn adɛn nti na woagya no kwan na ɔkorɔ yi
wonim ner ba abner sɛ ɔbaa sɛ ɔrebɛdaadaa woɔ na wahunu wo korɔ ne wo ba na wahunu deɛ woreyɛ nyinaa
na yoab firii adi firii dawid nkyɛn na ɔsomaa abɔfoɔ maa wɔkɔtii abner na wɔde no firii sira abura ho sane bae na dawid deɛ na ɔnnim
na abner sane baa hebron no yoab de no mane kɔɔ kuro pono no mu sɛ ɔne no rekɔkasa kokoam ɛhɔ na ne nua asahel mogya nti ɔkɔwɔɔ ne yafunum sekan maa no wuiɛ
na ɛno akyi dawid teeɛ na ɔkaa sɛ me ne m ahennie di ner ba abner mogya ho bem awurade anim daa
wɔmma no mmua yoab atifi ne n agya fie nyinaa so nanso wɔmmma onipa a ɔwɔ babaso anaa ɔkwatani anaa deɛ ɔtwere poma so anaa deɛ ɔtɔ nkrantɛ ano anaa deɛ aduane bɔ no mmpa yoab fie da
na yoab ne ne nua abisai dii abner awu ɛfiri sɛ ɔkumm wɔn nua asahel gibeon ko no mu
na dawid ka kyerɛɛ yoab ne nnipa a wɔka ne ho no nyinaa sɛ monsunsuane mo ntadeɛ mu na momfira ayitoma na montwa adwo ma abner na ɔhene dawid dii funnaka no akyi
na wɔkoraa abner wɔ hebron na ɔhene maa ne nne so suu abner da so na ɔman no nyinaa sui
na ɔhene bee abner ho kwadwom yi sɛ ogyegyentwie wuo na abner awuo yi
wɔankyekyere wo nsa da na wɔanto wo nan mpokyerɛ da sɛ wɔtɔ amumuyɛ mma anim na woatɔ yi na ɔman no nyinaa kɔɔ so suu no bio
na ɔman no nyinaa baa sɛ wɔrebɛkorɔkorɔ dawid ama no adidi na owia da so wɔ hɔ no dawid kaa ntam sɛ sei na onyankopɔn nyɛ me na ɔnkɔ so nyɛ sɛ mede aduane anaa biribiara meka m ano ansa na owia akɔtɔ a
na ɔman no nyinaa hunui na ɛyɛɛ wɔn anisɔ adeɛ a ɔhene yɛeɛ nyinaa yɛɛ ɔman no nyinaa anisɔ
na ɔman no nyinaa ne israel nyinaa hunuu da no sɛ ɛmfiri ɔhene na wɔkumm ner ba abner
na ɔhene ka kyerɛɛ ne nkoa sɛ monnim sɛ ɔsafohene ne onipa kɛseɛ atɔ nnɛ da yi israel
na me deɛ ɛnnɛ meyɛ mmerɛ na wɔasra me asi me hene na mmarima yi seruia mma yi yɛ den ma me awurade ntua deɛ ɔyɛ bɔne so ka sɛdeɛ ne bɔne teɛ
na saulo ba isboset tee sɛ abner awu hebron no ne nsam goe na israel nyinaa bo tui
na saulo ba no wɔ mmarima baanu a wɔyɛ no asafohene ɔbaako din de baana na deɛ ɔka ho no din de rekab wɔyɛ beerotni rimon mma a wɔfiri benyamin mma mu na wɔbu beerotfoɔ nso fra benyaminfoɔ mu
na beerotfoɔ no dwane kɔɔ gitaim kɔyɛɛ hɔ ahɔhoɔ de bɛsi nnɛ
na saulo ba yonatan wɔ ɔbabarima bi a ɔyɛ apakye saulo ne yonatan ho asɛm no firii yesreel baeɛ no na wadi mfeɛ nnum na ne bagyegyefoɔ maa no so dwanee na ɔreyɛ ntɛm adwane no ɔhwee ase na ɔtɔɔ apakye na ne din de mefiboset
na beerotni rimon mma rekab ne baana sii mu baa isboset fie awia ketee nso na wada awianna
na hwɛ na efie hɔ pono wɛmfoɔ no reporo ayuo na n ani akum ama wada enti rekab ne ne nua baana yɛɛ nwaa hyɛnee mu
na wɔduruu ɛdan no mu na ɔno nso da mpa so ne dabekyire no wɔwɔɔ no sekan kumm no na wɔtwaa ne ti na wɔde ne tiri no nam yordan bonhwa kwan anadwo no nyinaa kɔe
na wɔde isboset tiri no brɛɛ dawid wɔ hebron na wɔka kyerɛɛ ɔhene sɛ hwɛ wo tamfo saulo ba isboset a anka ɔrehwehwɛ wo aku woɔ no tiri nie na ɛnnɛ da yi awurade atɔ saulo ne n asefoɔ so were ama me wura ɔhene
nanso dawid buaa beerotni rimon mma rekab ne ne nua baana kyerɛɛ wɔn sɛ sɛ awurade a ɔgyee me kra ahohiahia nyinaa mu te aseɛ yi
deɛ ɔbɛka kyerɛɛ me sɛ hwɛ saulo awu na ɛyɛɛ n ani so sɛ asɛmpa na ɔde abrɛ me no mekyeree no mekumm no siklag mede metuaa no n asɛm no so ka
na nkantom sɛ nnipa bɔne adi onipa tenenee awu ne fie ne mpa soɔ na afei meremmisa ne mogya mo nsam na merenyi mo mfiri asase so anaa
na dawid hyɛɛ ne mmeranteɛ no maa wɔkumm wɔn na wɔtwitwaa wɔn nsa ne wɔn nan de sensɛnee ɔtareɛ a ɛwɔ hebron no ho na isboset tiri no deɛ wɔfae na wɔsiee wɔ abner da mu hebron
ɛnna israel mmusuakuo nyinaa baa dawid nkyɛn wɔ hebron bɛkaa sɛ yɛn nie wo bogya ne yɛn
nso akane no a na saulo di yɛn so hene no wone deɛ na ɔde israel firi adie na ɔde wɔn ba mu na awurade aka akyerɛ wo sɛ wo na wobɛyɛne me man israel na wo na wobɛdi israel so hene
na israel mpanimfoɔ nyinaa baa ɔhene nkyɛn hebron na ɔhene dawid ne wɔn pamee wɔ hebron awurade anim na wɔsraa dawid ngo de no sii israel so hene
dawid bɛdii hene no na wadi mfeɛ aduasa na ɔdii hene mfirinhyia aduanan
ɔdii yuda so hene wɔ hebron mfeɛ nson ne abosome nsia na ɔdii israel ne yuda nyinaa so hene mfeɛ aduasa mmiɛnsa wɔ yerusalem
na ɔhene ne ne mmarima kɔɔ yerusalem kɔtuaa yebusifoɔ a na wɔte asase no soɔ no na yebusifoɔ no ka kyerɛɛ dawid sɛ woremma ha na nnipa a wɔyɛ mmerɛ te sɛ anifirafoɔ ne mpakye mpo bɛsi wo kwan na wɔdwene sɛ dawid rentumi nhyɛne mu hɔ
nanso dawid faa sion aban no a ɛne dawid kuro no
na dawid kaa no ɛda no sɛ obiara a ɔbɛkum yebusifoɔ no ɛsɛ sɛ ɔkɔduru nsuka no ho na wɔato ahyɛ mpakye ne anifirafoɔ a dawid kra tan wɔn no so enti na wɔka sɛ onifirani ne apakye mmma fie
na dawid tenaa aban no mu na ɔfrɛɛ no dawid kuro na dawid totoo ɛho afasuo hyiae firi milo ne emu fam
na dawid kɔɔ so yɛɛ kɛseɛ ara na awurade asafo nyankopɔn dii n akyi
na tirohene hiram somaa abɔfoɔ maa wɔde ntweneduro nnua ne nnuasenfoɔ ne abantofoɔ baa dawid nkyɛn na wɔkyekyeree efie maa dawid
na dawid hunuu sɛ awurade de no asi israel so hene pintinn na ne man israel nti wama n ahennie so
na dawid firi hebron baeɛ akyiri no ɔfefaa mpena na ɔwarewaree yerenom pii firii yerusalem na wɔwowoo mmammarima ne mmammaa maa no bio
na wɔn a wɔwoo wɔn maa dawid wɔ yerusalem no din nie samua sobab natan salomo
yibhar elisua nefeg yafia
elisama eliada ne elifelet
na filistifoɔ tee sɛ wɔasra dawid de no asi israel so hene no filistifoɔ nyinaa foro baa sɛ wɔrebɛhwehwɛ dawid na dawid teeɛ no ɔsiane kɔɔ aban no mu
na filistifoɔ no ba bɛbɔɔ nsraban wɔ refaim bonhwa mu
na dawid bisaa awurade sɛ menkɔ filistifoɔ no so anaa wode wɔn bɛhyɛ me nsa anaa na awurade ka kyerɛɛ dawid sɛ kɔ na mede filistifoɔ no bɛhyɛ wo nsa ampa
na dawid kɔɔ baal perasim na dawid kunkumm wɔn hɔ na ɔkaa sɛ awurade apae m atamfoɔ mu m anim sɛdeɛ wɔpae nsuo mu no enti ɔfrɛɛ hɔ sɛ baal perasim baal perasim asekyerɛ ne mpaemubea
na wɔgyaa wɔn ahoni hɔ na dawid ne ne nnipa no tase kɔeɛ
na filistifoɔ no sane foro baa bio bɛbɔɔ nsraban wɔ refaim bonhwa mu
na dawid bisaa awurade no ɔkaa sɛ nkɔ dane wo ho kɔsi wɔn akyi na fa baka nnua no ntentensoɔ bra wɔn so
na sɛ wote nanteɛ nka baka nnua no atifi a ɛnneɛ ka wo ho ɛfiri sɛ ɛkyerɛ sɛ awurade afiri redi w anim akɔkum filistifoɔ dɔm no
na dawid yɛɛ sɛdeɛ awurade hyɛɛ no no na ɔkumm filistifoɔ no firi geba de kɔduruu geser
na dawid sane hyiahyiaa israel mmarima a wɔayi wɔn nyinaa bio wɔn ano si mpem aduasa
na dawid sɔreeɛ na ɔne dɔm a wɔka ne ho nyinaa kɔ kɔfirii baale yuda sɛ wɔrekɔfa nyankopɔn apam adaka a wɔbɔ din a ɛyɛ asafo awurade a ɔte kerubim ntam no din wɔ soɔ no afiri hɔ aba
na wɔde nyankopɔn adaka no sii teaseɛnam foforɔ so firii abinadab fie a ɛwɔ kokoɔ soɔ no mu na abinadab mma usa ne ahio de teaseɛnam foforɔ a nyankopɔn adaka no si soɔ no kɔe
na ahio di adaka no anim
na dawid ne israel fie nyinaa de wɔn ahoɔden nyinaa de nsankuo bɛnta a wɔde pepeaa nnua ayɛ mpintin nnonno nsambɔ ne nnawuro goroo awurade anim
na wɔduruu nakon ayuporebea no usa tenee ne nsa kɔkaa nyankopɔn adaka no sɔɔ mu ɛfiri sɛ anantwie no hinhimii
na awurade bo fuu usa na mfomsoɔ no nti onyankopɔn bɔɔ no wɔ hɔ na ɔwuu nyankopɔn adaka no nkyɛn mu
na dawid bo fui sɛ awurade atwe usa aso wɔ n abufuo mu na ɔfrɛɛ hɔ din sɛ peres usa peres usa asekyerɛ ne usa so bufa de bɛsi nnɛ
na dawid suroo awurade da no na ɔkaa sɛ awurade adaka no bɛba me nkyɛn sɛn nie
enti dawid ampɛ sɛ ɔde awurade adaka no ba ne nkyɛn dawid kuro no mu na dawid de mane kɔɔ gitini obed edom fie
na awurade adaka no sii gitini obed edom fie abosome mmiɛnsa na awurade hyiraa obed edom ne ne fie nyinaa
na wɔka kyerɛɛ dawid sɛ awurade ahyira obed edom fie ne deɛ ɔwɔ nyinaa nyankopɔn adaka no nti na dawid kɔ kɔfaa nyankopɔn adaka no firii obed edom fie de baa dawid kuro mu anigyeɛ mu
na wɔn a wɔso awurade adaka no tutuu anammɔn nsia no ɔde nantwie ne aboa a wadɔ bɔɔ afɔdeɛ
na dawid de n ahoɔden nyinaa sae wɔ awurade anim nso na dawid de nwera asɔfotadeɛ amia
na dawid ne israel fie nyinaa de osebɔ ne totorobɛntohyɛn de awurade adaka no foro bae
na ɛbaa sɛ awurade adaka no duruu dawid kuro mu no saulo babaa mikal hwɛɛ mpomma mu na ɔhunuu ɔhene dawid sɛ ɔrehurihuri na ɔresa awurade anim na ɔbuu no animtia n akoma mu
na wɔde awurade adaka no bae de bɛsii ne siberɛ ntomadan a dawid asi ama no no mu na dawid bɔɔ ɔhyeɛ afɔdeɛ ne asomdwoeɛ afɔdeɛ awurade anim
na dawid wiee ɔhyeɛ afɔdeɛ ne asomdwoeɛ afɔdeɛ no bɔ no ɔde asafo awurade din hyiraa ɔman no
na ɔkyɛɛ adeɛ maa ɔman no nyinaa israel man mu no nyinaa mmarima ne mmaa ɔmaa wɔn mu biara paanoo mua baako ne nankum ne bobe aba taterɛ ɛnna ɔman no nyinaa sii mu kɔɔ wɔn fie
ɛnna dawid sane bɛhyiraa ne fiefoɔ na saulo ba mikal firii adi bɛhyiaa dawid na ɔkaa sɛ animuonyam bɛn na israel hene anya nnɛ sɛ wapa ne ho nnɛ wɔ n asomfoɔ mfenaa anim sɛ ahuhufoɔ no bi pa ne ho a n ani mmu ne dwɛ
na dawid ka kyerɛɛ mikal sɛ awurade a ɔfirii w agya ne ne fie nyinaa akyi yii me na ɔhyɛɛ me sɛ menni ne man israel so hene no anim na megoroeɛ
na mɛyɛ awiɛmfoɔ masene yei bio na mayɛ w ani so famni na mfenaa a woaka no wɔn na mɛnya animuonyam wɔ wɔn ani so
na saulo babaa mikal annya ɔba de kɔsii ne wuda
na ɔhene te ne fie na awurade maa no ɔhome firii n atamfo nyinaa ho hyiaeɛ no
ɔhene ka kyerɛɛ odiyifoɔ natan sɛ hwɛ me deɛ mete tweneduro dan mu na nyankopɔn adaka si ntomadan mu
na natan ka kyerɛɛ ɔhene sɛ deɛ ɛwɔ w akoma mu nyinaa kɔyɛ na awurade di w akyi
na ɛbaa sɛ anadwo no ara awurade asɛm baa natan nkyɛn sɛ
kɔ na kɔka kyerɛ m akoa dawid sɛ sɛ awurade seɛ nie wo na wobɛsi dan ama matena mu
na ɛfiri da a meyii israelfoɔ firii misraim baeɛ de bɛsi nnɛ yi mentenaa efie mu da na mmom menam ntomadan tenabea mu
baabiara a me ne me man israelfoɔ nyinaa anante akɔ no me ne atemmufoɔ a mayi wɔn sɛ wɔnhwɛ israel so no bi akasa sɛ adɛn nti na moansi ntweneduro dan amma me anaa
na afei kɔka kyerɛ m akoa dawid sɛ sɛ asafo awurade seɛ nie me na mefaa wo firii nnwanhwɛbea firii nnwan akyiridie sɛ bɛyɛ me man israel so hene
na medii w akyi baabiara a wokɔeɛ na matwitwa w atamfo nyinaa afiri w anim na mɛma woanya din kɛseɛ sɛ asase so nnipa akɛseɛ din
na mɛsiesie tenabea ama me man israel na mɛdua wɔn ama wɔatena wɔn tenabea na wɔanhwanyan wɔn bio na amumuyɛ mma anha wɔn bio sɛ akane no
ɛberɛ a mehyɛɛ atemmufoɔ sɛ wɔnni me man israel soɔ no na mɛma woahome afiri w atamfo nyinaa nsam na awurade aka akyerɛ wo sɛ awurade na ɔbɛkyekyere efie ama woɔ
sɛ wo nna wie duru na woti w agyanom wɔ asamando a mɛma w aseni a ɔfiri wo yam so w akyi na mama n ahennie atim
ɔno na ɔbɛsi dan ama me din na mama n ahennie adwa atim akɔsi daa
me na mɛyɛ no agya na ɔno nso ayɛ me ɔba na sɛ ɔfom a mede nnipa abaa ne nnipa mma mpire bɛtea no
na m adɔeɛ remfiri ne ho sɛdeɛ ɛfirii saulo a metuu no w anim no ho no
na wo fie ne w ahennie bɛtim akɔsi daa wɔ m anim w ahennwa bɛtim pintinn akɔsi daa
na sɛdeɛ nsɛm yi nyinaa ne anisoadehunu yi nyinaa teɛ no saa ara na natan ka kyerɛɛ dawid
ɛnna ɔhene dawid ba bɛtenaa awurade anim na ɔkaa sɛ ao awurade nyankopɔn mene hwan na me fie ne deɛn sɛ wode me abɛduru ha yi
nanso yei da so yɛ w ani so ketewa o awurade nyankopɔn na woaka daakye a ɛwɔ akyirikyiri ho asɛm nso akyerɛ w akoa fie na woakyerɛ me awoɔ ntoatoasoɔ a ɛbɛba awurade nyankopɔn
na ɛdeɛn na dawid nkɔ so nka nkyerɛ wo bio na wo na wonim w akoa o awurade nyankopɔn
ɛsiane w asɛm a woaka no nti ne sɛdeɛ w akoma teɛ no na woayɛ ade kɛseɛ yi sɛ wobɛma w akoa ahunu
enti woso kokuroo awurade nyankopɔn na obiara nni hɔ a ɔte sɛ woɔ na onyame biara nso nni w akyi sɛ nsɛm a yɛde yɛn aso ateɛ no nyinaa teɛ no
na ɔman foforɔ bɛn na ɛwɔ asase soɔ a ɛte sɛ wo man israel wɔn a onyankopɔn akɔgye wɔn afa ayɛ ne man na ɔde agye din na wayɛ nnoɔma akɛseakɛse a ɛyɛ hu ama wɔn ɛberɛ a wogyee wo man firii misraim maa wo ho wɔ amanaman ne wɔn anyame nsam no anim
na woasiesie wo man israel afa de wɔn ayɛ wo man kɔsi daa na wo awurade woayɛ wɔn nyankopɔn
na afei ao awurade nyankopɔn asɛm a woaka no w akoa ne ne fie ho no ma no nnyina nkɔsi daa na yɛ sɛdeɛ woaka no
na wo din bɛkorɔn akɔsi daa na wɔaka sɛ asafo awurade ne israel so nyankopɔn na w akoa dawid fie bɛgyina w anim pintinn
na wo asafo awurade israel nyankopɔn woayi w akoa asotire sɛ mɛkyekyere efie mama wo enti na w akoa asi ne bo rebɔ wo saa mpaeɛ yi
na afei o awurade nyankopɔn wo ara wone onyankopɔn na wo nsɛm yɛ nokorɛ na wode adepa yi ahyɛ w akoa bɔ
na afei ma no nyɛ wo fɛ sɛ wobɛhyira w akoa fie na agyina wɔ w anim daa na wo o awurade nyankopɔn wo na woaka na wo nhyira mu na wɔbɛhyira w akoa fie daa
na yei akyiri no dawid ko dii filistifoɔ so na ɔbrɛɛ wɔn ase na dawid gyee metegamma firii filistifoɔ nsam
na ɔkaa moab nso gui na ɔmaa wɔdedaa fam akuo mmiɛnsa na wɔkumm nnipa akuo no mu mmienu na wɔgyaa ekuo baako sɛ wɔntena ase na moabfoɔ bɛyɛɛ dawid nkoa a wɔtua apeatoɔ ma no
dawid kaa sobahene rehob ba hadadeser nso gui ɛberɛ a ɔkɔɔ sɛ ɔrema ne tumi akɔso asubɔntene eufrate ho no mu
na dawid kyeree wɔn apɔnkɔsotefoɔ no mu apem ahanson ne anammɔnmufoɔ mpem aduonu na dawid twitwaa nteaseɛnam apɔnkɔ nyinaa nantin ntini na ɔgyaa wɔn mu nteaseɛnam ɔha deɛ
na damasko siriafoɔ baa sɛ wɔrebɛboa sobahene hadadeser no dawid kumm siriafoɔ no mu nnipa mpem aduonu mmienu
ɛnna dawid de bansifoɔ kɔtenaa damasko a ɛwɔ siria na siria yɛɛ dawid nkoa a wɔtua apeatoɔ na awurade boaa dawid maa no dii nim wɔ baabiara a ɔkɔeɛ nyinaa
na dawid gyegyee sika akyɛm a na hadadeser nkoa kura no de baa yerusalem
na ɔhene dawid faa kɔbere mfrafraeɛ pii pa firii hadadeser nkuro beta ne berotai mu
na hamathene toi tee sɛ dawid aka hadadeser dɔm nyinaa aguo no
toi somaa ne ba yoram baa ɔhene dawid nkyɛn bɛkyeaa no maa no amo sɛ ɔne hadadeser ako na waka no aguo ɛfiri sɛ na hadadeser ne toi di ako na yoram kura dwetɛ nnwinneɛ ne sika nnwinneɛ ne kɔbere mfrafraeɛ nnwinneɛ de bae
ɛno nso na ɔhene dawid de yɛɛ akronkronneɛ maa awurade sɛ dwetɛ ne sika a ɛfiri amanaman a ɔbrɛɛ wɔn aseɛ no nyinaa mu a ɔde yɛɛ akronkronneɛ no
ɛfiri edom moab amonfoɔ filistifoɔ amalekfoɔ ne sobahene rehob ba hadadeser asadeɛ no mu
na dawid sane firii siriafoɔ kum no ɔde gyee din wɔ nkyene bonhwa mu sɛ ɔkumm edomfoɔ mpem dunwɔtwe
na ɔde asraafoɔ bansifoɔ tenaa edom edom nyinaa mu na ɔde bansifoɔ tenatenaeɛ na edomfoɔ nyinaa bɛyɛɛ dawid nkoa na awurade boaa dawid maa no dii nim baabiara a ɔkɔeɛ nyinaa
na dawid dii israel nyinaa so hene na dawid de atɛntenenee ne tenenee dii asɛm maa ne manfoɔ nyinaa
na seruia ba yoab na na ɔdi asraafoɔ dɔm no soɔ na ahilud ba yehosafat ne deɛ ɔtwerɛ nsɛm de sie
na ahitub ba sadok ne abiatar ba ahimelek ne asɔfoɔ na seraia ne ɔtwerɛfoɔ
na yoiada ba benaia na na ɔdi keretifoɔ ne peletifoɔ keretifoɔ ne peletifoɔ yeinom yɛ asraafoɔ a wɔabɔ wɔn paa di dwuma bi no soɔ na dawid mma ne asɔfoɔ
na dawid bisaa sɛ obi da so wɔ hɔ a waka saulo fie na yonatan nti mɛyɛ no adɔeɛ
na saulo fie somfoɔ bi wɔ hɔ a ne din de siba na wɔkɔfrɛɛ no maa no baa dawid nkyɛn ɛnna ɔhene bisaa no sɛ wone siba na ɔse w akoa ne no
na dawid ka kyerɛɛ no sɛ obi nni saulo fie bio a mede nyankopɔn adɔeɛ bɛyɛ no anaa na siba se yonatan babarima bi da so wɔ hɔ a ɔyɛ apakye
na ɔhene ka kyerɛɛ no sɛ ɔwɔ he na siba buaa ɔhene sɛ hwɛ ɔwɔ amiel ba makir fie wɔ lo debar
na ɔhene soma maa wɔkɔfaa no firii amiel ba makir fie wɔ lo debar bae
na saulo ba yonatan ba mefiboset duruu dawid nkyɛn no ɔbɔɔ ne mu ase maa no na dawid kaa sɛ mefiboset na ɔse w akoa nie
na dawid ka kyerɛɛ no sɛ nsuro na w agya yonatan nti mɛyɛ wo adɔeɛ na mɛdane w agya saulo asase nyinaa mama wo na woadidi me pono so daa daa
na ɔkoto kaa sɛ w akoa ne hwan a worehwɛ no teta sɛ ɔpɛtɛ funu yi
ɛnna ɔhene frɛɛ saulo somfoɔ siba na ɔka kyerɛɛ no sɛ adeɛ a ɛyɛ saulo ne ne fie deɛ no nyinaa mede mama wo wura ba
enti dɔ asase no ma no wo ne wo mma ne wo nkoa na fa so aba bra na wo wura ba nnya aduane nni na wo wura ba mefiboset deɛ ɔbɛdidi me pono so daa daa nso na siba wɔ mmammarima dunum ne nkoa aduonu
na siba ka kyerɛɛ ɔhene sɛ sɛ me wura ɔhene ahyɛ n akoa no nyinaa no saa ara na w akoa bɛyɛ na ɔhene kaa sɛ mefiboset deɛ ɔnnidi me pono so sɛ ɔhene mma mu bi
na mefiboset wɔ ɔbabarima kumaa bi a wɔfrɛ no mika na wɔn a wɔte siba fie nyinaa yɛ mefiboset nkoa
na mefiboset tenaa yerusalem na ɔhene pono so na na ɔdidie daa daa na ɔtɔ ne nan mmienu so
na yei akyiri no amonfoɔ hene wui na ne ba hanun bɛsii n ananmu dii hene
ɛnna dawid kaa sɛ mɛyɛ nahas ba hanun adɔeɛ sɛdeɛ n agya yɛɛ me adɔeɛ no na dawid somaa ne nkoa maa wɔkɔmaa no hyɛden n agya wuo no nti na dawid nkoa no duruu amonfoɔ asase so
ɛnna amonfoɔ mpanimfoɔ ka kyerɛɛ wɔn wura hanun sɛ wodwene sɛ dawid di w agya ni nti na wasoma wo nkyɛn awerɛkyekyefoɔ yi ɛnyɛ kuro yi mu hwehwɛ ne ne nsra ne ne butuo nti na dawid somaa ne nkoa maa wɔbaa wo nkyɛn yi
na hanun faa dawid nkoa no yii wɔn bɔgyesɛ fa fa na ɔtwitwaa wɔn ntadeɛ mu fa fa bɛduruu wɔn ataaso na ɔgyaa wɔn kwan
na wɔbɛka kyerɛɛ dawid no ɔsoma maa wɔkɔhyiaa wɔn ɛfiri sɛ wɔasopa mmarima no pa ara na ɔhene kaa sɛ montena yeriko nkɔsi sɛ mo bɔgyesɛ bɛfuo ansa na moasane aba
na amonfoɔ no hunuu sɛ dawid bo afu wɔn no amonfoɔ no soma maa wɔkɔbobɔɔ bet rehob siriafoɔ ne soba siriafoɔ paa anammɔnmufoɔ mpem aduonu ne maakahene nnipa apem ne tob mmarima mpem dummienu
na dawid teeɛ no ɔsomaa yoab ne akofoɔ dɔm no nyinaa kɔe
na amonfoɔ firii adi bɛtwaa mpasua kuro no pono ano na soba ne rehob siriafoɔ ne tob ne maaka mmarima no nko gyinaa wiram
na yoab hunuu sɛ ɛdɔm no kyerɛ n anim ne n akyiri no ɔyii israel mu dɔmmarima nyinaa mu bi maa wɔmia kɔhyiaa siriafoɔ
na ne dɔm no nkaeɛ no ɔde wɔn hyɛɛ ne nua abisai nsa maa no twa kɔhyiaa amonfoɔ
na ɔkaa sɛ sɛ siriafoɔ yɛ den sene me a bɛboa me na sɛ amonfoɔ na wɔyɛ den sene wo a mɛba mabɛboa wo
hyɛ wo ho den na ma yɛnko sɛ mmarima mma yɛn man ne yɛn nyankopɔn nkuro na awurade nyɛ deɛ ɛyɛ wɔ n ani soɔ
na yoab ne ɛdɔm a wɔka ne ho no ne siriafoɔ de bɔɔ ani na wɔdwanee n anim
na amonfoɔ no hunuu sɛ siriafoɔ adwane no wɔn nso wɔdwanee abisai anim kɔhyɛnee kuro no mu ɛnna yoab sane firii amonfoɔ koo no mu baa yerusalem
na siriafoɔ hunuu sɛ wɔadi nkoguo wɔ israelfoɔ anim no wɔboaboaa wɔn ano faako
na hadadeser soma maa wɔkɔfaa siriafoɔ a wɔwɔ eufrate agya no bae na wɔbaa helam na hadadeser sahene sobak dii wɔn anim
na wɔbɛka kyerɛɛ dawid no ɔboaboaa israel nyinaa ano na ɔkɔtwaa yordan kɔɔ helam na siriafoɔ twitwaa mpasua hyiaa dawid na wɔne no koe
na siriafoɔ dwanee israel anim na dawid kunkumm siriafoɔ mu nteaseɛnamfoɔ ahanson ne apɔnkɔfoɔ mpem aduanan na ɔpiraa ɔsahene sobak maa no wuu wɔ hɔ
na ahemfo a wɔyɛ hadadeser nkoa no nyinaa hunuu sɛ wɔadi nkoguo wɔ israel anim no wɔne israel yɛɛ asomdwoeɛ apam na wɔsom wɔn na siriafoɔ suroo sɛ wɔbɛboa amonfoɔ no bio
na afe bi mu wɔ ɔpɛ berɛ mfitiaseɛ a ahemfo tu sa mu no dawid somaa yoab a ne nkoa ka ne ho ne israel nyinaa sɛ wɔnkɔsɛe amonfoɔ na wɔkɔtuaa raba na dawid deɛ ɔtenaa yerusalem
na da bi anwummerɛ a dawid sɔre firii ne mpa soɔ na ɔnenam ɔhene dan atifi no ɔfiri ɛdan no atifi hɔ hunuu ɔbaa bi sɛ ɔredwareɛ na na ɔbaa no ho yɛ fɛ sɛ
na dawid soma maa wɔkɔbisaa ɔbaa no ho asɛm na wɔkaa sɛ ɛnyɛ eliam ba batseba hetini uria yere no nie
na dawid somaa abɔfoɔ maa wɔkɔfaa ɔbaa no baa ne nkyɛn na ɔne no dae na ɔsane kɔɔ ne fie nso ɛberɛ no mu na ɔredwira ne ho afiri ne nsabuo no mu
na ɔbaa no nyinsɛnee na ɔsoma maa wɔkɔka kyerɛɛ dawid sɛ manyinsɛn
na dawid soma maa wɔkɔɔ yoab nkyɛn sɛ ma hetini uria mmra me nkyɛn na yoab somaa uria baa dawid nkyɛn
na ɛberɛ a uria bɛduruu ne nkyɛn no dawid bisaa no sɛdeɛ yoab ne ɛdɔm no ho teɛ ne sɛdeɛ ɛsa no rekorɔ
na dawid ka kyerɛɛ uria sɛ siane kɔ wo fie na kɔhohoro wo nan ase kɔhohoro wo nan ase yei bɛtumi akyerɛ ahomegyeɛ anaa ɔbarima ne ɔbaa nna na uria firii ɔhene fie kɔeɛ no wɔde ɔhene ayɛyɛdeɛ firi dii n akyi
na uria kɔdaa ɔhene fie pono ano ɔne ne wura nkoa nyinaa na wansiane ankɔ ne fie
na wɔka kyerɛɛ dawid sɛ uria ansiane ankɔ ne fie na dawid bisaa uria sɛ ɛnyɛ ɔkwan na wofiri baeɛ adɛn nti na woansiane ankɔ wo fie
na uria buaa dawid sɛ onyankopɔn adaka no ne israel ne yuda tete asese mu na me wura yoab ne me wura nkoa abobɔ nsraban wiram na me deɛ menkɔ me fie menkɔdidi na mennom na me ne me yere nna anaa sɛ wote aseɛ na wo kra te aseɛ yi merenni saa asɛm yi
na dawid ka kyerɛɛ uria sɛ tena ha nnɛ nso na ɔkyena mɛma woakɔ ɛnna uria tenaa yerusalem da no ne adekyeeɛ
na dawid hyiaa no na ɔdidii n anim na ɔnomee na ɔmaa no boroe na anwummerɛ no ɔfirii adi kɔdaa ne mpa so ɔne ne wura nkoa na wansiane ankɔ ne fie
na adeɛ kyee anɔpa no dawid twerɛɛ nwoma de nam uria so kɔmaa yoab
na ɔtwerɛɛ no nwoma no mu sɛ ma uria nkɔdi dɔm a ɛyɛ den no ano na montwe mo ho mfiri n akyi na wɔmmɔ no na ɔntɔ
na ɛbaa sɛ yoab retua kuro no no ɔde uria kɔdii deɛ ɔnim sɛ dɔmmarima wɔ no
na kuro no mu mmarima firii adi ne yoab bɛkoe na dɔm a wɔyɛ dawid nkoa no mu bi totɔe na hetini uria nso tɔe
ɛnna yoab soma maa wɔkɔkaa ɛsa no mu nsɛm nyinaa kyerɛɛ dawid
na ɔhyɛɛ ɔbɔfoɔ no sɛ sɛ woka ɛsa no mu nsɛm nyinaa kyerɛ ɔhene wie
na ɔhene bo fu na ɔka kyerɛ wo sɛ adɛn nti na mobɛn kuro no kɔkoo saa monnim sɛ wɔbɛfiri ɔfasuo no so abɛtoto agyan
hwan na ɔkumm yerubeset ba abimelek ɛnyɛ ɔbaa bi na ɔtoo ayuyammoɔ ba firi ɔfasuo so bɔɔ no maa no tɔeɛ tebes no adɛn nti na mobɛn ɔfasuo no saa ɛnneɛ ka sɛ w akoa uria hetini no nso atɔ
na ɔbɔfoɔ no sii mu na ɔbɛkaa asɛm a yoab de somaa no no nyinaa kyerɛɛ dawid
na ɔbɔfoɔ no ka kyerɛɛ dawid sɛ mmarima no yɛɛ yɛn so den na wɔfiri baa yɛn so petee mu no yɛpamm wɔn ara kɔduruu kuro no pono ano
na agyantofoɔ no firi ɔfasuo no so toto guu wo nkoa so na ɔhene nkoa no bi totɔe na w akoa uria hetini no nso atɔ
ɛnna dawid ka kyerɛɛ ɔbɔfoɔ no sɛ sei na kɔka kyerɛ yoab mma asɛm yi nha wo na nkrantɛ twa ha na ɛtwa ha nso ma wo ko no mu nyɛ den ntia kuro no na dwiri gu na hyɛ no nkuran
na uria yere no tee sɛ ne kunu uria awuo no ɔgyamm ne wura no
na kunayɛ berɛ twaa mu no dawid soma maa wɔkɔfaa no baa ne fie na ɔbɛyɛɛ ne yere na ɔwoo babarima maa no na asɛm a dawid diiɛ no ansɔ awurade ani
na awurade somaa natan maa no kɔɔ dawid nkyɛn na ɔbaa ne nkyɛn bɛka kyerɛɛ no sɛ mmarima baanu tenaa kuro bi mu ɔbaako yɛ ɔdefoɔ na ɔbaako yɛ ohiani
ɔdefoɔ no wɔ nnwan mmirekyie ne anantwie bebree pa ara
na ohiani no deɛ na ɔnni hwee sɛ odwammereɛ ketewa baako a ɔtɔɔ no na ɔyɛnee no na ɔne no ne ne mma bɔɔ mu nyinii ɔdi ne buprɛko bi na ɔnom ne kuruwa ano na ɔda ne koko mu na ɔyɛɛ no sɛ ɔbabaa
da koro bi a ɔhɔhoɔ bi baa ɔdefoɔ no nkyɛn no wampɛ sɛ ɔde ne nnwan ne n anantwie no bi som ɔkwantuni a ɔbɛsoɛɛ no no hɔhoɔ na ɔkɔfaa ohiani no dwan no siesie maa ɔbarima a ɔbaa ne nkyɛn no
ɛnna dawid bo fuu pii tiaa ɔbarima no na ɔka kyerɛɛ natan sɛ sɛ awurade te aseɛ yi ɔbarima a ɔyɛɛ yei no sɛ wuo
na odwan no ɔnhyɛ ananmu mprɛnnan sɛ wadi saa asɛm yi na wanhunu mmɔborɔ
ɛnna natan ka kyerɛɛ dawid sɛ wone ɔbarima no sɛ awurade israel nyankopɔn seɛ nie me na mesraa wo ngo de wo sii israel so hene na me na meyii wo saulo nsam
na mede wo wura fie memaa wo na mede wo wura yerenom nso meguu wo kokom na mede israel ne yuda fie memaa woɔ na sɛ ɛsua a anka mede pii saa ara bɛka wo ho
adɛn nti na woabu awurade asɛm animtia ayɛ n anim bɔne yi wode nkrantɛ akum hetini uria na woafa ne yere ayɛ wo yere na wode amonfoɔ nkrantɛ adi no awu
na afei nkrantɛ remfiri wo fie da ɛsiane sɛ woabu me animtia na woafa hetini uria yere abɛyɛ wo yere
sɛ awurade seɛ nie hwɛ mɛma bɔne asɔre wo fie aba wo so na magye wo yerenom w anim mede mama wo yɔnko na ɔne wo yerenom adeda petee mu awia ketee
na wo deɛ woyɛɛ no ahuntaeɛ mu na me deɛ mɛdi asɛm yi israel nyinaa anim awia ketee
ɛnna dawid ka kyerɛɛ natan sɛ mayɛ awurade bɔne na natan ka kyerɛɛ dawid sɛ awurade nso de wo bɔne akyɛ wo worenwu
nanso sɛ wode asɛm a woadie yi ama awurade atamfoɔ anya kwan aka abususɛm atia no nti ɛyɛ dɛn ara a ɔba a wɔawo no ama woɔ no bɛwu
na natan kɔɔ ne fie na awurade de owuyadeɛ bɔɔ ɔba a uria yere no wo maa dawid no
na dawid srɛɛ onyankopɔn maa abɔfra no na dawid bua dae na ɔkɔɔ dan mu kɔdaa fam anadwo no
na ne fie mpanimfoɔ bɛgyinaa ne ho sɛ anka wɔbɛma ne so afiri fam nanso wampene na ɔne wɔn nso annidi
na da a ɛtɔ so nson no akɔkoaa no wui na dawid asomfoɔ no suroo sɛ wɔbɛka akyerɛ no sɛ akɔkoaa no awu na wɔkaa sɛ hwɛ akɔkoaa no da so te aseɛ no mpo yɛne no kasae na wantie yɛn na yɛbɛyɛ dɛn aka akyerɛ no sɛ akɔkoaa no awu na ɔrenyɛ ne ho bɔne bi anaa
nanso ɛberɛ a dawid hunuu sɛ n asomfoɔ no reyɛ huhuhuhu no ɔhunuu sɛ akɔkoaa no awu enti dawid bisaa ne nkoa no sɛ akɔkoaa no awu anaa na wɔse wawu
ɛnna dawid sɔre firii fam na ɔdware srae na ɔsakyeraa n atadeɛ na ɔkɔɔ awurade fie kɔsɔree na ɔbaa ne fie na ɔbisa maa wɔde aduane bɛsii n anim na ɔdiiɛ
ɛnna n asomfoɔ no ka kyerɛɛ no sɛ asɛm bɛn na woadie yi akokoaa no da so te aseɛ no wobua dae na wosui na akɔkoaa no wuiɛ mmom no woasɔre adidi
ɔkaa sɛ akokoaa no da so te aseɛ no mebua dae na mesui na mese hwan na ɔnim sɛ ebia awurade bɛdom me na akɔkoaa no anya nkwa
na afei wanya awu adɛn nti na menni abuada mɛtumi masane de no aba bio anaa me na mɛkɔ ne nkyɛn na ɔno deɛ ɔrensane mma me nkyɛn
na dawid kyekyeree ne yere batseba werɛ na ɔne no kɔdae na ɔwoo babarima na ɔtoo no din salomo na awurade dɔ abɔfra no
na ɔsoma nam odiyifoɔ natan so kɔtoo no din yedidia yedidia asekyerɛ ne awurade dɔfo ɛsiane awurade nti
na yoab ne amonfoɔ a wɔwɔ raba koe na ɔgyee ahenkuro no
na yoab somaa abɔfoɔ maa wɔbaa dawid nkyɛn sɛ me ne raba ako nso magye nsuo ano kuro no
na afei boaboa ɔman a aka no ano bɛkyere kuro no ho nsraban na gye na mannye kuro no na wɔamfa me din anto so
na dawid boaboaa ɔman no nyinaa ano kɔɔ raba ne no kɔkoe na ɔfaeɛ
na ɔyii wɔn hene abotire firii ne ti na emu duro yɛ sika dwetikɛseɛ na aboɔden aboɔ wɔ mu na wɔde bɔɔ dawid ti na ɔde kuro no mu asadeɛ bebree pa firi baeɛ
na ɔde nnipa a wɔwɔ mu no firi bae na ɔmaa wɔde awan ne fatudadeɛ ne dadeɛ mmonnua yɛɛ adwuma na wɔyɛɛ adwuma denden ntaayaa fononoo ho na saa na ɔde yɛɛ amonfoɔ nkuro nyinaa ɛnna dawid ne ne man nyinaa sane baa yerusalem
na dawid ba absalom wɔ nuabaa fɛfɛ bi a ne din de tamar na nna bi akyi no dawid ba amnon pɛɛ no
na amnon nuabaa tamar nti ne ho hiahiaa no maa no patu yaree na ɔyɛ ɔbaabunu saa nti ɛyɛɛ amnon den sɛ ɔbɛyɛ no biribie
na amnon wɔ adamfo bi a wɔfrɛ no yonadab dawid nua simea ba na yonadab yɛ onitefoɔ yie
na ɔka kyerɛɛ no sɛ adɛn nti na wo ɔhene ba mua wofɔn sei daa anɔpa yi worenka nkyerɛ me amnon ka kyerɛɛ no sɛ mepɛ me nua absalom nuabaa tamar
na yonadab ka kyerɛɛ no sɛ kɔda wo mpa so na patu yare na sɛ w agya bɛhwɛ wo a ka kyerɛ no sɛ ma me nua tamar mmra mmɛma me aduane na ɔnyɛ aduane no m anim nso na menhunu na menni no ne nsam
ɛno nti amnon kɔdaeɛ na ɔboapa yaree na ɔhene ba bɛhwɛɛ no no amnon ka kyerɛɛ ɔhene sɛ ma me nua tamar mmra mmɛyɛ ɔfam mmienu m anim na menni no ne nsam
na dawid soma maa wɔkɔɔ tamar nkyɛn efie sɛ kɔ wo nua amnon fie ɛ na kɔyɛ aduane ma no
na tamar kɔɔ ne nua amnon fie faako a ɔda hɔ na ɔfaa mmɔre fɔtɔe na ɔyɛɛ ɔfam n anim na ɔtoo ɔfam no
na ɔtoɛɛ dadesɛn no na ɔhwiee no n anim nso wampɛ sɛ ɔdie na amnon kaa sɛ ma obiara mfiri me ho mfiri adi na nnipa no nyinaa firii ne ho kɔeɛ
na amnon ka kyerɛɛ tamar sɛ fa aduane no bra piam na menni no wo nsam na tamar faa ɔfam a ɔyɛeɛ no de kɔmaa ne nua amnon pia no mu
nanso ɔde rema no sɛ ɔnnie no ɔsɔɔ ne mu na ɔka kyerɛɛ no sɛ bra bɛda me nkyɛn me nuabaa
na tamar buaa no sɛ dabi me nuabarima mmrɛ me ase na wɔnyɛ saa israel mu nni saa agyegyentwisɛm yi
na me deɛ ɛhe mpo na mede m ahohora bɛkorɔ na wo deɛ wobɛyɛ sɛ israel mu nnyegyentwie no bi na afei ɛne ɔhene nkɔkasa na ɔremfa me nkame wo
nanso wampɛ sɛ ɔtie no na ɛnam sɛ ne ho yɛ den sene no nti ɔbrɛɛ no ase ne no dae
ɛnna amnon de ɛtane kɛseɛ tanee no pii senee ɔdɔ a ɔdɔɔ no no na amnon ka kyerɛɛ no sɛ sɔre kɔ
na ɔka kyerɛɛ no sɛ dabi me nua ɛfiri sɛ pamo a worepamo me yi bɔne sene deɛ woyɛɛ me no nanso wampɛ sɛ ɔtie no
ɔfrɛɛ n abɔfra a ɔsom no no sɛ pamo ɔbaa yi firi me so firi adi na to ɛpono akyi korɔkorɔ mu wɔ n akyi
nso na atadeɛ nworonnworan yuu bi hyɛ no na saa ntadeɛ na na ɔhene mmammaa a wɔyɛ mmabunu no hyɛ na ne somfoɔ no de no firii adi na ɔtoo ɛpono akyi korɔkorɔ mu wɔ n akyi
ɛnna tamar sesaa nso guu n atifi na ɔsunsuanee n atadeɛ nworonnworan a ɛhyɛ no no mu na ɔde ne nsa guu ne ti de benabɔ ara kɔe
na ne nua absalom bisaa no sɛ wo nua amnon ne wo ada anaa na afei me nua mua w ano ɔyɛ wo nua mfa w akoma nto asɛm yi so na tamar de awerɛhoɔ tenaa ne nua absalom fie komm
na ɔhene dawid tee nsɛm yi nyinaa no ne bo fuu yie
na absalom ne amnon ankasa bɔne anaa papa na absalom tanee amnon sɛ wabrɛ ne nua tamar aseɛ nti
na mfeɛ mmienu akyiri no absalom maa wɔkɔtwitwaa ne nnwan ho wɔ baal hasor a ɛbɛne efraim no na absalom hyiaa ɔhene mma nyinaa kɔɔ hɔ
na absalom baa ɔhene nkyɛn bɛkaa sɛ hwɛ w akoa rema wɔakɔtwitwa ne nnwan ho nwi enti mesrɛ ma ɔhene ne ne nkoa ne w akoa nkɔ
na ɔhene ka kyerɛɛ absalom sɛ dabi me ba mma yɛn nyinaa nnkɔ na yɛankɔyɛ wo so adesoa na ɔsrɛɛ no ara nanso wampɛ sɛ ɔkorɔ na ɔhyiraa no
ɛnna absalom kaa sɛ sɛ ɛnte saa a mesrɛ wo ma me nua amnon ne yɛn nkɔ na ɔhene bisaa no sɛ adɛn nti na ɔne wo nkorɔ
na absalom hyɛɛ no ara na ɔmaa amnon ne ɔhene mma no nyinaa ne no kɔe
nso na absalom ahyɛ ne mmeranteɛ sɛ monhwɛ na sɛ amnon boro nsa tam na mese mo sɛ mommɔ amnon a monku no monnsuro ɛnyɛ me na mahyɛ mo monyɛ den na monyɛ mo ho mmarima
na absalom mmeranteɛ no yɛɛ amnon sɛdeɛ absalom hyɛɛ wɔn no ɛnna ɔhene mma no nyinaa sɔresɔre tenatenaa wɔn mfunumu so dwanedwaneeɛ
na wɔnam kwan soɔ no asɛm no duruu dawid nkyɛn sɛ absalom akum ɔhene mmammarima no nyinaa na wɔn mu baako mpo anka
ɛnna ɔhene sɔre sunsuanee ne ntadeɛ mu na ɔdaa fam na ne nkoa nyinaa wɔgyinagyina hɔ asunsuane wɔn ntadeɛ mu
na dawid nua simea ba yonadab kaa sɛ mma me wura nnnwene sɛ wɔakum ɔhene mma mmeranteɛ no nyinaa na amnon nko na wawuo na na absalom ahyɛ firi da no a ɔbrɛɛ ne nua tamar aseɛ no
na afei mma me wura ɔhene mmfa asɛm no nnhyɛ n akoma mu sɛ ɔhene mma nyinaa awuwu na amnon nko na wawuo
na absalom dwaneeɛ na aberanteɛ a ɔwɛn no no maa n ani so hwɛe na hwɛ na nnipa bebree nam kwan a ɛwɔ n akyire no so bepɔ ho nkyɛn mu reba
na yonadab ka kyerɛɛ ɔhene sɛ hwɛ ɔhene mma no reba sɛ w akoa kaeɛ no sɛ ɛteɛ ne no
na ɔwiee kasa no ara pɛ na hwɛ ɔhene mma no baeɛ na wɔmemaa wɔn nne so sui na ɔhene nso ne ne nkoa nyinaa nso suu kɛseɛ pa ara
na absalom dwaneeɛ na ɔkɔɔ gesurhene amihud ba talmai nkyɛn na dawid gyam ne ba no nna nyinaa
na absalom dwane kɔɔ gesur no ɔtenaa hɔ mfeɛ mmiɛnsa
na ɔhene dawid ani gyinaa absalom ɛfiri sɛ na ne werɛ akyekye amnon wuo no ho
na seruia ba yoab hunuu sɛ ɔhene akoma wɔ absalom ho
na yoab soma maa wɔkɔɔ tekoa kɔfaa ɔbaa nyansafoɔ bi firi hɔ bae na ɔka kyerɛɛ no sɛ dane wo ho oyiyɛni na hyɛ ayiyɛ ntadeɛ nso nsra ngo na yɛ sɛ ɔbaa a ɔfiri gyam owufoɔ akyɛreɛ
afei kɔ ɔhene nkyɛn na kɔka saa asɛm yi kyerɛ no na yoab de nsɛm no hyɛɛ n ano
na ɛberɛ a tekoani baa no baa ɔhene nkyɛn no ɔbɔɔ ne mu ase wɔ ɔhene anim kaa sɛ ɔhene boa me
na ɔhene bisaa no sɛ ɛdeɛn na ayɛ woɔ na ɔse ampa meyɛ okunafoɔ me kunu awu
na w afenaa wɔ mmammarima baanu na wɔn baanu no kɔkoo wiram a ɔpatafoɔ biara nni hɔ na ɔbaako bɔɔ ɔbaako maa no wui
na hwɛ abusua no nyinaa asɔre atia w afenaa sɛ yi deɛ ɔbɔɔ ne nua no ma na ne nua a wadi no awuo no kra nti yɛnku no wɔnam yei so bɛsɛe ɔdedifoɔ no nso na wɔde rebɛhye m ase na wɔannya din anaa okyikafoɔ biara amma me kunu asase so
na ɔhene ka kyerɛɛ ɔbaa no sɛ kɔ wo fie na mɛhyɛ wo ho mmara bi
na tekoani baa no ka kyerɛɛ ɔhene sɛ me wura ɔhene me ne m agya fie so na ɛso yi nna na ɔhene ne n adwa nni bem
na ɔhene kaa sɛ obi ka wo asɛm bi a fa no bra me nkyɛn na ɔrensane nka wo bio
na ɔbaa no kaa sɛ ma ɔhene nkae awurade wo nyankopɔn na mogya ho weretɔfoɔ no ansane ankum bio na wɔankum me ba na ɔse sɛ awurade te aseɛ yi wo ba nwi baako mpo rentɔ fam
ɛnna ɔbaa no kaa sɛ mesrɛ wo ma w afenaa nka me wura ɔhene asɛm bi na ɔse ka ɛ
na ɔbaa no se ɛnneɛ adɛn nti na woasusu saa adeɛ yi nyankopɔn man ho na sɛ ɔhene reka saa asɛm yi a ɔte sɛ deɛ ɔdi fɔ sɛ ɔhene nkɔfa ne nipa a wɔapam no no nsane mmra fie bio
ɛtwa sɛ yɛn nyinaa wuo na yɛte sɛ nsuo a wɔahwie agu fam a wɔntumi mmoa ano bio na onyankopɔn rekum obi a ɔdwene akwan a ɛremma onipa a wɔapam no nsane mma fie bio
na afei deɛ enti a mebaeɛ na me ne me wura ɔhene abɛka asɛm yi ne sɛ ɔman no maa mesuroe na w afenaa kaa sɛ me ne ɔhene bɛkɔ akɔkasa ebia ɔhene bɛyɛ deɛ n afenaa abisadeɛ ama no
sɛ ɔhene bɛtie na wayi n abaawa afiri onipa a ɔpɛ sɛ ɔsɛe me ne me ba firi nyankopɔn agyapadeɛ mu no nsam
na w afenaa susuu sɛ me wura ɔhene asɛm bɛma me asomdwoeɛ na sɛ nyankopɔn bɔfoɔ teɛ no sɛ me wura ɔhene nso teɛ ne no sɛ ɔhunu papa ne bɔne mu enti awurade wo nyankopɔn nni w akyi
ɛnna ɔhene bua see ɔbaa no sɛ nsi me asɛm biara a merebisa woɔ yi so na ɔbaa no se ma me wura ɔhene nkasa ɛ
na ɔhene bisaa no sɛ yoab nka wo ho yei nyinaa mu anaa na ɔbaa no buaa sɛ sɛ wo kra te aseɛ yi me wura ɔhene ɛnyɛ sɛ obi bɛmane nifa anaa benkum afiri deɛ me wura ɔhene aka no nyinaa ho na w akoa yoab na ɔhyɛɛ me na ɔno ara na ɔde nsɛm yi nyinaa hyɛɛ w afenaa anomu
na sɛ ɔbɛdane asɛm no ani aka nti na w akoa yoab ayɛ saa adeɛ yi nanso me wura ɔhene yɛ onyansafoɔ sɛdeɛ nyankopɔn bɔfoɔ nyansa teɛ sɛ ɔbɛhunu deɛ ɛwɔ asase soɔ nyinaa
ɛnna ɔhene ka kyerɛɛ yoab sɛ hwɛ mema wo kwan kɔ na kɔfa aberanteɛ absalom sane bra
na yoab bɔɔ ne mu ase wɔ n anim na ɔhyiraa ɔhene na yoab kaa sɛ ɛnnɛ na w akoa ahunu sɛ manya me wura ɔhene anim adom sɛ ɔhene ayɛ deɛ n akoa aka akyerɛ no
ɛno nti yoab sii mu kɔɔ gesur kɔfaa absalom baa yerusalem
na ɔhene kaa sɛ ma no mmane nkɔ ne fie mempɛ sɛ mehunu n anim ɛnna absalom mane kɔɔ ne fie na wanhunu ɔhene anim
nso israel nyinaa mu na obiara ho nyɛ fɛ sɛ absalom na ɛma wɔkamfo no sɛ ɛfiri ne nan ase kɔsi n apampam ɛdɛm biara nni ne ho
na sɛ ɔyi ne ti a nso daa afe duru a ɔyi ɛfiri sɛ ɛyɛ a ne tiri afu dodo na wɔkari ne tirinwi no a ɛyɛ nnwetɛbena ahanu ɔhene abrammoɔ so
na wɔwoo mmammarima baasa maa absalom ne ɔbaa baako a wɔfrɛ no tamar ɔyɛ ɔbaa a ne ho yɛ fɛ
saa nti absalom dii yerusalem mfeɛ mmienu nso wanhunu ɔhene anim da
na absalom soma maa wɔkɔfrɛɛ yoab sɛ ɔrebɛsoma no ɔhene nkyɛn nso yoab amma na ɔsomaa ne mprenu so nso wamma
na ɔka kyerɛɛ n asomfoɔ sɛ monhwɛ yoab afuo wɔ me deɛ ho na ɔwɔ atokoɔ wɔ hɔ monkɔ nkɔto mu gya na absalom nkoa no kɔtoo afuo no mu gya
ɛnna yoab sɔre baa absalom nkyɛn efie bɛka kyerɛɛ no sɛ adɛn nti na wo nkoa de ogya akɔto m afuo a mewɔ no mu
na absalom ka kyerɛɛ yoab sɛ hwɛ masoma ama wɔaba wo nkyɛn sɛ bra ha na mensoma wo ɔhene nkyɛn sɛ ɛdeɛn nti na mefiri gesur mebaeɛ ɛyɛ ma me sɛ anka meda so mewɔ hɔ na afei mɛhunu ɔhene anim na sɛ ɛso bi da me so a ɔnku me
ɛnna yoab kɔɔ ɔhene nkyɛn kɔka kyerɛɛ no na ɔfrɛɛ absalom na ɔbaa ɔhene nkyɛn na ɔbɔɔ ne mu ase wɔ ɔhene anim na ɔhene yɛɛ absalom atuu
na yei akyiri no absalom siesiee teaseɛnam ne apɔnkɔ fae ne mmarima aduonum a wɔbɛwɛn no
na absalom sɔre anɔpahema kɔgyina kuro no pono ano kwan ho na obiara a ɔwɔ asɛm bi na ɔreba ɔhene nkyɛn abɛdie no absalom frɛ no bisa no sɛ kuro bɛn so na wofire na sɛ ɔbua sɛ israel mmusuakuo bi mu na w akoa fire a
ɛnna absalom bɛka akyerɛ no sɛ hwɛ wo nsɛm yɛ na ɛtene nanso obi nni hɔ a ɔhene ayi no a ɔbɛtie ama woɔ
absalom toa so ka sɛ na anka meyɛ asase yi so temmufoɔ me nkyɛn na anka obiara a ɔwɔ asɛm bi anaa atemmudeɛ bi bɛba na mabu no atɛntenenee
na sɛ obi twe pini no bɛbɔ ne mu ase a ɔtene ne nsa sɔ ne mu yɛ no atuu
na saa na na absalom yɛ israelfoɔ a wɔba ɔhene nkyɛn asennie nyinaa na absalom de nyaa israel mmarima baa n afa
na mfirinhyia nnan twaa mu no absalom ka kyerɛɛ ɔhene sɛ mesrɛ wo ma menkɔ menkɔma m aboadeɛ a mede mehyɛɛ awurade bɔ wɔ hebron
ɛfiri sɛ metenaa gesur wɔ aram no w akoa hyɛɛ bɔ sɛ sɛ awurade de me sane ba yerusalem a ɛnneɛ mɛsom awurade
na ɔhene ka kyerɛɛ no sɛ fa asomdwoeɛ kɔ na ɔsii mu kɔɔ hebron
na absalom somasomaa akwansrafoɔ maa wɔkɔɔ israel mmusuakuo nyinaa mu kodɛɛ sɛ mote totorobɛnto nka ara pɛ a monka sɛ absalom adi hene wɔ hebron
na mmarima ahanu a wɔfrɛɛ wɔn firi yerusalem kaa absalom ho kɔe na wɔn deɛ wɔkɔɔ ɔkɔ hunu na wɔnnim ho hwee
na absalom soma maa wɔkɔhyiaa giloni ahitofel dawid fotufoɔ firii ne kuro gilo mu berɛ a ɔrebɔ afɔdeɛ no na atirisopam no mu yɛɛ den na nnipa a wɔwɔ absalom nkyɛn no kɔɔ so dɔɔso ara
na ɔbɔfoɔ bi baa dawid nkyɛn bɛkaa sɛ israel mmarima akoma di absalom akyi
ɛnna dawid ka kyerɛɛ ne nkoa a wɔne no wɔ yerusalem nyinaa sɛ monsɔre mma yɛnnwane na absalom ammɛku yɛn monyɛ ntɛm ma yɛnkɔ na wammɛto yɛn anyɛ yɛn bɔne bi na wamfa nkrantɛ ano ammɛbɔ kuro yi
na ɔhene nkoa no ka kyerɛɛ ɔhene sɛ sɛdeɛ me wura ɔhene pɛ nyinaa no hwɛ wo nkoa bɛyɛ
ɛnna ɔhene firii adie na ne fiefoɔ nyinaa dii n akyi na ɔhene gyaa ne mpenafoɔ du sɛ wɔnhwɛ fie no
na ɔhene firii adi na ɔman no nyinaa dii n akyi na wɔkɔgyinaa ɛdan bi a ɛtwa toɔ ho
na ne nkoa nyinaa sene faa ne nkyɛn na keretifoɔ nyinaa peletifoɔ nyinaa ne gatfoɔ nyinaa mmarima ahansia a wɔdii n akyi firi gat baeɛ no bɛtwaa mu ɔhene anim
ɛnna ɔhene ka kyerɛɛ gatni itai sɛ adɛn nti na wo nso wone yɛn rekorɔ sane kɔ na kɔtena ɔhene nkyɛn na woyɛ ɔnanani ne wo kuro mu ɔtukɔni nso
nnora nko ara na wobaeɛ na ɛnnɛ memma wo ne yɛn nkɔkyini na me deɛ merekɔ deɛ mennim sane na fa wo nuanom nso ka wo ho sane kɔ awurade adɔeɛ ne ne nokorɛ mu
na itai buaa ɔhene sɛ sɛ awurade te aseɛ na me wura ɔhene nso te aseɛ yi faako a me wura ɔhene bɛtena no ewuo mu oo nkwa mu oo ɛhɔ ara na w akoa nso bɛtena
ɛnna dawid ka kyerɛɛ itai sɛ bra bɛsene na gatni itai ne ne mmarima nyinaa ne mmɔfra a wɔka ne ho no nyinaa bɛtwaa mu
na asase no sofoɔ nyinaa de nne kɛseɛ sui na ɔman no nyinaa twaa mu kɔe na ɔhene twaa asuo kidron na ɔman no nyinaa twae a wɔn ani kyerɛ ɛserɛ no so
na hwɛ abiatar baeɛ na sadok nso nie a lewifoɔ nyinaa ka ne ho wɔso nyankopɔn apam adaka no na wɔsoɛɛ nyankopɔn adaka no sii hɔ na wɔamfa bio kɔsii sɛ ɔman no nyinaa firii kuro no mu twaa mu wieeɛ ansa
na ɔhene ka kyerɛɛ sadok sɛ fa nyankopɔn adaka no sane kɔ kuro no mu sɛ menya awurade anim adom a ɔde me bɛsane aba na wama mabɛhu no ne ne tenabea bio
na sɛ ɔka sɛ mempɛ wo a hwɛ menie ma no nyɛ me sɛdeɛ ɛyɛ wɔ n ani soɔ
na ɔhene ka kyerɛɛ ɔsɔfoɔ sadok sɛ sɛ woahunu sane kɔ kuro no mu dwoodwoo na wo ba ahimaas ne abiatar ba yonatan mo mma baanu no ne mo ntena
monhwɛ mɛtwentwɛn me nan ase ɛserɛ so mpaperɛ mu akɔsi sɛ asɛm a mobɛka akyerɛ me bɛfiri mo nkyɛn aba
ɛnna sadok ne abiatar de nyankopɔn adaka no sane baa yerusalem na wɔbɛtenaa hɔ
na dawid foroo ngo bepɔ no na ɔreforɔ no na ɔresu na wakata ne ti na ɔnhyɛ mpaboa na ɔman a wɔne no nam no nyinaa akatakata wɔn ti na wɔreforɔ no na wɔresu
na obi ka kyerɛɛ dawid sɛ ahitofel fra wɔn a wɔne absalom apam no mu na dawid bɔɔ mpaeɛ sɛ awurade mesrɛ wo ma ahitofel agyinatuo nnane nkwaseasɛm
na dawid duruu bepɔ no atifi deɛ wɔsɔre onyankopɔn no hwɛ arkini husai bɛhyiaa no a wasunsuane n atadeɛ mu na dɔteɛ gu n atifi
na dawid ka kyerɛɛ no sɛ sɛ wo ne me sene kɔ a wobɛyɛ adesoa ama me
na sɛ wosane kɔ kuro no mu kɔka kyerɛ absalom sɛ ɔhene mɛyɛ w akoa sɛdeɛ akane no meyɛɛ w agya akoa no na afei deɛ mɛyɛ w akoa a wobɛma ahitofel agyinatuo no ayɛ ɔkwa ama me
na asɔfoɔ sadok ne abiatar nni wo nkyɛn hɔ anaa enti asɛm biara a wobɛte no ahemfie no ka kyerɛ asɔfoɔ sadok ne abiatar
hwɛ wɔn mma baanu no sadok ba ahimaas ne abiatar ba yonatan wɔ wo nkyɛn hɔ na wɔn so na momma asɛm biara a mobɛteɛ mfa nnuru me nkyɛn
na dawid adamfo husai baa kuro no mu ɛberɛ korɔ a na absalom rehyɛne yerusalem mu no
na ɛberɛ a dawid twaa mu firii bepɔ no atifi hɔ kakra no hwɛ mefiboset somfoɔ siba bɛhyiaa no ɔde mfunumu mmienu a wɔahyehyɛ wɔn a wɔsoso paanoo mmua ahanu ne bobe aba a wɔabɔ no ntoantoa ɔha ne borɔdɔma ntoantoa ɔha ne nsa nwoma kotokuo ma
na ɔhene bisaa siba sɛ wode yeinom rebɛyɛ dɛn na siba se mfunumu yi wɔmfa mma ɔhene fiefoɔ na wɔntena so na paanoo ne nnuaba yi mmeranteɛ no nni na nsa yi nso wɔmfa mma wɔn a wɔabrɛ ɛserɛ soɔ na wɔnnom
na ɔhene bisaa sɛ na ɛhe na wo wura ba no wɔ na siba buaa ɔhene sɛ ɔte yerusalem na deɛ ɔreka ne sɛ ɛnnɛ israel fie bɛdane m agya ahennie ama me
ɛnna ɔhene ka kyerɛɛ siba sɛ hwɛ deɛ ɛyɛ mefiboset deɛ nyinaa yɛ wo dea na siba kaa sɛ mebɔ me mu ase ma wo na ma mennya me wura ɔhene anim adom
na ɔhene dawid duruu bahurim no ɔbarima bi a ɔfiri saulo abusua mu a wɔfrɛ no simei a ɔyɛ gera ba firii adi baa hɔ na ɔreba no na ɔredome
na ɔpaa dawid ne n asomfoɔ nyinaa aboɔ nso na ɔman no nyinaa ne mmarima akofoɔ no nyinaa wowɔ ne nifa ne ne benkum
na simei redome no sɛ ɔkaeɛ nie firi adi firi adi mogyapɛfoɔ onipa huhuni
awurade atua wo saulo a wobɛdii n adeɛ no fie mogya nyinaa so ka na awurade de ahennie no ahyɛ wo ba absalom nsa na hwɛ w asotwe mu na woda yi ɛfiri sɛ woahwie mogya agu
ɛnna seruia ba abisai ka kyerɛɛ ɔhene sɛ adɛn nti na ɔkraman funu yi dome me wura ɔhene yi ma menkɔ menkɔtwa ne tiri ɛ
na ɔhene kaa sɛ ɛdeɛn na me ne mo seruia mma wɔ yɛ ma no nnome ara na sɛ awurade ase no sɛ dome dawid a hwan na ɔbɛka akyerɛ no sɛ adɛn nti na woreyɛ sei
na dawid ka kyerɛɛ abisai ne ne nkoa sɛ hwɛ me ba a ɔfiri me yam na ɔrehwehwɛ me aku me yi na kampɛsɛ benyaminni yi monnyaa no mma no nnome ɛfiri sɛ awurade na wahyɛ no
ebia awurade bɛhwɛ m amanehunu na awurade de papa ahyɛ me nnome a ɔredome me nnɛ yi ananmu
na dawid ne ne nnipa no nam kwan no so rekorɔ no na simei nso nam bepɔ no ho ntentensoɔ rekɔ na ɔrekorɔ no na ɔredome ara paa no aboɔ na ɔtoo mfuturo peteeɛ
na ɔhene ne nnipa a wɔka ne ho no nyinaa durui yordan ho no na wɔabrɛ na wɔhomee wɔ hɔ
na absalom ne israel mmarima nyinaa baa yerusalem na ahitofel ka ne ho
na arkini husai a ɔyɛ dawid adamfo baa absalom nkyɛn no husai kyeaa absalom sɛ ɔhene tiri nkwa ɔhene tiri nkwa
na absalom bisaa husai sɛ w adɔeɛ a wode yɛ w adamfo nie adɛn nti na wo ne w adamfo no ankorɔ
na husai ka kyerɛɛ absalom sɛ dabi na deɛ awurade ne ɔman yi ne israel mmarima nyinaa afa no no ɔno na mɛyɛ ne deɛ na me ne no atena
bio nso hwan na mɛsom no ɛnyɛ ne ba sɛdeɛ mesom w agya no saa ara na mɛyɛ no w anim
ɛnna absalom ka kyerɛɛ ahitofel sɛ tu yɛn fo wɔ deɛ yɛnyɛ ho ɛ
na ahitofel ka kyerɛɛ absalom sɛ kɔ ne w agya mpenafoɔ a ɔgyaa wɔn sɛ wɔnhwɛ fie no nna na israel nyinaa nte sɛ woama wo ho abɔn w agya na wɔn a wɔwɔ wo nkyɛn nyinaa nsa bɛyɛ den
ɛnna wɔsii absalom ntomadan aban no atifi na absalom ne n agya mpenafoɔ no daeɛ israel nyinaa anim
na ahitofel ɛfo a ɔtuu no nna no mu yɛɛ wɔn sɛ obi kɔbisa nyankopɔn hɔ adeɛ na saa na na ahitofel afotuo nyinaa teɛ ma dawid ne absalom
bio ahitofel ka kyerɛɛ absalom sɛ ma menkɔyi mmarima mpem dummienu na mensɔre menkɔti dawid anadwo yi
mɛkɔ no so wɔ berɛ a wabrɛ na ne nsam agoɔ na makɔ yi no ehu ɛbɛma wɔn a wɔka ne ho nyinaa adwane na makum ɔhene no nko
na afei mede nnipa no nyinaa masane mabrɛ wo sɛdeɛ wɔde ayeforɔ ba ne kunu nkyɛn na onipa baako pɛ na worehwehwɛ no aku no na ɔman no nyinaa bɛyɛ komm
na asɛm no tɔɔ absalom ne israel mpanimfoɔ nyinaa aso mu
na absalom kaa sɛ kɔfrɛ arkini husai nso bra na yɛntie deɛ ɛwɔ ɔno nso anomu
na husai baa absalom nkyɛn no absalom ka kyerɛɛ no sɛ sɛ ahitofel aka nie yɛnni n asɛm no so anaa sɛ ɛnte saa a wo nso ka bi
husai ka kyerɛɛ absalom sɛ ɛfo a ahitofel tuu seesei yi deɛ ɛnyɛ
na husai kaa sɛ wo ara wonim w agya ne ne mmarima sɛ wɔyɛ ahoɔdenfoɔ na wɔn bo ahuri sɛ sisire a wɔafa ne mma wiram na w agya nso yɛ dɔmmarima na ɔne nkurɔfoɔ no renna anadwo yi
hwɛ sɛsɛɛ wakɔhunta amena bi mu anaa baabi na sɛ mfitiaseɛ no wɔn mu bi totɔ a obiara a ɔbɛteɛ no bɛka sɛ nnipa a wɔdi absalom akyire no adi nkoguo
na deɛ ɔyɛ ɔbarima na n akoma te sɛ gyata akoma mpo ehu nti ɔbɛhodwo na israel nyinaa nim sɛ w agya yɛ dɔmmarima na wɔn a wɔka ne ho nso yɛ akofoɔ
enti meretu wo fo sɛ boaboa israel nyinaa ano firi dan kɔsi beer seba wɔ wo nkyɛn sɛ mpoano anwea dodoɔ na wo ara kɔ sa no
ɛno na sɛ yɛkɔto no baabiara a yɛbɛhu no a yɛato ahyɛ ne so sɛdeɛ bosuo gu fam na ɔno ne mmarima a wɔka ne ho no mu baako mpo anka
nanso sɛ ɔtwe ne ho kɔ kuro bi mu a israel nyinaa de ntampehoma bɛto kuro no ho na yɛatwe akɔ bɔnhwa mu akɔsi sɛ wɔrenhunu ɔboɔ ketewa baako mpo wɔ hɔ
ɛnna absalom ne israel mmarima nyinaa kaa sɛ arkini husai afotuo no yɛ sene ahitofel deɛ no na awurade na ahyɛ sɛ wɔmma ahitofel afotu pa no nyɛ ɔkwa na awurade de bɔne aba absalom so
ɛnna husai ka kyerɛɛ asɔfoɔ sadok ne abiatar sɛ ɛfo a ahitofel atu absalom ne israel mpanimfoɔ nie na ɛfo a me nso matuo nie
na afei monsoma ntɛm na wɔnkɔka nkyerɛ dawid sɛ ntena ɛserɛ so mpaperɛ mu anadwo yi na twa mmom na twa korɔ na wɔammɛtɔre ɔhene ne nkurɔfoɔ a wɔka ne ho nyinaa ase
nso na yonatan ne ahimaas tete en rogel na abaawa bi kɔka kyerɛɛ wɔn deɛ wɔnkɔka nkyerɛ ɔhene dawid ɛfiri sɛ na wɔntumi nkɔ kuro no mu mma wɔnhu wɔn
nso aberanteɛ bi kɔhunuu wɔn na ɔkɔka kyerɛɛ absalom na wɔn baanu no firii hɔ ntɛm kɔduruu bahurim barima bi fie na ɔwɔ abura n adihɔ na wɔsiane kɔtɛɛ mu
na ɔbaa no faa nkatasoɔ bi de kataa abura no ano na ɔde atokoɔ a wɔasie trɛtrɛɛ so na obiara anhunu hwee
na absalom asomfoɔ no duruu ɔbaa no nkyɛn efie hɔ no wɔbisaa sɛ ɛhe na ahimaas ne yonatan wɔ na ɔbaa no kaa sɛ wɔatwa asuwa no kɔ na wɔhwehwɛɛ wɔn na wɔanhu wɔn no wɔsane baa yerusalem
na wɔn korɔ akyiri no mmarima no firi abura no mu firii adi na wɔkɔ kɔka kyerɛɛ ɔhene dawid sɛ monsɔre nkɔtwa asuo no ntɛm na ɛfo a ahitofel atu wɔ mo ho nie
ɛnna dawid ne nkurɔfoɔ a wɔka ne ho no nyinaa sɔre kɔtwaa yordan no adeɛ kyee anɔpa no na wɔn mu baako mpo nkae a ɔnnya ntwaa yordan
na ahitofel hunuu sɛ wɔanni n afotuo soɔ no ɔhyehyɛɛ n afunumu na ɔsɔre kɔɔ ne fie wɔ ne kurom na ɔtotoo ne fie wieeɛ no ɔkɔsɛnee ne mene wuiɛ na wɔsiee no n agya da mu
na dawid duruu mahanaim na absalom ne israel mmarima no nyinaa kɔtwaa yordan
na absalom de amasa sii yoab ananmu hyɛɛ asraafoɔ dɔm no so amasa yɛ ɔbarima a wɔfrɛ no yitra israelni a ɔkɔɔ nahas babaa abigail a ɔyɛ yoab ne na seruia nua ho no ba
na absalom ne israel kɔkyeree nsraban wɔ gilead asase so
na dawid duruu mahanaim no nahas ba sobi a ɔfiri amonfoɔ raba ne amiel ba makir a ɔfiri lo debar ne gileadni barsilai a ɔfiri rogelim no
de mpa nyowa nkukuo atokoɔ esiam nkyeweɛ asɛ asedua
ɛwoɔ nufosuo ani sradeɛ ne anantwie nufosuo a akyenkyen mua brɛɛ dawid ne nkurɔfoɔ a wɔka ne ho no sɛ wɔnni na wɔse ɛkɔm de nkurɔfoɔ no na wɔabrɛ na sukɔm ade wɔn ɛserɛ so
afei dawid kanee ɛdɔm a wɔka ne ho no na ɔde mpem mpem so asafohene ne ɔha ha so asafohene sisii wɔn so
na dawid gyaa ɛdɔm no kwan de abupɛn mmiɛnsa mu baako hyɛɛ yoab nsa na ɔde baako hyɛɛ seruia ba abisai yoab nua nsa na ɔde baako hyɛɛ gatni itai nsa na ɔhene ka kyerɛɛ ɛdɔm no sɛ fire na me nso mene mo bɛfiri akorɔ
na ɛdɔm no kaa sɛ ɛnne yɛn nnkɔ na sɛ dwane na yɛdwane a wɔrennwene yɛn ho na sɛ yɛn mu fa totɔ nso a wɔrennwene yɛn ho na wote sɛ yɛn mu mpem du na enti ɛyɛ sɛ wo firi kuro no mu di boa yɛn
na ɔhene ka kyerɛɛ wɔn sɛ deɛ ɛyɛ wɔ mo ani soɔ no mɛyɛ na ɔhene gyinaa kuro pono no nkyɛn na ɛdɔm no nyinaa firii adi ɔha ha ne mpem mpem so
na ɔhene hyɛɛ yoab ne abisai ne itai sɛ mo ne aberanteɛ absalom no nni no brɛɛ mma me na ɔhene rehyɛ asafohene nyinaa absalom ho no ɔman no nyinaa teeɛ
na ɛdɔm no firii adi kɔɔ wiram kɔhyiaa israel na wɔkoo wɔ efraim kwaeɛ mu
na wɔkaa israel dɔm no gui dawid nkoa no anim na ekum kɛseɛ baa hɔ da no nnipa mpem aduonu
na ɔko no trɛɛ wɔ asase no nyinaa ani na ɛdɔm no mu wɔn a wɔwuu kwaeɛ no mu dɔɔso sene wɔn a wɔwuu nkrantɛ ano da no
na absalom hyiaa dawid mmarima no nso na absalom te afunumupɔnkɔ so na afunumupɔnkɔ no de no faa odum kɛseɛ bi mman kusuu ase na ne tirinwi kɔsɔɔ odum no dubaa so maa no sensɛnee ɔsoro ne fam ntam na afunumupɔnkɔ a ɔwɔ n aseɛ no gyaa ne hɔ kɔe
na ɔbarima bi kɔhunui na ɔkɔka kyerɛɛ yoab sɛ hwɛ makɔhunu absalom sɛ ɔsɛne odum bi soɔ
na yoab ka kyerɛɛ ɔbarima a ɔka kyerɛɛ no no sɛ saa wohunuu no no adɛn nti na woammɔ no anhwe fam hɔ na anka mɛma wo dwetɛ du ne abɔsoɔ
nanso ɔbarima no ka kyerɛɛ yoab sɛ sɛ wokari dwetɛ apem gu me nsam mpo a merentene me nsa menka ɔhene ba no na yɛn aso mu na ɔhene hyɛɛ wo abisai ne itai sɛ monhwɛ yie obiara biara aberanteɛ absalom no ho
anaasɛ sɛ anka metwa ne kra ho nkontompo a nso asɛm biara nhunta ɔhene wo deɛ anka wobɛpa m akyi agyina akyiri
na yoab kaa sɛ merentwentwɛn me nan ase w anim saa na ɔfaa mpɛmɛ mmiɛnsa kurae na ɔde kɔwowɔɔ absalom akoma mu berɛ a ɔda so yɛ anikan odum no so
na mmeranteɛ du a wɔkura yoab akodeɛ twaa absalom ho hyiae na wɔbobɔɔ no kumm no
ɛnna yoab hyɛnee totorobɛnto na ɛdɔm no nyinaa sane firii israel akyi die na yoab siankaa ɛdɔm no
na wɔyii absalom de no too kwaeɛ mu hɔ amena kɛseɛ bi mu na wɔboaboaa aboɔkuo kɛseɛ pa ano guu ne so na israel nyinaa dwanedwane kokɔɔ wɔn ntomadan mu
nso absalom te aseɛ no ɔsii nkaeɛ dum bi a ɛwɔ ɔhene bonhwa mu fae a ɔkaa sɛ menni ɔbabarima a wɔde no bɛkae me din na ɔde ne din too odum no na wɔfrɛ no absalom nsɛnkyerɛnneɛ de bɛsi nnɛ
ɛnna sadok ba ahimaas kaa sɛ ma mentu mmirika menkɔbɔ ɔhene kaseɛ pa yi sɛ awurade agye no afiri n atamfo nsam
na yoab ka kyerɛɛ no sɛ ɛnyɛ wo na wobɛyɛ kaseɛbɔni nnɛ da foforɔ na wobɛyɛ kaseɛbɔni na ɛnnɛ deɛ nkɔbɔ kaseɛ biara ɛfiri sɛ ɔhene ba atɔ
na yoab ka kyerɛɛ kusni no sɛ kɔ na kɔka deɛ woahunu kyerɛ ɔhene na kusni no bɔɔ ne mu ase maa yoab na ɔtuu mmirika kɔeɛ
ɛnna sadok ba ahimaas kɔɔ so ka kyerɛɛ yoab bio sɛ ɛyɛ dɛn ara a ma me nso mentu mmirika menni kusni no akyi na yoab kaa sɛ me ba adɛn nti na worebɛtu mmirika yi ɛnyɛ kaseɛ a ɛbɛma biribi afiri mu aba ama woɔ
na ɔkaa sɛ ɛyɛ dɛn ara a mɛtu mmirika na ɔka kyerɛɛ no sɛ tu ɛ ɛnna ahimaas tuu mmirika faa nsunoa kwan so kɔsianee kusni no ho
na dawid te kuro no apono mmienu no ntam na ɔwɛmfoɔ no kɔɔ kuro pono no atifi ɔfasuo no so na ɔmaa n ani so hwɛe na ɔhunuu ɔbarima bi a ne nko ara de mmirika reba
na ɔwɛmfoɔ no teaa mu ka kyerɛɛ ɔhene na ɔhene kaa sɛ sɛ ɛyɛ ɔno nko a na kaseɛ bi wɔ n anomu na ɔde reba ara na ɔpinkyɛe
na ɔwɛmfoɔ no hunuu ɔbarima foforɔ sɛ ɔde mmirika reba na ɔwɛmfoɔ no teaa mu kyerɛɛ ɔpono ano hwɛfoɔ no sɛ hwɛ ɔbarima foforɔ sɛ ɔde mmirika reba na ɔhene kaa sɛ ɔno nso yɛ kaseɛbɔni
na ɔwɛmfoɔ no kaa sɛ me deɛ mehunu odikanfoɔ no mmirikatuo sɛ ɛte sɛ sadok ba ahimaas mmirikatuo na ɔhene kaa sɛ onipa pa nie na ɔde kaseɛ pa reba
na ahimaas teaa mu ka kyerɛɛ ɔhene sɛ asomdwoeɛ na ɔbɔɔ ne mu ase ɔhene anim na ɔkaa sɛ nhyira nka awurade wo nyankopɔn a wayi nnipa a wɔmaa wɔn nsa so tiaa me wura ɔhene no ahyɛ wo nsa
na ɔhene bisaa sɛ aberanteɛ absalom ho yɛ anaa na ahimaas buaa sɛ yoab resoma ɔhene somfoɔ bi ne w akoa no mehunuu kitikiti kɛseɛ bi na mennim adekodeɛ
na ɔhene kaa sɛ sene gyina ha na ɔsene kɔgyinaa hɔ
na hwɛ kusni no bae na kusni no kaa sɛ me wura ɔhene ntie kaseɛ sɛ awurade abu atɛn ama wo nnɛ wɔn a wɔsɔre tiaa woɔ no nyinaa ho
na ɔhene bisaa kusni no sɛ aberanteɛ absalom ho yɛ anaa na kusni no se ma me wura ɔhene atamfoɔ ne wɔn a wɔsɔre tia woɔ pɛ wo bɔne no nyinaa nyɛ sɛ aberanteɛ no
na ɔhene ho popoe na ɔforo kɔɔ kuro pono so pia mu na ɔsui na ɔrekorɔ no sɛ ɔkaeɛ nie ao me ba absalom me ba me ba absalom ɛkaa me nko a anka mesii w ananmu wui ao absalom me ba me ba
wɔka kyerɛɛ yoab sɛ hwɛ ɔhene resu na ɔretwa absalom ho adwo
na nkonimdie no danee nnipa no nyinaa abooboodie ɛda no na nkurɔfoɔ no tee da no sɛ ɔhene redi awerɛhoɔ ma ne ba
na nnipa no wiawiaa wɔn ho baa kuro no mu da no sɛdeɛ ɛdɔm a wɔredwane ɔko mu wɔ ahohora mu wiawia wɔn ho no
na ɔhene deɛ na wakata n anim na ɔde nne kɛseɛ teaa mu sɛ ao me ba absalom ao absalom me ba me ba
na yoab baa ɔhene nkyɛn efie na ɔkaa sɛ woahyɛ wo nkoa a ɛnnɛ wɔagye wo kra wo mmammarima wo mmammaa kra wo yerenom kra ne wo mpenafoɔ kra no nyinaa aniwuo nnɛ
sɛ wodɔ w atamfoɔ na wotane w adɔfoɔ na woakyerɛ nnɛ sɛ asafohene ne nkoa nyɛ hwee mma wo na mahunu sɛ sɛ absalom nyaa nkwa na yɛn nyinaa wuwuiɛ a anka wopɛ
na afei sɔre firi adi na kɔka abotɔyam asɛm kyerɛ wo nkoa na medɔ nyame sɛ sɛ woamfiri adi a obiara rentena wo nkyɛn anadwo yi na ɛno mmom bɛyɛ bɔne ama wo asene bɔne biara a aba wo soɔ firi wo mmeranteberɛ mu de abɛduru sɛsɛɛ
ɛnna ɔhene sɔre bɛtenaa ase wɔ kuro pono no mu na wɔka kyerɛɛ ɔman no nyinaa sɛ hwɛ ɔhene te kuro pono no mu ɛnna ɔman no nyinaa baa ɔhene anim na israel deɛ na wɔadwanedwane kɔ wɔn afie mu
na ɔman no nyinaa kasakasaa israel mmusuakuo nyinaa mu sɛ ɔhene gyee yɛn firii yɛn atamfoɔ nsam na ɔyii yɛn filistifoɔ nsam na afei absalom nti wadwane afiri asase yi so
na absalom a yɛsraa no ngo dii yɛn soɔ no nso atɔ dɔm ano na afei adɛn nti na motwentwɛn sɛ mobɛkɔ akɔfa ɔhene asane aba yi
na ɔhene dawid tee deɛ israel nyinaa aka no ɔsoma maa wɔkɔɔ asɔfoɔ sadok ne abiatar nkyɛn sɛ monkɔbisa nkyerɛ yuda mpanimfoɔ sɛ adɛn nti na motwentwɛn mo nan ase sɛ mobɛba abɛfa ɔhene asane akɔ ne fie
me nuanom ne mo me nnompe ne me nam ne mo na adɛn nti na motwentwɛn mo nan ase sɛ mobɛba abɛfa ɔhene asane akorɔ
na amasa nso monka nkyerɛ no sɛ ɛnyɛ me nnompe ne me nam ne wo sɛ woanyɛ dɔm so safohene m anim nna nyinaa ansi yoab ananmu a onyankopɔn nyɛ me sɛɛ na ɔnkɔ so nyɛ me sɛɛ
ɔtwee yuda mmarima nyinaa bae sɛ onipa baako na wɔsoma maa wɔbaa ɔhene nkyɛn sɛ wo ne wo nkurɔfoɔ nyinaa monsane mmra
na ɔhene sane baa yordan ano na yuda baa gilgal sɛ wɔreba abɛhyia ɔhene na wɔde no atwa yordan
na benyaminni gera ba simei a ɔfiri bahurim no yɛɛ ntɛm ne yuda mmarima no siane ba bɛhyiaa ɔhene dawid
na benyamin mmarima apem ka ne ho na saulo fie abɔfra siba ne ne mma dunum ne n asomfoɔ aduonu no ne no bɛtwaa yordan baa ɔhene anim
na kodoɔ no twa kɔɔ sɛ wɔde rekɔfa ɔhene fiefoɔ na wɔayɛ deɛ ɛyɛ wɔ n ani soɔ na ɔhene rebɛtwa yordan no gera ba simei bɔɔ ne mu ase n anim
na ɔka kyerɛɛ ɔhene sɛ mma me wura mmmu amumuyɛ nnto me so na nkae deɛ w akoa fom yɛɛ no da a me wura ɔhene firii yerusalem no na ɔhene mmfa nnhyɛ n akomam
na w akoa nim sɛ mayɛ bɔne saa nti hwɛ me na madi yosef fie nyinaa kan maba nnɛ sɛ meresiane mabɛhyia me wura ɔhene
na seruia ba abisai bisaa sɛ ɛnsɛ sɛ wɔkum simei sɛ wadome deɛ awurade asra no no anaa
na dawid buaa sɛ ɛdeɛn na me ne mo seruia mma wɔ yɛ sɛ moyɛ sɛ atamfoɔ a wɔne me di asie nnɛ yi ɛnnɛ ɛsɛ sɛ wɔkum obi israel anaa mennim sɛ ɛnnɛ mene israel so hene anaa
na ɔhene ka kyerɛɛ simei sɛ wɔrenku wo na ɔhene kaa no ne ntam
na saulo ba mefiboset siane ba bɛhyiaa ɔhene na ɔnsiesiee ne nan ase na ɔnyii ne bɔgyesɛ na ne ntadeɛ nso ɔnsii firi da a ɔhene kɔeɛ no de bɛsi da a ɔbaa fie asomdwoeɛ mu no
na ɔfirii yerusalem bɛhyiaa ɔhene no ɔhene bisaa no sɛ mefiboset adɛn nti na wo ne me ankorɔ
na ɔbuaa sɛ ao me wura ɔhene me somfoɔ no na ɔdaadaa me na wo somfoɔ ka kyerɛɛ no sɛ hyehyɛ afunumu na mentena no so nkɔ ne ɔhene nkɔ ɛfiri sɛ wo somfoɔ yɛ apakye
na ɔbɛsɛee me kyerɛɛ me wura ɔhene na me wura ɔhene te sɛ nyankopɔn bɔfoɔ enti yɛ deɛ ɛyɛ wɔ w ani soɔ
na m agya fie nyinaa nsɛ hwee sɛ owuo mma ma me wura ɔhene nanso wode wo somfoɔ sii wɔn a wɔdidi wo pono soɔ mu enti kwan bɛn na mewɔ bio nso ɛdeɛn na mede bɛsu afrɛ ɔhene bio
na ɔhene ka kyerɛɛ no sɛ adɛn nti na woda so ka w asɛm yi bio mese wone siba nkɔkyɛ asase no mu
na mefiboset ka kyerɛɛ ɔhene sɛ sɛ me wura ɔhene de asomdwoeɛ anya aba ne fie yi ma siba mfa asase nyinaa mpo
na gileadni barsilai siane firii rogelim bae na ɔne ɔhene twaa yordan sɛ ɔrekɔgya no yordan agya
nso na barsilai abɔ akora sɛ wadi mfirinhyia aduɔwɔtwe na ɔhene tenaa mahanaim no ɔno na ɔhwɛɛ no na ɔyɛ ɔdefoɔ kɛseɛ
na ɔhene ka kyerɛɛ barsilai sɛ wo deɛ wo ne me ntwa nkɔ na menhwɛ wo me nkyɛn wɔ yerusalem
na barsilai bisaa ɔhene sɛ me nkwa nna aka ahe na me ne ɔhene mforo nkɔ yerusalem yi
madi mfirinhyia aduɔwɔtwe nnɛ mɛhunu papa ne bɔne mu anaasɛ w akoa bɛte deɛ mɛdie ne deɛ mɛnom dɛ anaasɛ mɛte nnwontofoɔ mmarima ne mmaa nne bio anaa na adɛn nti na wo somfoɔ nkɔ so nyɛ adesoa mma me wura ɔhene
enti wo somfoɔ bɛgya ɔhene kwan yordan agya ara na adɛn nti na ɔhene de akatua yi bɛtua me
wo kyɛw nie ma w akoa nsane nkɔwu ne kurom n agya ne ne na damena ho na hwɛ ma wo somfoɔ kimham ne me wura ɔhene ntwa nkɔ na yɛ no deɛ ɛyɛ wɔ w ani soɔ
na ɔhene kaa sɛ kimham ne me ntwa nkɔ na mɛyɛ no deɛ ɛyɛ wɔ w ani soɔ na biribiara a wobɛhwehwɛ no me hɔ no mɛyɛ ama wo
na ɔman no nyinaa twaa yordan na ɔhene nso twae na ɔhene yɛɛ no atuu na ɔhyiraa no maa ɔsane kɔɔ fie
na ɔhene sene kɔɔ gilgal na kimham ne no kɔe na yuda man nyinaa ne israel man fa nso de ɔhene sene kɔe
na hwɛ israel mmarima nyinaa baa ɔhene nkyɛn bɛbisaa ɔhene sɛ adɛn nti na yɛn nuanom yuda mmarima awia wo korɔ na wɔde ɔhene ne ne fiefoɔ ne dawid mmarima a wɔka ne ho nyinaa akɔtwa yordan aba
ɛnna yuda mmarima nyinaa buaa israel mmarima sɛ ɛfiri sɛ ɔhene bɛn yɛn na adɛn nti na asɛm yi nti mo bo huru mo yi yɛadi ɔhene biribi anaasɛ wakyɛ yɛn biribi anaa
na israel mmarima no buaa yuda mmarima sɛ yɛwɔ kyɛfa du ɔhene mu na dawid mu nso deɛ yɛwɔ sene mo adɛn nti na moabu yɛn ketewa na ɛnyɛ yɛn na yɛdii kan kaa sɛ yɛde ɔhene bɛsane aba na yuda mmarima nsɛm ano yɛɛ den sene israel mmarima nsɛm no
na ɔbarima huhuni bi wɔ hɔ a ne din de seba a ɔyɛ benyaminni bikri ba na ɔhyɛnee totorobɛnto sɛ yɛnni kyɛfa biara wɔ dawid mu na yɛnni agyapadeɛ yisai ba no nkyɛn israel monkɔ mo adan mu
ɛnna israel mmarima nyinaa firii dawid akyi kɔ kɔdii bikri ba seba akyire na yuda mmarima deɛ wɔbataa wɔn hene ho firi yordan ho ara de baa yerusalem
na dawid baa ne fie wɔ yerusalem na dawid faa mmaa du ne mpenafoɔ a ɔgyaa wɔn sɛ wɔnhwɛ fie no de wɔn kɔguu mmaa mu na ɔbɔɔ wɔn akɔnhoma na wɔn ho deɛ wankɔ na wɔtoo wɔn mu kɔsii wɔn wu da maa wɔdii wɔn nkwa berɛ te sɛ deɛ wɔyɛ kuna
na ɔhene ka kyerɛɛ amasa sɛ kɔfrɛfrɛ yuda mmarima ma wɔnhyia me nnansa yi mu ara na wo nso bra bi
na amasa kɔɔ sɛ ɔrekɔfrɛfrɛ yudafoɔ na ɔkyɛre sene berɛ a wɔhyɛɛ no no
ɛnna dawid ka kyerɛɛ abisai sɛ afei deɛ bikri ba seba bɛyɛ yɛn bɔne asene absalom deɛ no mpo wo deɛ fa wo wura mmarima no na ti no na wannya afasuo nkuro no bi amfa na wammɛha yɛn
ɛnna yoab mmarima ne keretifoɔ ne peletifoɔ ne nnɔmmarima no nyinaa tu dii n akyire na wɔfirii yerusalem sɛ wɔreti bikri ba seba
na wɔduruu gibeon boɔ kɛseɛ no ho no amasa bɛfirii wɔn anim na yoab deɛ na wabɔ n akotadeɛ a ɔhyɛ no so ɛso na na ne nkrantɛ abɔsoɔ wɔ ɛsɛne n asene mu bɔha mu na ɔrefiri adie no ɛworɔ tɔɔ fam
na yoab bisaa amasa sɛ me nua wo ho yɛ anaa na yoab de ne nsa nifa kɔsɔɔ amasa bɔgyesɛ mu sɛ ɔrefe n ano
na amasa anhwɛ nkrantɛ a ɛkura yoab nsam no na ɔde wɔɔ ne yafunu mu tuee ne nsono guu fam na wamfoa no so na ɔwui na yoab ne ne nua abisai tii bikri ba seba
na yoab mmeranteɛ no mu bi gyinaa ne nkyɛn na ɔkaa sɛ deɛ ɔpɛ yoab asɛm ne deɛ ɔyɛ dawid deɛ no ma no nni yoab akyi
na amasa yantamyantam mogya mu tempɔn no so na obiara a ɔbɛduru hɔ sɛ n ani bɔ no so a na wagyina saa nti ɔbarima no hunuu sɛ ɛdɔm no nyinaa gyinagyina hɔ no ɔtwee amasa firii tempɔn no so kɔtoo wiram na ɔde ntoma kataa ne so
na wɔyii no firii tempɔn no soɔ no wɔn nyinaa sene kɔdii yoab akyi tii bikri ba seba
na seba faa israel mmusuakuo nyinaa mu twaa mu kɔduruu abel ne bet maaka ne bikrifoɔ nyinaa so na wɔhyia boaa ano ba bɛdii n akyi
na ɛdɔm a wɔka yoab ho no nyinaa kɔkaa no hyɛɛ abel a ɛwɔ bet maaka na wɔtotoo kuro no ho epie wɔ afasuo no akyi na wɔpempemee afasuo no sɛ wɔredwiri agu
ɛnna ɔbaa nyansafoɔ bi firi kuro no mu teaa mu sɛ montie montie monka nkyerɛ yoab sɛ ɔntwe mpini ha na me ne no nkasa
na ɔtwe pinii no no ɔbaa no bisaa no sɛ ɔne yoab anaa na ɔkaa sɛ mene no na ɔka kyerɛɛ no sɛ tie w abaawa nsɛm yi na ɔkaa sɛ meretie
na ɔkaa sɛ akane no na wɔka sɛ wɔnkɔ abisa wɔ abel na wɔawie no saa
meyɛ wɔn a wɔpɛ asomdwoeɛ ne nokorɛ no mu baako wo deɛ worehwehwɛ akum israel mu kuro a ɛyɛ ɛna adɛn nti na worebɛmene awurade agyapadeɛ
na yoab buaa sɛ ɛmpare me ɛmpare me sɛ mɛmene anaasɛ mɛsɛeɛ
asɛm no nte saa na ɔbarima bi a ɔfiri efraim bepɔ soɔ a ne din de bikri ba seba na wama ne nsa so atia ɔhene dawid monyi ɔno nko mma na mɛfiri kuro no ho akɔ na ɔbaa no ka kyerɛɛ yoab sɛ hwɛ wɔbɛto ne tiri afa ɔfasuo no so ama wo
ɛnna ɔbaa no faa nyansa kwan so kɔɔ ɔman no nyinaa nkyɛn na wɔtwaa bikri ba seba ti to twenee yoab na yoab hyɛnee totorobɛnto na wɔfirii kuro no ho hwete kokɔɔ wɔn ntomadan mu na yoab sane baa yerusalem ɔhene nkyɛn
nso yoab na na ɔdi israel asraadɔm nyinaa soɔ na yoiada ba benaia di keretifoɔ ne peletifoɔ soɔ
na adoram di ɛtoɔ soɔ na ahilud ba yosafat ne ɔsɛnkaefoɔ
na sefa ne ɔtwerɛfoɔ na sadok ne abiatar ne asɔfoɔ
na yairini ira nso yɛ dawid sɔfoɔ
na ɛkɔm bi baa dawid berɛ so mfeɛ mmiɛnsa afe toa afe so na dawid kɔbɔɔ awurade anim mpaeɛ na awurade buaa sɛ mogya ho afobuo aba saulo ne ne fiefoɔ so sɛ ɔkumm gibeonfoɔ no
ɛno nti ɔhene frɛɛ gibeonfoɔ no nso na gibeonfoɔ no mfiri israelfoɔ mu na mmom wɔyɛ amorifoɔ nkaeɛ no bi na israelfoɔ aka ntam akyerɛ wɔn sɛ wɔrenkum wɔn nanso saulo hwehwɛɛ sɛ ɔku wɔn wɔ mmɔden a wɔbɔ maa israel ne yudafoɔ no mu
ɛnna dawid bisaa gibeonfoɔ no sɛ ɛdeɛn na menyɛ mma mo na ɛdeɛn na memfa mpata mo na moahyira awurade agyapadeɛ
na gibeonfoɔ ka kyerɛɛ no sɛ ɛnyɛ dwetɛ anaa sika asɛm na yɛne saulo ne ne fiefoɔ wɔ ka ɛnna ɛnyɛ israel mu obi na yɛrepɛ no aku no na ɔse ɛdeɛn na mose menyɛ mma mo
na wɔka kyerɛɛ ɔhene sɛ ɔbarima a ɔdwerɛɛ yɛn a ɔtuu yɛn tiri so agyina sɛ wɔnsɛe yɛn na yɛannya israel asase biara so antena no
ma wɔmfa ne mma mu mmarima nson mma yɛn na yɛnsensɛne wɔn mma awurade wɔ saulo a awurade faa no no kuro gibeon mu na ɔhene kaa sɛ mɛma
na awurade ntam a ɛda wɔn ntamu na ɛda dawid ne saulo ba yonatan ntamu no nti ɔhene hunuu saulo ba yonatan ba mefiboset mmɔbɔ
na ɔhene faa aia babaa rispa mmammarima mmienu a ɔwo maa saulo armoni ne mefiboset ne saulo babaa mikal mmammarima nnum a ɔwo maa meholatni barsilai ba adriel no
na ɔde wɔn hyɛɛ gibeonfoɔ no nsa na wɔsensɛnee wɔn bepɔ no so awurade anim na wɔn nnipa nson no totɔɔ prɛko na wɔkumm wɔn twaberɛ nna a ɛdi kan mu atokoɔtwa mfitiaseɛ mu
na aia babaa rispa faa ayitoma de sɛɛ ɔbotan no so deɛ amu no wɔ no fae firii twaberɛ mfitiaseɛ no kɔsii sɛ osuo firi soro guguu wɔn soɔ na wamma ewiem nnomaa ammɛsisi wɔn so awia na wiram mmoadoma nso amma wɔn so anadwo
na wɔbɛkaa deɛ aia ba rispa saulo mpena no yɛeɛ no kyerɛɛ dawid
na dawid kɔ kɔgyee saulo nnompe ne ne ba yonatan nnompe firii yabes gileadfoɔ nsam na wɔn na wɔkɔwiaa no bet san abɔntene soɔ deɛ filistifoɔ de wɔn sensɛnee da a filistifoɔ kumm saulo wɔ gilboa no
na ɔde saulo nnompe ne ne ba yonatan nnompe firii hɔ bae na wɔboaboaa ano kaa wɔn a wɔsensɛnee wɔn no nnompe ho
na wɔsiee saulo ne ne ba yonatan nnompe benyamin asase so wɔ sela n agya kis da mu na wɔyɛɛ deɛ ɔhene hyɛɛ wɔn no nyinaa na ɛno akyiri no onyankopɔn dom asase no
na filistifoɔ ne israel dii ako bio na dawid ne ne nkurɔfoɔ siane kɔnee filistifoɔ no koe na dawid brɛe
na yisbi benob a ɔyɛ abrane mma mu bi a ne pea duro kari kɔbere mfrafraeɛ nnwetɛbena ahasa na ɔde nkrantɛ foforɔ abɔ n asene no kaa sɛ ɔrebɛkum dawid
na seruia ba abisai boaa no na dawid bɔɔ filistini no kumm no ɛno na dawid mmarima no kaa ntam sɛ wo ne yɛn remfiri nnkɔ ɔsa bio na wɔannum israel kanea
yei akyiri no wɔne filistifoɔ nyaa ɔko bio wɔ gob ɛno mu na husani sibekai kumm saf a ɔyɛ abrane mma mu bie no
na wɔne filistifoɔ nyaa ɔko bio wɔ gob na betlehemni yaare oregim ba elhanan kumm gitini goliat a ne pea dua te sɛ ntomanwomfoɔ nsadua
na ɔko baa bio wɔ gat na ɔbarima tentene bi wɔ hɔ a ɔwɔ nsateaa ne nansoaa nsia nsia ma ano si aduonu nnan na ɔno nso yɛ abrane no bi ba
na ɔretwitwa israel mpoa no dawid nua simei ba yonatan kumm no
nnipa baanan yi yɛ gat abrane no bi mma a wɔtotɔɔ dawid ne ne nkoa nsam
na da a awurade yii dawid firii n atamfo nyinaa ne saulo nsam no ɔkaa dwom yi mu nsɛm kyerɛɛ awurade
na ɔse awurade ne me botan m abankɛseɛ ne me gyefoɔ
me botantim nyankopɔn a medwane mekɔtoa no me kyɛm ne me nkwagyeɛ abɛn m abantenten ne me dwanekɔbea m agyenkwa a wogyee me firii akakabensɛm mu
awurade a ɔfata sɛ wɔyi no ayɛ no na mesu mefrɛ no na ɔgye me m atamfoɔ nsam
na owuo asorɔkyeɛ twaa me ho hyiae na sɛeɛ asuasu woro yii me hu
asamando nhoma kyekyeree me owuo fidie bɛhyiaa me rebɛyi me
m ahohiahia mu mesu mefrɛɛ awurade me nyankopɔn na meteaa mu mefrɛɛ no na ɔtee me nne n asɔrefie na me nteamu duruu n aso mu
ɛnna asase hinhimiiɛ na ɛwosoe ɔsoro nnyinasoɔ nso popoe na ɛhinhimii ɛfiri sɛ na ne bo afu
wisie tu firii ne hwenem na ogya firii n anomu hyee adeɛ na nnyansramma a wɔasɔ ne mu
ɔkuntunuu ɔsoro na ɔdurui fam na esum kabii wɔ ne nan ase
na ɔtenaa kerub so tui na wɔhunuu no mframa ntaban so
na ɔde esum yɛɛ ne ho asese nsuo mmoaano danee mununkum kusuu
ne ho haran mu na nnyansramma dɛreeɛ
awurade bɔɔ mu firii soro na ɔsorosoroni no maa wɔtee ne nne
na ɔtotoo agyan de bɔɔ wɔn petee aprannaa na ɔde tuu wɔn ase
na ɛpo mu aka yiyii adi wiase nnyinasoɔ ho daa hɔ ɛnam awurade animuka nti ɛfiri ne hwene mu home tehyeetehyee mu
ɔtenee ne nsa firii soro bɛfaa me ɔtwee me firii nsuo pii mu
ɔgyee me firii me tamfo aniɛdenfoɔ ne wɔn a wɔkyiri me no nsam ɛfiri sɛ wɔn ho yɛ den sene me
wɔbɛtoaa me m amanehunu da mu na awurade bɛyɛɛ me okyigyinafoɔ
na ɔyii me kɔgyinaa deɛ ɛhɔ trɛ ɔgyee me ɛfiri sɛ na ɔpɛ m asɛm
awurade tuaa me ka sɛdeɛ me tenenee teɛ sɛdeɛ me bemdie teɛ na ɔtuaa me ka
na mehwɛɛ awurade akwan na menyɛɛ bɔne mfirii me nyankopɔn ho
na n atemmudeɛ nyinaa wɔ m ani so na n ahyɛdeɛ nso memfirii ho
na manni fɔ wɔ n anim na mahwɛ me ho so afiri m amumuyɛ ho
na awurade atua me ka sɛdeɛ me tenenee teɛ sɛdeɛ m ahoteɛ a ɛda n anim no teɛ
ɔnokwafoɔ na wo ne no bɛdi no nokorɛ mu ɔbarima a ɔdi mu na wo ne no bɛdi no amudie soɔ
deɛ ne ho teɛ na wobɛte wo ho akyerɛ no na ɔkontonkyini deɛ wobɛkyinkyim wo ho akyerɛ no
na ɔman a wɔbrɛ wɔn ho aseɛ no wogye wɔn na w ani sa ahantanfoɔ na woabrɛ wɔn ase
na wo awurade wone me kanea na awurade haran me sum mu ma me
na wo na mede wo tu dɔm na mede me nyankopɔn mehuri metra ɔfasuo
onyankopɔn deɛ ne kwan yɛ pɛ awurade bɔhyɛ yɛ nokorɛ ɔyɛ ɛkyɛm ma wɔn a wɔde wɔn ho to ne soɔ nyinaa
na hwan ne onyame gye sɛ awurade nko na hwan na ɔyɛ ɔbotan gye sɛ yɛn nyankopɔn
saa onyankopɔn yi ne m aban a ɛyɛ den na ɔma me kwan yɛ dwoodwoo
ɔyɛɛ me nan sɛ aforotebereɛ deɛ na ɔmaa megyinaa me mmepɔ so pintinn
ɔkyerɛ me nsa akodie na m abasa akuntunu kɔbere mfrafraeɛ tadua mu
na wode wo nkwagye kyɛm maa me na wo mmoa ma meyɛɛ kɛseɛ
wotrɛ m anammɔn tutuo mu wɔ m ase na me nan anwatiri
metii m atamfoɔ na mesɛee wɔn na mansane de kɔsii sɛ mehyee wɔn
na memenee wɔn na mebobɔɔ wɔn na wɔansɔre na wɔtotɔe wɔ me nan ase
na wode ahoɔden bɔɔ me abɔsoɔ maa akodie wobrɛɛ wɔn a wɔsɔre tiaa me no ase hyɛɛ m ase
na womaa m atamfoɔ danee wɔn akyi kyerɛɛ me wɔn a na wɔkyiri me no na mesɛee wɔn
wɔhwɛe na ɔgyefoɔ biara nni hɔ wɔsu frɛɛ awurade na wammua wɔn
na mepɛkyɛɛ wɔn pasaa sɛ fam mfuturo metiatiaa wɔn so mewɔɔ wɔn sɛ mmɔntene so dɔteɛ
woyii me firii m amanko mu woahwɛ me sɛ menyɛ amanaman ti ɔman a menni wɔn no som me
ananafoɔ bɛbrɛ wɔn ho ase ama me wɔtee me nka pɛ wɔtiee me
ananafoɔ bo tui na wɔde ahopopoɔ firi wɔn aban mu bae
awurade te ase na nhyira nka me botantim no na me nkwagyeɛ botan nyankopɔn no wɔmma no so
onyankopɔn a ɔtɔɔ were maa me na ɔbrɛɛ aman ase hyɛɛ m ase
deɛ ɔyii me firi m atamfoɔ nsam aane wo na woma me so boro wɔn a wɔsɔre tia me no soɔ wogyee me firi aniɛdenfoɔ nsam
enti awurade mɛkamfo wo amanaman mu na mabɔ wo din mato ayeyie nnwom
sɛ wone deɛ ɔma ne hene nkwagyeɛ so na ɔyɛ deɛ wasra no no adɔeɛ dawid ne n asefoɔ daa
na yeinom ne dawid nsɛm a ɛdi akyire yisai ba dawid adiyisɛm a wanya sɛ ɔreka ɔbarima a wɔmaa no soɔ no adiyisɛm deɛ yakob nyankopɔn asra no ne israel dwom dɛdɛ tofoɔ asɛm a ɔreka nie
awurade honhom nam me so kasa na n asɛm wɔ me tɛkyerɛma so
israel nyankopɔn akasa me na israel botan no kasa kyerɛɛ me deɛ ɔdi nnipa soɔ a ɔtene deɛ ɔdi so nyankopɔn suro mu
na ɔbɛyɛ sɛ anɔpa hann berɛ a owia repue sɛ anɔpa a mununkum nni hɔ sɛ owia gyegyeɛ ne osutɔ nti wira fifiri fam
aane ɛnyɛ saa na me fie teɛ wɔ nyankopɔn nkyɛn na ɔne me apam daa apam wasiesie nnoɔma nyinaa mu na wɔhwɛ so na me mmoa nyinaa ne deɛ mepɛ nyinaa ɔremma no mfefɛ anaa
nanso ahuhufoɔ deɛ wɔn nyinaa te sɛ nkasɛɛ a wɔato aguo na wɔmfa nsa nsɔ mu
na onipa a ɔrebɛka no no wɔde dadeɛ ne pea dua ma no ma no de mia na ɛhyeɛ ara na wɔde ogya bɛhyeɛ ama no asa koraa
yeinom ne nnɔmmarima a dawid wɔ no din takemoni yoseb basebet a ɔdi akunini mmiɛnsa no mu titire ɔno na ɔmaa ne pea so wɔ nnipa ahanwɔtwe so a ɔkunkumm wɔn prɛko
na deɛ ɔdi n akyire ne ahohi ba dodo ba eleasa a ɔfra nnɔmmarima baasa a wɔka dawid ho berɛ a wɔresopa filistifoɔ a na wɔaboaboa wɔn ano rebɛko na israel mmarima foro kɔeɛ no mu
ɔno na ɔsɔre kunkumm filistifoɔ no kɔsii sɛ ne nsam goeɛ na ne nsa fam ne nkrantɛ ho na awurade yɛɛ nkonim ade kɛseɛ da no na ɛdɔm no dane kɔdii n akyiri sɛ wɔbɛfom adeɛ nko
na deɛ ɔdi n akyire ne hararini agee ba sama na filistifoɔ no boaboaa wɔn ano yɛɛ asafo na asasewa bi wɔ hɔ a asedua wɔ soɔ na ɔman no dwane filistifoɔ no anim
na ɔno deɛ ɔgyinaa asase no mfimfini na ɔperee na ɔkumm filistifoɔ no na awurade yɛɛ nkonim ade kɛseɛ
na atitire aduasa no mu baasa siane baa dawid nkyɛn twaberɛ wɔ adulam bodan mu na filistifoɔ asafo bi akyere nsraban refaim bonhwa mu
nso ɛberɛ no mu no na dawid wɔ bepɔ so atenaeɛ no mu na filistifoɔ bansifoɔ wɔ betlehem
na sukɔm dee dawid na ɔkaa sɛ hwan na ɔbɛma me betlehem asubura a ɛwɔ kuro pono ho no mu nsuo anom
na nnɔmmarima baasa no te faa filistifoɔ nsraban no mu kɔsaa betlehem asubura a ɛwɔ kuro pono ho no mu nsuo de brɛɛ dawid nanso wampɛ sɛ ɔnom na ɔhwie gu maa awurade
na ɔse ɛmpare me awurade sɛ mɛyɛ yei mennom mmarima a wɔde wɔn kra too wɔn nsam kɔeɛ no mogya na wampɛ sɛ ɔnom yei na nnɔmmarima baasa no yɛeɛ
na yoab nua seruia ba abisai nso di baasa no mu titire ɔno na ɔtwee ne pea kumm nnipa ahasa na ɔgyee din sɛ baasa no
ɔno na na ɔwɔ animuonyam kɛseɛ wɔ nnipa aduasa no mu na ɔdi wɔn so safohene nanso wanto akane nnipa baasa no
na yehoiada ɔbarima a ɔfiri kabseel a ɔyɛ mmaninneɛ a ɛso no ba benaia kumm moab gyatasɛefoɔ baanu na ɔno nso siane kɔkum gyata wɔ abura mu sukyerɛmma da bi
na ɔno ara nso kɔkumm misraimni bi a ɔyɛ ɔbarima a ɔso na misraimni no kura pea ne nsam na ɔde poma siane kɔɔ ne nkyɛn na ɔhwam misraimni no nsam pea no de ɔno ara ne pea no kumm no
yei na yehoiada ba benaia yɛeɛ na ɔnyaa din nnɔmmarima baasa no mu
akunini aduasa no mu na ɔwɔ animuonyam na akane baasa no deɛ wanto wɔn na dawid de no sii n ankɔbeafoɔ so
yoab nua asahel fra aduasa no mu dodo ba elhanan a ɔfiri betlehem
harodini sama harodini elika
paltini heles ikes ba ira a ɔyɛ tekoani
anatotni abieser husatni mebunai
ahohini salmon netofani maharai
netofani baana ba heleb ribai ba itai a ɔfiri benyamin mma gibea
piratonni benaia hidai a ɔfiri nahale gaas
arabani abi albon barhumini asmawet
saalbonni eliahba yasenfoɔ no mu yonatan
hararini sama hararini sarar ba ahiam
maakati ba ahasbai ba elifelet giloni ahitofel ba eliam
karmelni hesro arbini paarai
natan ba yigal a ɔfiri soba gadni bani
amonni selek beerotni naharai seruia ba yoab akodeɛkurani
yitrini ira yitrini gareb
hetini uria wɔn nyinaa yɛ aduasa nson
na awurade bo huru tiaa israel bio na ɔpiapiaa dawid hyɛɛ wɔn sɛ kɔ na kɔkan israel ne yuda
na ɔhene ka kyerɛɛ ɔsahene yoab a ɔka ne ho no sɛ kɔkyini israel mmusuakuo nyinaa mu firi dan kɔsi beer seba na monkan ɔman no na menhunu ɔman no dodoɔ
na yoab ka kyerɛɛ ɔhene sɛ ma awurade wo nyankopɔn nka ɔman no sɛdeɛ wɔteɛ yi ho mprɛha na me wura ɔhene ani nhunu na adɛn nti na me wura ɔhene pɛ sɛ wɔdi saa asɛm yi
nanso ɔhene asɛm no yɛɛ yoab ne ɛdɔm no mu asafohene no so den na yoab ne ɛdɔm no mu asafohene no firi ɔhene anim firii adi sɛ wɔrekɔkan israel man no
na wɔkɔtwaa yordan na wɔkɔsoɛɛ aroer kuro bi a ɛda gad subonhwa no mu a ɛkyerɛ yaser no nifa
na wɔkɔɔ gilead ne anafoɔ hodsi asase so na wɔkɔɔ dan yaan ne sidon
na wɔduruu tiro kuro a ɛyɛ den no ne hewifoɔ ne kanaanfoɔ nkuro nyinaa mu na wɔfiri hɔ baa yuda anafoɔ fam wɔ beer seba
na wɔkyinii asase no nyinaa so na abosome nkron ne adaduonu akyiri no wɔbaa yerusalem
na yoab de ɔman no anobuo no dodoɔ brɛɛ ɔhene na israel dɔm mu mmarima a wɔtwe nkrantɛ ano si mpem ha ahodoɔ nwɔtwe na yuda mmarima yɛ mpem ha ahodoɔ nnum
na dawid kan ɔman no saa no n akoma bɔɔ no paripari na dawid ka kyerɛɛ awurade sɛ deɛ mayɛ yi mayɛ bɔne pa ara na afei awurade mesrɛ wo ma w akoa amumuyɛ nsene nkɔ na madi nkwaseasɛm sɛ
na dawid sɔree anɔpa no awurade asɛm baa odiyifoɔ gad dawid dehununi no nkyɛn sɛ
kɔ na kɔka kyerɛ dawid sɛ sɛ awurade seɛ nie adeɛ mmiɛnsa na mede mereto w anim fa emu baako na memfa menyɛ wo
na gad baa dawid nkyɛn bɛka kyerɛɛ no na ɔka kyerɛɛ no sɛ ɛkɔm mmra w asase so mfeɛ nson anaasɛ wobɛdwane w atamfoɔ a wɔpamo woɔ anim abosome mmiɛnsa anaasɛ ɔyaredɔm mmra w asase so nnansa afei hwɛ na hunu mmuaeɛ ko a memfa mensane menkɔma deɛ ɔsomaa me no
ɛnna dawid ka kyerɛɛ gad sɛ me ho hiahia me sɛ ma yɛnhwe awurade nsa mu ɛ na ne mmɔborɔhunu dɔɔso na nnipa nsam na wɔmmma mennhweɛ
ɛnna awurade maa owuyadeɛ baa israel soɔ firi anɔpa kɔsii berɛ a ɔhyɛeɛ no na ɔman a ɛfiri dan kɔsi beer seba no mu nnipa mpem aduɔson wuwui
na ɔbɔfoɔ no tenee ne nsa yerusalem so sɛ ɔresɛe no no awurade nuu ne ho mmusuo no ho na ɔka kyerɛɛ ɔbɔfoɔ a ɔsɛe ɔman no sɛ ayɛ yie pono wo nsa na awurade bɔfoɔ no aduru yebusini arauna ayuporebea ho
na dawid hunuu ɔbɔfoɔ a ɔsɛe ɔman no no ɔka kyerɛɛ awurade sɛ hwɛ me na mayɛ bɔne na me na mafom na nnwan yi deɛ ɛdeɛn na wɔayɛ ma wo nsa mmra me ne m agya fie so
na gad baa dawid nkyɛn da no bɛka kyerɛɛ no sɛ foro kɔ na kɔsi afɔrebukyia ma awurade yebusini arauna ayuporebea hɔ
na dawid nam gad asɛm no so foro kɔe sɛdeɛ awurade hyɛeɛ no
na arauna hwɛeɛ no ɔhunuu ɔhene ne ne nkoa sɛ wɔresene aba ne nkyɛn na arauna firii adi kɔbɔɔ ne mu ase ɔhene anim
ɛnna arauna bisaa sɛ adɛn nti na me wura ɔhene reba n akoa nkyɛn yi na dawid buaa sɛ merebɛtɔ wo hɔ ayuporebea no na masi afɔrebukyia mama awurade na wɔasi ɔhaw no kwan afiri ɔman no so
na arauna ka kyerɛɛ dawid sɛ ma me wura ɔhene mfa na ɔmmɔ afɔdeɛ sɛdeɛ ɛyɛ wɔ n ani soɔ hwɛ ɔhyeɛ afɔrebɔ nantwie ne poreɛ nteaseɛnam ne anantwie no adwumayɛ nnua a wɔde bɛyɛ nnyina nie
ɔhene arauna de ne nyinaa ma ɔhene na arauna ka kyerɛɛ ɔhene sɛ awurade wo nyankopɔn ani nsɔ wo
na ɔhene ka kyerɛɛ arauna sɛ dabi na tɔ na mɛtɔ no wo hɔ sɛdeɛ ne boɔ teɛ na meremfa adeɛ biara a ɛnsom me boɔ memmɔ awurade me nyankopɔn ɔhyeɛ afɔdeɛ na dawid tɔɔ ayuporebea no ne anantwie no maa dwetɛ nnwetɛbena aduonum
na dawid sii afɔrebukyia maa awurade wɔ hɔ na ɔbɔɔ ɔhyeɛ afɔdeɛ ne asomdwoeɛ afɔdeɛ na awurade gyee mpata no maa asase no na wɔsii ɔhaw no kwan firii israel so
﻿ afei ɔhene dawid abɔ akora na ɛwom sɛ na ne nkoa de bomo kata ne ho deɛ nanso ne ho anyɛ no hye
enti ne nkoa ka kyerɛɛ no sɛ ma yɛnhwehwɛ ababaa bi mmrɛ me wura ɔhene na ɔmmɛgyina ɔhene anim nyɛ ne hwɛfoɔ na ɔnna wo kokom na me wura ɔhene ho nyɛ no hye
ɛnna wɔkɔhwehwɛɛ ababaa hoɔfɛfoɔ bi israel ahyeɛ nyinaa mu na wɔkɔhunuu sunamni abisag na wɔde no brɛɛ ɔhene
na ababaa no ho yɛ fɛ pa ara na ɔyɛɛ ɔhene hwɛfoɔ na ɔsomm no nanso ɔhene ne no anna
na hagit ba adoniya maa ne ho so kaa sɛ me na mɛdi hene na ɔsiesiee nteaseɛnam ne apɔnkɔsotefoɔ ne mmarima aduonum a wɔbɛbɔ ne ho ban
nanso n agya anka asɛm a ɛyɛ ya biara ankyerɛ no da sɛ adɛn na woayɛ saa yi na ɔno nso yɛ onipa a ne ho yɛ fɛ na ɔno na wɔwoo no dii absalom akyire
na ɔne seruia ba yoab ne ɔsɔfoɔ abiatar dii atirimusɛm na wɔdii adoniya akyi boaa no
na ɔsɔfoɔ sadok yoiada ba benaia odiyifoɔ natan simei rei ne dawid nnɔmmarima no deɛ na wɔnni adoniya afa
na adoniya kumm nnwan anantwie ne anantwie a wɔadɔre sradeɛ wɔ sohelet boɔ a ɛwɔ en rogel ho no so na ɔhyiahyiaa ne nuanom ahene mma no nyinaa ne yuda mmarima a wɔyɛ ɔhene nkoa no nyinaa
na odiyifoɔ natan ne benaia ne nnɔmmarima no ne ne nua salomo deɛ wanhyia wɔn
ɛnna natan ka kyerɛɛ batseba salomo na sɛ dabrɛ wontee sɛ hagit ba adoniya redi hene na yɛn wura dawid nnim
afei bra na memma wo adwene na gye wo ne wo ba salomo nkwa
kɔ ɔhene dawid nkyɛn na ka kyerɛ no sɛ ɛnyɛ wo me wura ɔhene na wokaa w afenaa ntam sɛ wo ba salomo na ɔbɛdi m adeɛ na ɔno na ɔbɛtena m adwa soɔ na adɛn nti na adoniya di hene yi
hwɛ wo ne ɔhene da so rekasa wɔ hɔ no me nso mɛdi w akyiri aba na mabɛfoa wo so
na batseba kɔɔ ɔhene nkyɛn pia mu na ɔhene abɔ akora pa ara na sunamni abisag som ɔhene
ɛnna batseba bɔɔ ne mu ase maa ɔhene na ɔhene bisaa no sɛ ɛdeɛn na worehwehwɛ
na ɔka kyerɛɛ no sɛ me wura wo na wokaa awurade wo nyankopɔn ntam kyerɛɛ w abaawa sɛ wo ba salomo na ɔbɛdi w adeɛ na ɔno na ɔbɛtena w adwa soɔ
na afei hwɛ adoniya na ɔredi hene yi nanso me wura ɔhene wonnim
na wakum anantwie ne nyɛmmoa ne nnwan bebree na wahyiahyia ahene mma nyinaa ne ɔsɔfoɔ abiatar ne ɔsahene yoab na w akoa salomo deɛ wanto ne nsa amfrɛ no
na wo me wura ɔhene na israel nyinaa ani da wo soɔ sɛ wobɛkyerɛ wɔn deɛ ɔbɛdi me wura ɔhene akyiri atena adwa no soɔ
anyɛ saa a me wura ɔhene wuo akyiri no wɔbɛbu me ne me ba salomo mmaratofoɔ
na hwɛ ɔda so ne ɔhene rekasa no odiyifoɔ natan nso baa hɔ
na wɔkɔka kyerɛɛ ɔhene sɛ hwɛ odiyifoɔ natan nie na ɔduruu ɔhene anim no ɔkotoo ɔhene de n anim butuu fam
na natan kaa sɛ me wura ɔhene wo na wose adoniya nni m adeɛ na ɔno na ɔntena m adwa so anaa
na ɛnnɛ wasiane kɔ na wakɔkum anantwie ne anantwie a wɔadɔre sradeɛ ne nnwan bebree na wahyia ɔhene mma nyinaa ne asafohene ne ɔsɔfoɔ abiatar na hwɛ wɔredidi na wɔrenom n anim na wɔka sɛ ɔhene adoniya nkwa so
na me w akoa ne ɔsɔfoɔ sadok ne yoiada ba benaia ne w akoa salomo deɛ wanto ne nsa amfrɛ yɛn
me wura ɔhene nkyɛn na asɛm yi fire na woamma w akoa anhunu deɛ ɔbɛtena me wura ɔhene adwa no soɔ n akyiri
ɛnna ɔhene dawid buaa sɛ momfrɛ batseba mma me na ɔba bɛgyinaa ɔhene anim
na ɔhene kaa ntam sɛ sɛ awurade a ɔgyee me kra firii ahohiahia nyinaa mu te aseɛ yi
sɛdeɛ mekaa awurade israel nyankopɔn ntam mekyerɛɛ wo sɛ wo ba salomo na ɔbɛdi m adeɛ na ɔno na ɔbɛtena m adwa soɔ asi m ananmu no saa ara na mɛyɛ nnɛ da yi
ɛnna batseba bɔɔ ne mu ase de n anim butuu fam kotoo ɔhene kaa sɛ me wura ɔhene nnya nkwa daa
na ɔhene dawid kaa sɛ momfrɛ ɔsɔfoɔ sadok ne odiyifoɔ natan ne yoiada ba benaia mma me na wɔbaa ɔhene anim
na ɔhene ka kyerɛɛ wɔn sɛ momfa mo wura nkoa nka mo ho na momfa me ba salomo ntena m afunumupɔnkɔ so na momfa no nsiane nkɔ gihon
na ɔsɔfoɔ sadok ne odiyifoɔ natan nsra no ngo mfa no nsi israel so hene wɔ hɔ na monhyɛne totorobɛnto sɛ ɔhene salomo nkwa so oo
na momforo nni n akyi na ɔmmra mmɛtena m adwa so na ɔnsi m ananmu nni hene na ɔno na mahyɛ no sɛ ɔnyɛ israel ne yuda so hene
ɛnna yoiada ba benaia buaa ɔhene sɛ amen saa ara nso na awurade me wura ɔhene nyankopɔn nka
sɛdeɛ awurade ne me wura ɔhene tenaeɛ no saa ara nso na ɔne salomo ntena na ɔmma n adwa nso nsene me wura ɔhene dawid adwa no
na ɔsɔfoɔ sadok ne odiyifoɔ natan ne yoiada ba benaia keretifoɔ ne peletifoɔ siane kɔe na wɔde salomo tenaa ɔhene afunumupɔnkɔ so na wɔde no kɔɔ gihon
na ɔsɔfoɔ sadok faa ngo abɛn firii ntomadan no mu de bɛsraa salomo na wɔhyɛnee totorobɛnto na ɔman no nyinaa kaa sɛ ɔhene salomo nkwa so
na ɔman no nyinaa foro dii n akyiri bae na ɔman no hyenhyɛnee ntɛntɛbɛn na wɔn ani gyee kɛse na wɔn gyegyeegye no reyɛ ama asase mu apae
na adoniya ne wɔn a wahyia wɔn a wɔne no wɔ hɔ no nyinaa teeɛ na wɔawie adidi na yoab tee totorobɛnto no nka no ɔkaa sɛ kuro no mu hooyɛ a yɛteɛ yi ase ne sɛn
na ɔda so rekasa no hwɛ ɔsɔfoɔ abiatar ba yonatan bae na adoniya kaa sɛ bra na woyɛ ɔbarima a wofata na wokura kaseɛ pa
na yonatan bua see adoniya sɛ dabi na yɛn wura ɔhene dawid de salomo asi hene
na ɔhene asoma ɔsɔfoɔ sadok ne odiyifoɔ natan ne yoiada ba benaia keretifoɔ ne peletifoɔ aka ne ho na ɔde no atena ɔhene afunumupɔnkɔ so
na ɔsɔfoɔ sadok ne odiyifoɔ natan asra no de no asi hene gihon na wɔde anigyeɛ de no aforo afiri hɔ aba na kuro no mu ayɛ hoo ɛno ne gyegyeegye a moteeɛ no
nso salomo te ahennwa no so
yeinom nyinaa akyiri no ɔhene nkoa aba abɛma yɛn wura ɔhene dawid amo sɛ onyankopɔn mma salomo din nyɛ kɛse nsene wo din na ɔmma n adwa nso nsene w adwa na ɔhene bɔɔ ne mu ase ne mpa so
na ɔhene kaa sɛ nhyira ne awurade israel nyankopɔn a wama me ba atena m adwa so nnɛ yi na m ani ahunu
ɛnna nnipa a wɔahyia wɔn a wɔyɛ adoniya deɛ no nyinaa ho popoe na wɔsɔresɔree sisii wɔn akwan so kɔe
na adoniya suroo salomo anim na ɔsɔre kɔe kɔsosɔɔ afɔrebukyia abɛn mu
na wɔka kyerɛɛ salomo sɛ hwɛ adoniya suro ɔhene salomo na hwɛ wakɔsosɔ afɔrebukyia abɛn mu sɛ ɔhene salomo nka me ntam nnɛ sɛ ɔremfa nkrantɛ nkum n akoa
na salomo kaa sɛ sɛ ɔdane onipa a ɔfata a ne nwi baako mpo rentɔ fam na sɛ wɔhunu bɔne wɔ ne mu a ɔbɛwu
na ɔhene salomo soma maa wɔkɔfaa no firii afɔrebukyia no ho siane bae na ɔba bɛkotoo ɔhene salomo na salomo ka kyerɛɛ no sɛ kɔ wo fie
afei dawid nna bɛnee sɛ ɔbɛwuo no ɔhyɛɛ ne ba salomo sɛ
me deɛ mereti nananom wɔ asamando enti yɛ den na yɛ ɔbarima
na hwɛ awurade wo nyankopɔn ahyɛdeɛ sɛ wobɛnante n akwan so sɛ wobɛdi n ahyɛdeɛ ne mmara nsɛm ne n atemmudeɛ ne n adansesɛm soɔ sɛdeɛ wɔatwerɛ no mose mmara mu no na woadi yie deɛ woyɛ nyinaa mu baabiara a wobɛkorɔ
na awurade ama n asɛm a ɔkaa no me ho no atim sɛ ɔse sɛ wo mma hwɛ wɔn akwan so yie sɛ wɔbɛnante m anim nokorɛ mu wɔn akoma nyinaa ne wɔn kra nyinaa mu a ɛnneɛ israel adwa so barima remmɔ wo
bio wo ara wonim deɛ seruia ba yoab yɛɛ me deɛ ɔyɛɛ israel asahene baanu ner ba abner ne yeter ba amasa sɛ ɔdii wɔn awuo na ɔkaa ɔsa mu mogya guu asomdwoeɛ berɛ mu na ɔde ɔsa mu mogya kekaa n abɔsoɔ a ɛbɔ n asene ne ne mpaboa a ɛhyɛ ne nan ho no
enti di no nyansa so na mma ne dwono mmfa asomdwoeɛ mu nnsiane nnkɔ asamando
na gileadni barsilai mma deɛ yɛ wɔn adɔeɛ na ma wɔntena wɔn a wɔdidi wo pono soɔ mu na saa na wɔtwe baa me nkyɛn berɛ a medwanee wo nua absalom anim no
na hwɛ benyaminni gera ba simei a ɔfiri bahurim a ɔwɔ wo nkyɛn yi ɔno na ɔdomee me nnome denden da a mekɔɔ mahanaim no nanso ɔsiane bɛhyiaa me yordan ho na mede awurade kaa no ntam sɛ meremfa nkrantɛ menku no
na afei deɛ mma ne ho nnyɛ no tɔtorɔtɔɔ na woyɛ ɔba nyansafoɔ na wobɛhunu adeɛ a wobɛyɛ no na woama ne dwono nam mogya mu asiane akɔ asamando
ɛnna dawid tii n agyanom wɔ asamando na wɔsiee no dawid kuro mu
na nna a dawid de dii israel so hene yɛ mfirinhyia aduanan ɔdii hene mfeɛ nson wɔ hebron na ɔdii hene mfeɛ aduasa mmiɛnsa yerusalem
na salomo tenaa n agya adwa so na n ahennie tim pintinn pa
na hagit ba adoniya baa salomo na batseba nkyɛn na ɔbisaa no sɛ asomdwoeɛ mu na woreba yi na ɔse asomdwoeɛ mu
na ɔkaa sɛ mewɔ asɛm bi meka kyerɛ wo na ɔse ka ɛ
na ɔkaa sɛ wo ara wonim sɛ anka ahennie no yɛ me dea na me so na israel nyinaa de wɔn ani toeɛ sɛ mɛdi hene nanso ahennie no danee na akɔyɛ me nua deɛ na awurade na ɔde maa no
na afei adeɛ baako pɛ na merebisa no wo hɔ na nkame me na ɔka kyerɛɛ no sɛ kasa ɛ
na ɔse mesrɛ wo ka kyerɛ ɔhene salomo na ɔrenkame wo na ɔmfa sunamni abisag mma me aware
na batseba kaa sɛ yoo mɛka makyerɛ ɔhene mama wo
ɛnna batseba baa ɔhene salomo nkyɛn sɛ ɔde adoniya dwantoa rebrɛ no na ɔhene sɔre kɔhyiaa no na ɔbɔɔ ne mu ase maa no na ɔtenaa n adwa so na wɔde adwa sii hɔ maa ɔhene na na ɔtenaa ne nifa so
na ɔkaa sɛ ade ketewa bi na merebɛbisa no wo hɔ na nkame me na ɔhene ka kyerɛɛ no sɛ awo bisa na merenkame wo
na ɔse ma wɔmfa sunamni abisag mma wo nua adoniya awareɛ
na ɔhene salomo bua see ne na sɛ na adɛn nti na wobisa sunamni abisag awareɛ ama adoniya bisa ahennie no nso ma no na ɔno ne me nua panin na ɔsɔfoɔ abiatar ne seruia ba yoab nso wɔ n afa
ɛnna ɔhene salomo kaa awurade ntam sɛ onyankopɔn nyɛ me sei na ɔnkɔ so saa sɛ adoniya asɛm a waka yi nti wɔakum no a
na afei sɛ awurade a wama matim na ɔde me atena m agya dawid adwa soɔ na wakyekyere fie ama me sɛdeɛ ɔkaeɛ no te aseɛ yi ɛnnɛ ara wɔbɛkum adoniya
na ɔhene salomo somaa yoiada ba benaia maa no kɔkumm no
na ɔsɔfoɔ abiatar nso ɔhene ka kyerɛɛ no sɛ kɔ anatot wo ara w asase so na woyɛ owuo ba na ɛnnɛ yi deɛ merenku wo ɛfiri sɛ woasoa awurade nyankopɔn adaka no m agya dawid anim na wohunuu amane nso wɔ deɛ m agya hunuu mu amaneɛ nyinaa mu
saa na salomo tuu abiatar sɛ ɔnnni awurade sɔfoɔ bio na ɔnam yei so maa awurade asɛm a ɔkaa eli fie ho wɔ silo no baa mu
na asɛm no duruu yoab nkyɛn na yoab adane akɔdi adoniya akyi na absalom akyiri deɛ wannane ankɔdi na yoab dwane kɔɔ awurade ntomadan mu kɔsɔɔ afɔrebukyia mmɛn no mu
na wɔbɛka kyerɛɛ ɔhene salomo sɛ yoab adwane kɔ awurade ntomadan mu na hwɛ wakɔsɔ afɔrebukyia no ho mmɛn no mu na salomo somaa yoiada ba benaia sɛ kɔku no
na benaia kɔɔ awurade ntomadan no mu kɔka kyerɛɛ no sɛ sɛ ɔhene seɛ nie firi adi na ɔse dabi na ɛha na mɛwuo na benaia sane bɛka kyerɛɛ ɔhene sɛ sɛdeɛ yoab aka nie na sɛdeɛ wabua me nie
na ɔhene ka kyerɛɛ no sɛ yɛ sɛdeɛ ɔkaeɛ no na kɔku no na sie no na yi mogya a yoab ahwie agu kwa no ho afodie firi me ne m agya fie so
na awurade mma ne mogya mmua n atifi sɛ ɔkumm mmarima baanu a wɔtene a wɔyɛ sene no na ɔde nkrantɛ dii wɔn awuo ner ba abner israel sahene ne yeter ba amasa yuda sahene no berɛ a m agya dawid nnim ho bie
na wɔn mogya nsane mmɛbua yoab atifi ne n asefoɔ atifi nkɔsi daa na dawid ne n asefoɔ ne ne fie ne n adwa nnya awurade nkyɛn asomdwoeɛ daa
na yoiada ba benaia foro kɔkumm no na wɔsiee no ne fie wɔ ɛserɛ so
na ɔhene de yoiada ba benaia sii n ananmu dii ɛdɔm no so na ɔsɔfoɔ sadok nso ɔhene de no sii abiatar ananmu
na ɔhene soma maa wɔkɔhyiaa simei bae na ɔka kyerɛɛ no sɛ si dan wɔ yerusalem fa na tena hɔ na mfiri hɔ nkɔ baabiara
na da a wobɛfiri adie akɔtwa kidron subonhwa no hunu sɛ wuo na wobɛwuo na wo mogya bɛbua w atifi
na simei ka kyerɛɛ ɔhene sɛ ɛyɛ sɛdeɛ me wura ɔhene aka no saa ara na w akoa bɛyɛ na simei tenaa yerusalem nna pii
na mfeɛ mmiɛnsa akyiri no simei nkoa baanu dwane kɔɔ gathene maaka ba akis nkyɛn na wɔbɛka kyerɛɛ simei sɛ hwɛ wo nkoa no wɔ gat
na simei sɔre hyehyɛɛ n afunumupɔnkɔ na ɔsii mu kɔɔ gat akis nkyɛn sɛ ɔrekɔhwehwɛ ne nkoa no na simei kɔ kɔfaa ne nkoa no firii gat bae
na wɔbɛka kyerɛɛ salomo sɛ simei afiri yerusalem akɔ gat na wasane aba
na ɔhene soma maa wɔkɔfaa simei bae sɛ manka wo awurade ntam manni wo adanseɛ sɛ da a wobɛfiri adi akɔ baabiara no hunu sɛ wuo na wobɛwuo na woka kyerɛɛ me sɛ ɛyɛ mate
adɛn nti na woanni awurade ntam ne mmara a mehyɛɛ woɔ no soɔ
na ɔhene ka kyerɛɛ simei sɛ wo ara wonim w akomam bɔne a wode yɛɛ m agya dawid no nyinaa na awurade adane wo bɔne no agu w atifi
na nhyira bɛka ɔhene salomo na dawid adwa bɛtim awurade anim akɔsi daa
na ɔhene hyɛɛ yoiada ba benaia na ɔfirii adi kɔkumm no na ahennie no tim salomo nsam
na salomo ne misraimhene farao yɛɛ awareɛ apam na ɔfaa farao babaa waree ɔde no baa dawid kuro mu kɔsii sɛ ɔwiee ne dan ne awurade dan ne yerusalem ho fasuo no toɔ
na ɔman no da so bɔ afɔdeɛ sorɔnsorɔmmea ara ɛfiri sɛ na wɔnsii dan biara mmaa awurade din
na salomo nam n agya dawid ahyɛdeɛ no mu dɔ awurade nanso ɔbɔ afɔdeɛ na ɔhye aduhwam sorɔnsorɔmmea no so
na ɔhene kɔɔ gibeon sɛ ɔrekɔbɔ afɔdeɛ wɔ hɔ ɛfiri sɛ na ɛno ne sorɔnsorɔnbea kɛseɛ ɔhyeɛ afɔdeɛ apem na salomo bɔɔ no afɔrebukyia no soɔ
na awurade yii ne ho adi kyerɛɛ salomo anadwo daeɛ mu wɔ gibeon na onyankopɔn kaa sɛ srɛ deɛ menyɛ mma woɔ
na salomo se wo na woyɛɛ w akoa m agya dawid adɔeɛ kɛseɛ ɛfiri sɛ ɔnantee w anim nokorɛ ne tenenee mu ne wo ho akoma mu teeyɛ mu na wode adɔeɛ kɛseɛ yi asie ama no na woama no ɔba a ɔte n adwa soɔ sɛdeɛ ɛteɛ nnɛ yi
na afei ao awurade me nyankopɔn wo na woasi w akoa ɔhene asi m agya dawid ananmu na me deɛ meyɛ abɔfra ketewa mennim adifire ne emuba
na w akoa wɔ wo man a woayi wɔn ɔman kɛseɛ a wɔn dodoɔ nti wɔntumi nkan wɔn mmu wɔn ano no mu
enti ma w akoa nteaseɛ adwene na memfa memmu wo man atɛn na menhunu papa ne bɔne mu na hwan na ɔbɛtumi abu wo man kɛseɛ yi atɛn
na ɛsɔɔ awurade ani sɛ salomo abisa asɛm yi
na onyankopɔn ka kyerɛɛ no sɛ ɛsiane sɛ wobisaa asɛm yi na woammisa nna dodoɔ amfa na woammisa ahonyadeɛ amfa nso woammisa w atamfo nkwa na mmom wobisa nhunumu a wode bɛtie atemmuo yi
hwɛ mayɛ sɛdeɛ w asɛm no seɛ hwɛ mama wo nyansa ne nhunumu adwene a obiara a ɔdii w anim nte sɛ woɔ na w akyiri nso obiara rensɔre a ɔsɛ woɔ
afei deɛ wommisaeɛ no mama wo ahonya ne animuonyam a ahemfo mu biara rento woɔ wo nna nyinaa mu
na sɛ wonante m akwan mu na wodi m ahyɛdeɛ ne me mmara nsɛm so sɛdeɛ w agya dawid nanteeɛ a mɛma wo nna aware
na salomo nyanee na hwɛ ɛyɛ daeɛ na ɔbaa yerusalem na ɔbɛgyinaa awurade apam adaka no anim na ɔbɔɔ ɔhyeɛ afɔdeɛ ne asomdwoeɛ afɔdeɛ na ɔtoo ne nkoa nyinaa pono
ɛberɛ no mu no mmaa nnwamamfoɔ mmienu bi baa ɔhene nkyɛn bɛgyinaa n anim
na ɔbaa baako kaa sɛ me wura mepa wo kyɛw me ne ɔbaa yi te fie koro mu na mewoo ba wɔ ne nkyɛn efie hɔ
na ɛbaa sɛ mewoeɛ akyiri nnansa no ɔbaa yi nso woe na yɛwɔ faako ara ɔhɔhoɔ bi nka yɛn ho efie hɔ gye yɛn mmienu pɛ na yɛwɔ efie no mu
na ɔbaa yi ba no wuu anadwo ɛfiri sɛ ɔdaa ne so
na ɔsɔree ɔdasuo mu bɛfaa me ba no wɔ me nkyɛn nso na w afenaa ada na ɔde no too ne kokom na ɔde ne ba a wawuo no bɛtoo me kokom
na mesɔree anɔpa sɛ merema me ba nufoɔ no na hwɛ wawu na mehwehwɛɛ ne ho anɔpa no na hwɛ ɛnyɛ me ba a mewoo no a
na ɔbaa baako no se dabi na me ba ne ɔteasefoɔ no na wo ba ne owufoɔ no na oyi se dabi na wo ba ne owufoɔ no na me ba ne ɔteasefoɔ no na wɔkasakasaa ɔhene anim hɔ
ɛnna ɔhene kaa sɛ oyi se me ba ne ɔteasefoɔ no na wo ba ne owufoɔ no na oyi se dabi na wo ba ne owufoɔ no na me ba ne ɔteasefoɔ no
na ɔhene kaa sɛ mommrɛ me nkrantɛ na wɔde nkrantɛ baa ɔhene anim
na ɔhene kaa sɛ monkyɛ abɔfra a ɔte aseɛ no mu mmienu na momfa ɔfa mma ɔbaako na momfa ɔfa mma ɔbaako
ɛnna ɔbaa a ne ba ne ɔteasefoɔ no ka kyerɛɛ ɔhene sɛ me wura mepa wo kyɛw momfa akwadaa teasefoɔ no mma no na kum deɛ monnku no ɔkaa saa ɛfiri sɛ na ne yam hyehye no ne ba no ho ɔbaako no nso kaa sɛ mma no nnyɛ me deɛ nso ɔnnyɛ wo deɛ monkyɛ mu
ɛnna ɔhene buaa sɛ momfa akwadaa teasefoɔ no mma ɔbaa a ɔdi kan no na kum deɛ wɔnnku no ɔne ne na
na israel nyinaa tee atɛn a ɔhene buiɛ no wɔsuroo ɔhene anim ɛfiri sɛ wɔhunuu sɛ nyankopɔn nyansa wɔ ne mu a ɔde bu atɛn
na ɔhene salomo di israel nyinaa so hene
na yeinom ne ne mmapɔmma sadok ba ɔsɔfoɔ asaria
sisa mma elihoref ne ahia yɛ atwerɛfoɔ ahilud ba yosafat ne ɔsɛnkaefoɔ
yoiada ba benaia di asraadɔm no so na sadok ne abiatar di asɔfoɔ
natan ba asaria di toɔ sohwɛfoɔ so na natan ba sabud yɛ ɔsɔfoɔ ne ɔhene adamfo
na ahisar di ahemfie so na abda ba adoniram di wɔn a wɔhyɛ wɔn ma wɔyɛ adwuma so
na salomo wɔ toɔ sohwɛfoɔ dummienu israel nyinaa so a wɔhwɛ ɔhene ne ne fie aduane soɔ afirinhyia mu bosome baako wɔn mu biara ma aduane
wɔn din nie hur ba wɔ efraim bepɔ so
deker ba wɔ makas ne saalbim ne bat semes ne elon bet anan
hesed ba wɔ arubot ne deɛ ne soko ne hefer asase nyinaa
abinadab ba wɔ nafat dor nyinaa ɔwaree salomo babaa tafat
ahilud ba baana wɔ taanak ne megido ne bet sean a ɛwɔ saretan nkyɛn mu nyinaa yesreel ase de firi bet sean kɔduru abel mehola de kɔ yokmeam akyi
geber ba wɔ ramot gilead ne deɛ ne manase ba yair atenaeɛ a ɛwɔ gilead no ne deɛ nso ne argob asase a ɛwɔ basan nkuro akɛseɛ aduosia a ɛho wɔ afasuo ne kɔbere mfrafraeɛ adaban
ido ba abinadab wɔ mahanaim
ahimaas wɔ naftali ɔno nso faa salomo ba basmat wareɛ
husai ba baana wɔ aser ne alot
parua ba yehosafat wɔ isakar
ela ba simei wɔ benyamin
uri ba geber wɔ gilead asase so amorifoɔ hene sihon ne basanhene og asase so na toɔ sohwɛfoɔ baako na ɔwɔ yuda asase no soɔ
yuda ne israel dɔɔso sɛ mpoano anwea dodoɔ wɔdidi na wɔnom na wɔn ani gye
na salomo dii aman yi so firi asubɔntene eufrate ano kɔsi filistifoɔ asase so ne misraim hyeɛ so wɔde apeatoɔ ba na wɔsomm salomo ne nkwa nna nyinaa
na salomo da koro aduane yɛ esiam pa susukoraa aduasa ne ayuosiam susukoraa aduosia
anantwie a wɔadorɔ du ne adidibea anantwie aduonu ne nnwan ɔha ɛsono aforoteɛ nnowa awansane ne nnomaa a wɔadorɔ
na ɔdi asubɔnten no atɔeɛ ahemfo a wɔwɔ asubɔnten no fa ha nyinaa so tumi firi tifsa bɛduru gasa na ɔnyaa asomdwoeɛ n ahyeɛ nyinaa so hyiae
na yuda ne israel tenaa ase dwoodwoo wɔn bobe ne wɔn borɔdɔma ase mmaako mmaako firi dan kɔsi beer seba salomo nna nyinaa
na salomo wɔ apɔnkɔdan mpem aduanan ma ne nteaseɛnam ne apɔnkɔsotefoɔ mpem dummienu
na ɛtoɔ sohwɛfoɔ no hwɛɛ aduane so maa ɔhene salomo ne wɔn a wɔbaa ɔhene salomo pono ho nyinaa obiara wɔ ne bosome mu wɔmma hwee nka
na atokoɔ ne ɛserɛ a wɔde ma apɔnkɔ ne apɔnkɔ ahoɔharefoɔ nso wɔde baa faako a wɔwɔ hɔ wɔn nyinaa sɛdeɛ wɔahyehyɛ ama wɔn no
na onyankopɔn maa salomo nyansa ne nhunumu bebree pa ne adwene a emu trɛ sɛ mpoano anwea
na salomo nyansa dɔɔso sene apueeɛ mma nyinaa nyansa ne misraim nyansa nyinaa
na ɔnim nyansa sene nnipa nyinaa ɔsene esrahini etan ne heman ne kalkol ne darda a wɔyɛ mahel mma no na ne din hyetae wɔ amanaman nyinaa mu
na ɔbubuu mmɛ mpensa na ne nnwom yɛ apem ne nnum
na ɔkasaa nnua ho firi tweneduro a ɛwɔ lebanon so kɔsii adwera a ɛfifiri ɔfasuo mu so na ɔkaa mmoa ne nnomaa ne wɔn a wɔwea ne mpataa ho asɛm
na amanaman nyinaa mu bi baa sɛ wɔrebɛtie salomo nyansa wɔfirii asase so ahemfo a wɔtee ne nyansa no nyinaa nkyɛn bae
na tirohene hiram somaa ne nkoa maa wɔbaa salomo nkyɛn ɛberɛ a ɔtee sɛ wɔasra no ngo asi no hene n agya ananmu ɛfiri sɛ hiram dɔɔ dawid daa
na salomo soma maa wɔkɔɔ hiram nkyɛn sɛ
wo ara wonim m agya dawid sɛ ɛdɔm a ɛtwaa ne ho hyiaeɛ nti wantumi ansi ɛdan amma awurade ne nyankopɔn din de kɔsii sɛ awurade de wɔn hyɛɛ ne nan aseɛ
na afei awurade me nyankopɔn ama me ɔhome afa nyinaa ɔtamfoɔ biara nni hɔ na asiane biara nni hɔ
na hwɛ mese merebɛsi ɛdan mama awurade me nyankopɔn din sɛdeɛ awurade ka kyerɛɛ m agya dawid no sɛ wo ba a mede no bɛsi w ananmu atena w adwa soɔ no ɔno na ɔbɛsi ɛdan ama me din
na afei hyɛ na wɔmmu ntweneduro mfiri lebanon mma me na me nkoa bɛba abɛka wo nkoa ho na mede wo nkoa apaadeɛ bɛma wo sɛdeɛ wobɛka nyinaa na wo ara wonim sɛ obi nni yɛn mu a ɔnim nnuabuo sɛ sidonfoɔ
na hiram tee salomo nsɛm no n ani gyee sɛ na ɔkaa sɛ nhyira nka awurade nnɛ sɛ wama dawid ɔba nyansafoɔ de no asi ɔman kɛseɛ yi soɔ
na hiram soma maa wɔbaa salomo nkyɛn sɛ mate deɛ enti wosoma maa wɔbaa me nkyɛn no me deɛ mɛyɛ deɛ wopɛ nyinaa ntweneduro nnua ne papea nnua fam
me nkoa de bɛfiri lebanon asiane aba mpoano na makyekyere no ntɛneani ɛpo so mabɛduru deɛ wobɛma wɔaka akyerɛ me no na masanesane no hɔ na wo nso woama wɔabɛfa akɔ na wo nso yɛ deɛ mepɛ ma me sɛ wobɛma me fie aduane
ɛnna hiram maa salomo ntweneduro ne papea nnua sɛdeɛ ɔpɛ nyinaa
na salomo maa hiram ayuo susukoraa mpem du sɛ ne fie aduane ne ngo kronkron susukoraa ɔpeduonu saa na salomo maa hiram afe biara
na awurade maa salomo nyansa sɛdeɛ ɔhyɛɛ no bɔ no na asomdwoeɛ daa hiram ne salomo ntam na wɔn baanu pamee
na ɔhene salomo gyee israel nyinaa hɔ adwumatoɔ na ɛtoɔ no yɛ nnipa mpem aduasa
na ɔsomaa wɔn lebanon nnipa mpem du bosome biara maa wɔdii no nnyegyeɛ wɔdi bosome lebanon na wɔdi abosome mmienu efie na adoniram na na ɔdi toɔ adwuma no soɔ
na salomo wɔ nnesoasoafoɔ mpem aduɔson ne nnuatwafoɔ mpem aduɔwɔtwe bepɔ no so
ɛsono salomo ahwɛfoɔ mpemsa ahasa a wɔdi adwumafoɔ no soɔ
na ɔhene hyɛ maa wɔpaee aboɔ akɛseɛ aboɔ a ne boɔ yɛ den aboɔ a wɔasensene sɛ wɔde bɛto ɛdan no fapem
na salomo abantofoɔ ne hiram abantofoɔ ne gebalfoɔ no sensenee na wɔsiesiee nua ne aboɔ sɛ wɔde bɛsi ɛdan no
na israelfoɔ firi misraim asase so baeɛ no akyi afe a ɛtɔ so ahanan aduɔwɔtwe so salomo dii israel so hene afe a ɛtɔ so nnan mu bosome siw a ɛne bosome a ɛtɔ so mmienu a ɛte sɛ kɔtɔnimma no soɔ no ɔfitii aseɛ sii awurade dan no
na ɛdan a ɔhene salomo si maa awurade no basafa aduasa ne ne ntwemu na basafa du ne ne tɛtrɛtɛ na basafa dunum ne ne korɔn
na ntwonoo a ɛwɔ asɔrefie dan no anim no basafa du ne ne ntwemu sɛdeɛ ɛdan no trɛ no teɛ no basafa nnum ne ne trɛ ɛdan no anim
na ɔyɛɛ ɛdan no ho mpomma a emu aniahunuankansa tintim mu
na ɔtotoo ɛdan no fasuo ho ban de twaa ho hyiae na asɔredan no ara ne mpiakyire no ho na ɔyɛɛ no mpia mpia hyiae
aseɛ pa ara pia yɛ basafa mmienu ne fa ne ne tɛtrɛtɛ na mfimfini deɛ yɛ basafa mmiɛnsa na deɛ ɛtɔ so mmiɛnsa no yɛ basafa mmiɛnsa ne fa na ɔyɛɛ ɛdan no akyi mmamma hyiae na mpuna no anhyɛne ɛdan no afasuo mu
na wɔresi ɛdan no wɔde aboɔ amuamu a wɔasiesie firi abotubea na ɛsiiɛ na wɔresie no wɔante asaeɛ anaa pɛeɛ anaa dwinnadeɛ biara nka ɛdan no ho
aseɛ pia no pono wɔ ɛdan no anafoɔ fam na wɔforo ntwedeɛ nkyinkyimiiɛ kɔ mfimfini deɛ no mu na wɔfiri mfimfini deɛ no mu kɔ deɛ ɛtɔ so mmiɛnsa no mu
na ɔsii ɛdan no wieeɛ no ɔde tweneduro mpuna ne ntaaboɔ kataa ɛdan no so
na ɔsisii nsamsoɔ twaa ɛdan no ho nyinaa hyiae basafa mmienu ne fa ne ne korɔn na wɔde tweneduro mpuna guu ɛdan no so
na awurade asɛm baa salomo nkyɛn sɛ
ɛdan yi a woresie yi sɛ wonante m ahyɛdeɛ mu na woyɛ m atemmudeɛ na wodi me mmara nsɛm nyinaa so sɛ wobɛnante mu a ɛnneɛ mɛma m asɛm a meka mekyerɛɛ w agya dawid no agyina ama wo
na mɛtena israelfoɔ mu na merennya me man israel
na salomo sii ɛdan no wiee
na ɔde tweneduro ntaaboɔ penam ɛdan no afasuo ho wɔ mu ɔde nnua kataa mu firi ɛdan no fam kɔsi nsamsoɔ ani na ɔde papea ntaaboɔ sam ɛdan no fam
na ɔde tweneduro ntaaboɔ sii ɛdan no akyiri fam basafa du firi fam kɔpem nsamsoɔ mpuna na ɔsii de emu yɛɛ mpiakyire ɛne kronkronkronbea no
na kronkronbea a ɛwɔ kronkron mu kronkron no anim no yɛ basafa aduonu
na ɛdan no mu tweneduro ntaaboɔ no anim no wɔdii so ntoa ne nhwiren a ahanehane adwini ne nyinaa yɛ tweneduro wɔanhunu ɔboɔ biara
na ɔsiesiee mpiakyire no ɛdan no mu sɛ wɔmfa awurade apam adaka no nsi hɔ
na mpiakyire no mu kwan deɛ basafa du ne ne ntwemu na basafa du yɛ ne tɛtrɛtɛ na basafa du ne ne korɔn na ɔde sika amapa duraa mu na ɔde tweneduro kataa afɔdeɛ pono no ho hyiae
na salomo de sika amapa duraa ɛdan no mu na ɔde sika nkɔnsɔnkɔnsɔn twaa mpiakyire no anim na ɔduraa ho sika
na ɛdan no nyinaa ɔde sika duraa mu kɔsii sɛ ɛhyiaa ɛdan no nyinaa mu na afɔdeɛ pono a ɛwɔ mpiakyire no ɔde sika duraa ho nyinaa
na mpiakyire no mu hɔ no ɔde ngodua yɛɛ kerubim mmienu a basafa nnum ne ebiara tentene
na kerub no ntaban baako yɛ basafa mmienu ne fa na kerub no ntaban baako no nso yɛ basafa mmienu ne fa ɛfiri ne ntaban baako ano kɔsi ne ntaban baako ano yɛ basafa nnum
na kerub a ɔtɔ so mmienu no nso yɛ basafa nnum kerubim mmienu no nyinaa tentene pɛ na wɔn su nso yɛ pɛ
kerub baako tentene yɛ basafa nnum na kerub baako no nso saa ara
na ɔde kerubim no sisii akyire dan no mu na kerubim no trɛtrɛɛ wɔn ntaban mu ɔbaako ntaban ka ɔfasuo na ɔbaako ntaban ka ɔfasuo baako no nso na wɔn ntaban no hyia ɛdan no mfimfini ntaban pem ntaban anim
na ɔde sika duraa kerubim no ho
na ɔdii ɛdan no afasuo no nyinaa ho adwini hyiae kerubim ne mmɛ ne nhwiren a ahanehane na wɔhunu wɔ pia no mu ne asa no so
na ɛdan no fam nso ɔde sika duraa hɔ pia no mu ne asa no so
na mpiakyire no ano no ɔde ngodua yɛɛ aponta too hɔ ɛfiri aponnwa no atifi kɔsi ne nkyɛn mu yɛ ɔfasuo no mu abupɛn nnum mu baako
na ngodua apono mmienu no ɔdii so adwini kerubim ne mmɛ ne nhwiren a ahanehane na ɔde sika duraa ho na ɔde sika kataa kerubim ne mmɛ no ho
saa ara nso na ɔde ngodua yɛɛ asɔredan no ano aponnwa no ahinanan soɔ
na ɔde papea nnua yɛɛ apono mmienu ɛpono baako wɔ afa mmienu a ɛtumi danedane na ɛpono baako nso wɔ afa mmienu a ɛtumi danedane
na ɔdii so adwini kerubim ne mmɛ ne nhwiren a ahanehane na ɔde sika duraa ho na ɔkeka tintim nkurukyireeɛ no mu
na ɔyɛɛ emu fam abannwa no aboɔ a wɔasensene kyerɛpɛn mmiɛnsa ne tweneduro mpuna kyerɛpɛn baako
afe a ɛtɔ so nnan bosome siw a ɛte se kɔtɔnimma mu na wɔtoo awurade dan no fapem
na afe a ɛtɔ so dubaako bosome bul a ɛne bosome a ɛtɔ so nwɔtwe a ɛte sɛ obubuo no mu na wɔwiee efie no ɛho nnoɔma ne ne yɛbea nyinaa fam mfeɛ nson na wɔde siiɛ
na salomo no ara ne fie deɛ mfeɛ dummiɛnsa ansa na ɔrewie efie no nyinaa sie
ɔsii lebanon kwaeɛ dan no basafa aduonum ne ne ntwemu na basafa aduonu nnum ne ne trɛ na basafa dunum ne ne korɔn ɛwɔ ntweneduro adum kyerɛpɛn nnan so na ntweneduro adum kyerɛpɛn nnan so na ntweneduro mpuna gu so
na wɔde tweneduro samm soro nkyɛn mu mpia a ɛwowɔ adum no soɔ no so ɛyɛ aduanan nnum a dunum yɛ kyerɛpɛn baako
na nsamsoɔ mpuna yɛ kyerɛpɛn mmiɛnsa na mpomma kyerɛkyerɛ mpomma anim ahodoɔ mmiɛnsa
na apono no ne aponnwa no nyinaa yɛ mpuna ahinanan na mpomma hwehwɛ mpomma anim ahodoɔ mmiɛnsa
na ɔyɛɛ adum abrannaa a ne tentene yɛ basafa aduonu nnum ne ne ntwemu yɛ basafa dunum ne ne trɛ na abrannaa bi wɔ anim na adum ne ntwedeɛ wɔ anim
na ɔyɛɛ ahennwa abrannaa a ɛhɔ na ɔbu atɛn atemmuo abrannaa no na ɔde tweneduro kataa fam nyinaa
na ne dan a ɔte mu no ɛne abannwa a ɛwɔ abrannaa no mu no yɛbea te yɛ pɛ ara na ɔsii ɛdan nso maa farao babaa a ɔwaree no no
yeinom nyinaa yɛ aboɔ a ne boɔ yɛ den wɔasusu no sɛ aboɔ a wɔasene no ahinanan wɔde ɛwan na ɛtwaeɛ ɛwowɔ emu fam ne akyire fam firi fapem so kɔpem atifi na ɛfiri akyire fam kɔsi abannwa kɛseɛ no so
na fapem no yɛ aboɔ a ne boɔ yɛ den aboɔ akɛseɛ basafa nnum nnum aboɔ ne basafa nnan nnan aboɔ
na ɛso a wɔtoeɛ no yɛ aboɔ a ne boɔ yɛ den wɔasusu no sɛ aboɔ a wɔasene no ahinanan ɛne ntweneduro
na abannwa kɛseɛ a ɛtwa hyia no yɛ aboɔ a wɔasene kyerɛpɛn mmiɛnsa ne ntweneduro mpuna kyerɛpɛn baako na awurade fie no mu fam abannwa no ne ɛdan no abrannaa no te saa ara
na ɔhene salomo soma maa wɔkɔfaa hiram firii tiro baeɛ
ɔyɛ naftali abusuakuo mu ɔbaa kunafoɔ bi ba na n agya yɛ tironi a ɔyɛ kɔbere mfrafraeɛ dwumfoɔ na nyansa ne nhunumu ne kɔbere mfrafraeɛ adwinnie ho nimdeɛ nyinaa ahyɛ no ma na ɔbaa ɔhene salomo nkyɛn bɛdii n adwini nyinaa maa no
na ɔyɛɛ kɔbere mfrafraeɛ adum mmienu baako tentene yɛ basafa nkron na homa a ne tentene yɛ basafa nsia twa baako ho hyia tokuro da mu na emu pipiripie yɛ nsateaa nan dum a ɛtɔ so mmienu no te sɛ ɛno ara
na ɔyɛɛ ntaasotire mmienu sɛ wɔmfa nsisi adum no atifi ɔde kɔbere mfrafraeɛ na ɛguiɛ oduntire baako korɔn yɛ basafa mmienu ne fa na baako no nso korɔn yɛ basafa mmienu ne fa
atena a wɔanwono a ɛyɛ ntweaban a wɔakyinkyim ntaasotire a ɛwɔ adum no atifi no ho nson wɔ oduntire baako ho na nson nso wɔ baako no ho
na ɔyɛɛ atoaa aba nsɛsoɔ kyerɛpɛn mmienu twaa atena no ho hyiae de kataa aduntire no so saa na ɔyɛɛ oduntire baako no nso
na ntaasotire a ɛwɔ adum no atifi no wɔyɛɛ no sɛ sukooko nhwiren ntwonoo no ho basafa mmienu
na adum mmienu no so ntaasotire no wɔ soro nso n afuru a ɛwɔ atena no ho na atoaa aba nsɛsoɔ ahanu kyerɛpɛn kyerɛpɛn twitwa oduntire baako no ho hyia
na ɔmemaa adum no so sisii asɔredan no ntwonoo no ano na odum a ɔde sii anafoɔ no ɔtoo no din yakin yakin asekyerɛ ne ɔde tim hɔ na odum a ɔde sii atifi no ɔtoo no din boas boas asekyerɛ ne ne mu na ahoɔden wɔ
na sukooko adwini wowɔ adum no atifi saa na ɔde wiee adum no ho adwuma no
na ɔyɛɛ dwaresɛn no wɔgui ɛfiri ano kɔpem ano yɛ basafa nnum ɛyɛ kurukuruwa na basafa mmienu ne fa ne ne korɔn na basafa dunum homa twa ho hyia
na nkukuduuduu wɔ ano no aseɛ twa ho hyia basafa nnum nnum twa ho hyia ɛbɔ ɛpo no ho kɔntɔnkrɔn kukuduuduu kyerɛpɛn mmienu na wɔguu no ne guo ara mu
ɛtaa anantwie dummienu so mmiɛnsa hwɛ atifi fam na mmiɛnsa hwɛ atɔeɛ na mmiɛnsa hwɛ anafoɔ fam na mmiɛnsa hwɛ apueeɛ na ɛpo no taa wɔn so na wɔn akyiri nyinaa wɔ emu fam
na ne pipiripie yɛ nsayam trɛ na wɔyɛɛ ano sɛ kuruwa ano te sɛ sukooko nhwiren a ahane ɛdi galɔn ɔpedu
na ɔyɛɛ kɔbere mfrafraeɛ nsugyeɛ nnaka du adaka no baako ntwemu yɛ basafa mmienu na ne tɛtrɛtɛ yɛ basafa mmienu na ne korɔn yɛ basafa baako ne fa
na nnaka no yɛbea nie ɛwowɔ nhyehyɛmu ntrawantrawa na nhyehyɛmu no hyehyɛ n adwa ntam
na agyata anantwie ne kerubim wowɔ adwa no ntam nhyehyɛmu no so na nnyinasoɔ bi wɔ adwa no so soro na agyata ne anantwie no ase no wɔyɛɛ nhahamma nkyekyereeɛ a ɛsensɛne hɔ
na nnaka no wowɔ kɔbere mfrafraeɛ ntwahonan nnan nnan ne kɔbere mfrafraeɛ nhyɛmu dua na ne nsisoɔ nan nnan no so wowɔ nsosɔmu nsa bi wɔgui dwaresɛn no ase na nhahamma nkyekyereɛ wowɔ nkyɛn nkyɛn
na dwaresɛn no ano wɔ adakatire hankra no mu fam a ɛho so kakra anammɔn baako ne fa na hankra no ano yɛ kurukuruwa wɔyɛɛ no sɛ nnyinasoɔ anammɔn mmienu ne fa na wɔdii adwini ano ano na ne nhyehyɛmu ntrawantrawa no yɛ ahinanan ɛnyɛ kurukuruwa
na ntwahonan nnan no wowɔ nhyehyɛmu ntrawantrawa no ase na ntwahonan no nsa kurakura nnaka no mu na ntwahonan no baako korɔn yɛ anammɔn mmienu ne fa
na ntwahonan no yɛbea te sɛ teaseɛnam deɛ ɛho nsa ne ne hankra ne ne mpadeɛ ne ne berɛmo nyinaa nso wɔgui
na nsosɔmu nsa nnan wowɔ nnaka no ahinanan no ho nnaka no mu ara na nsa no fifire
na nnaka no tiri no wɔyeyɛɛ no nkurukuruwa nkurukuruwa hyiae ne korɔn yɛ anammɔn baako na nnakatire no so na ne nsa ne ne nhyehyɛmu ntrawantrawa a ɛfiri mu no wɔ
na ɔdii ne nsa no trɛ ne ne nhyehyɛmu ntrawantrawa no so adwini kerubim ne agyata ne mmɛ sɛdeɛ ntam nnedahɔ teteɛ no na nhahamma nkyekyereɛ twa ho hyia
saa na ɔyɛɛ nnaka du no ne nyinaa yɛ gubea nsusuiɛ ne suban korɔ
ɛnna ɔyɛɛ kɔbere mfrafraeɛ dwaresɛn du dwaresɛn baako di galɔn ahanan na dwaresɛn baako biara yɛ basafa mmienu nnaka du no nyinaa dwaresɛn no sisi so mmaako mmaako
na ɔde nnaka no nnum sisii ɛdan no anafoɔ fam na ɔde nnum sisii atifi fam na ɛpo no deɛ ɔde sii ɛdan no anafoɔ fam apueeɛ a ɛkyerɛ anafoɔ fam no
na hiram yɛɛ nnwaresɛn no sesa adeɛ ne nkoraa na hiram wiee adwuma a ɔyɛ maa ɔhene salomo awurade fie ho no nyinaa yɛ
adum mmienu no ne adum no atifi ntaasotire no apɔ mmienu no ne atena mmienu a wɔde kataa adum no atifi ntaasotire apɔ mmienu no ho no
na atena mmienu no ho atoaa aba nsɛsoɔ ahanan no atoaa aba nsɛsoɔ kyerɛpɛn mmienu yɛ atena baako deɛ sɛ ɛnkata ntaasotire apɔ mmienu a ɛwowɔ adum no soɔ no ho
ne nsugyeɛ nnaka du no so nnwaresɛn du no
ne ɛpo baako ne ɛpo no ase anantwie dummienu no
ne nsenaa ne sesa adeɛ ne nkoraa no na nnoɔma a hiram yɛ maa ɔhene salomo de maa awurade fie no nyinaa yɛ kɔbere mfrafraeɛ a wɔapɔ ho
na ɔhene de kɔɔ yordan ho asase so dɔteɛ mu wɔ sukot ne saretan ntam
na salomo gyaee nnoɔma no nyinaa karie ne dɔ a ɛdɔɔso nti wɔanhunu kɔbere mfrafraeɛ no mu duro
na salomo yɛɛ awurade fie nnoɔma no nyinaa sika afɔrebukyia ne ɛpono a kyerɛ paanoo sisi soɔ no sika
ne nkaneadua no nnum wɔ nifa na nnum wɔ benkum mpiakyire no anim no yɛ sika amapa na ɛho nhwiren ne nkanea ne adaban no yɛ sika
ne nyowa ne adumgya ne nkoraa ne nyowaa ne nsramma kukuwa no yɛ sika ara nko na ɛdan no mu fam kronkronkronbea hɔ apono ne asɔredan apono no mpɛɛwa nso yɛ sika
na wɔwiee adwuma a ɔhene salomo yɛɛ no awurade fie ho no nyinaa na salomo de n agya dawid akronkronneɛ dwetɛ ne sika ne nnoɔma nnoɔma no baa mu de bɛsiee awurade fie akoradeɛ mu
ɛno na salomo hyiahyiaa israel mpanimfoɔ ne mmusuakuo mu atitire israel mma agyanom mmapɔmma nyinaa baa ɔhene salomo nkyɛn wɔ yerusalem sɛ wɔrekɔ akɔfa awurade apam adaka no afiri dawid kuro sion mu aba
na israel mmarima nyinaa bɛhyiaa ɔhene salomo nkyɛn bosome etanim a ɛyɛ bosome a ɛtɔ so nson a ɛte sɛ ahinime no mu nnapɔnna no mu
na israel mpanimfoɔ nyinaa bae na asɔfoɔ no bɛsoaa adaka no
na wɔde awurade adaka no ne ahyiaeɛ ntomadan no ne kronkronbea nnoɔma a ɛwɔ ntomadan no mu no nyinaa bae asɔfoɔ ne lewifoɔ no na wɔde foro baeɛ
na ɔhene salomo ne israel asafo a wɔabɛhyia ne nkyɛn no nyinaa ne no dii adaka no anim kunkumm nnwan ne anantwie a wɔn dodoɔ nti wɔntumi nkan mmu ano bɔɔ afɔdeɛ
na asɔfoɔ no de awurade apam adaka no bɛsii n afa ɛdan no mpiakyire a ɛne kronkronkronbea no mu kerubim no ntaban ase
na kerubim no atrɛtrɛ wɔn ntaban mu adaka no afa no so na kerubim no kataa adaka no ne ɛho nnua no so
na nnua no woware maa wɔhunuu nnua no ti kronkronbea hɔ wɔ mpiakyire no anim na wɔnhu no adihɔ na ɛwɔ hɔ de bɛsi nnɛ
biribiara nni adaka no mu gye aboɔ apono mmienu a mose de guu mu horeb berɛ a wɔfiri misraim asase so reba a awurade ne israelfoɔ pameeɛ no
na asɔfoɔ no firii kronkronbea hɔ firii adie no mununkum bɛhyɛɛ awurade dan no ma
na mununkum no nti amma asɔfoɔ no antumi annyina ansom ɛfiri sɛ na awurade animuonyam ahyɛ awurade dan no ma
ɛno na salomo kaa sɛ awurade de owia asi soro nanso ɔbɛtena esum kabii mu
sie na masi ɛdan mayɛ no tenabea mama woɔ baabi a wobɛtena hɔ daa
na ɔhene danee n ani na ɔhyiraa israel asafo no nyinaa na israel asafo no nyinaa gyinagyina hɔ
na ɔkaa sɛ nhyira nka awurade israel nyankopɔn a ɔde n ano kasa kyerɛɛ m agya dawid na ɔde ne nsa ama no aba mu sɛ
ɛfiri da a mekɔyii me man israel firii misraim baeɛ no manyi israel mmusuakuo nyinaa mu kuro bi sɛ wɔnsi ɛdan na me din ntena hɔ na mafa dawid sɛ ɔnni me man israel so
na ɛwɔ m agya dawid akoma mu sɛ anka ɔbɛsi ɛdan ama awurade israel nyankopɔn din
na awurade ka kyerɛɛ m agya dawid sɛ sɛ ɛwɔ w akoma mu sɛ anka wobɛsi ɛdan ama me din yi woayɛ no yie deɛ
nanso ɛnyɛ wo na wobɛsi ɛdan no na mmom wo ba a ɔfiri w asene mu ɔno na ɔbɛsi ɛdan ama me din
na awurade ama n asɛm a ɔkaeɛ no atim na masɔre masi m agya dawid ananmu atena israel ahennwa so sɛdeɛ awurade kaeɛ no na masi ɛdan no mama awurade israel nyankopɔn din
na mayɛ hɔ afa bi mama adaka a apam a awurade de yɛn agyanom firi misraim asase so reba no ɔne wɔn pameeɛ no wɔ mu no
na salomo gyinaa awurade afɔrebukyia anim israel asafo nyinaa anim na ɔtrɛɛ ne nsam kɔɔ soro
kaa sɛ awurade israel nyankopɔn onyankopɔn bi nni ɔsoro a ɛwɔ atifi ne asase so ɛfam sɛ wo a wokora apam ne adɔeɛ ma wo nkoa a wɔde wɔn akoma nyinaa nante w anim no
wo na woakora deɛ woka kyerɛɛ w akoa m agya dawid no ama no wode w ano na ɛkaeɛ na wode wo nsa ama no aba mu sɛdeɛ ɛteɛ nnɛ yi
na afei awurade israel nyankopɔn kora deɛ woaka akyerɛ w akoa m agya dawid so no ma no sɛdeɛ wokaa sɛ wɔremma onipa a ɔbɛtena israel ahennwa soɔ mmmɔ no wo m anim hwɛ nko na wo mma nhwɛ wɔn kwan sɛ wɔbɛnante m anim sɛdeɛ wonantee m anim no
na afei israel nyankopɔn ma wo nsɛm a woka kyerɛɛ w akoa m agya dawid no ntim ɛ
na ampa sɛ onyankopɔn bɛtena asase so anaa hwɛ ɔsoro ne ɔsoro mu soro ntumi nkora wo na nkantom ɛdan yi a masie yi
nanso dane w ani kyerɛ w akoa mpaebɔ ne ne nkotosrɛ awurade me nyankopɔn na tie nteamu ne mpaeɛ a w akoa rebɔ no w anim nnɛ yi
sɛ wobɛbue w ani akyerɛ ɛdan yi anadwo ne awia sɛdeɛ wokaa sɛ me din bɛtena hɔ no na woatie mpaeɛ a w akoa rebɔ kyerɛ ha yi
na tie w akoa ne wo man israel nkotosrɛ a wɔde rebɔ mpaeɛ ha yi na wo deɛ tie no wo tenabea ɔsoro na wote a fa kyɛ
sɛ obi yɛ ne yɔnko bɔne na wɔde ntam gye no sɛ ɔnka na ntam no ba w afɔrebukyia anim efie yi mu a
ɛnneɛ wo ara tie wɔ ɔsoro na yɛ na bu wo nkoa atɛn sɛ wobɛbu ɔbɔnefoɔ fɔ ama ne kwan abua n atifi na woabu ɔteneneeni bem ama no sɛdeɛ ne tenenee teɛ
sɛ wɔka wo man israel gu wɔn atamfoɔ anim sɛ wɔayɛ wo bɔne nti na wɔsane ba wo nkyɛn bɛbɔ wo din na wɔbɔ wo mpaeɛ na wɔkoto srɛ wo efie yi mu a
ɛnneɛ wo ara tie wɔ ɔsoro na fa wo man israel bɔne kyɛ na sane wɔn bra asase a wode maa wɔn agyanom no so
sɛ wɔto ɔsoro mu na osuo ntɔ sɛ wɔayɛ wo bɔne nti na wɔbɛbɔ mpaeɛ kyerɛ wɔ ha yi na wɔbɔ wo din na wɔsane firi wɔn bɔne no ho sɛ wɔabrɛ wɔn ase nti a
ɛnneɛ wo ara tie wɔ ɔsoro na fa wo nkoa ne wo man israel bɔne kyɛ na kyerɛ wɔn ɔkwan pa a wɔmfa soɔ na ma osuo ntɔ ngu w asase a wode maa wo man sɛ agyapadeɛ no so
sɛ ɛkɔm ba asase yi so oo ɔyaredɔm ba oo ɛhoɔ ɛpoɔ ntutummɛ mmɛbɛ ba oo sɛ wɔn atamfoɔ bɛhiahia wɔn ho wɔn kuro apono asase so oo ɔhaw biara oo yadeɛ biara oo
mpaebɔ biara nkotosrɛ biara a onipa biara anaa wo man israel nyinaa wɔ no sɛ obiara bɛhunu n akoma mu yea na ɔbɛtrɛ ne nsa mu kyerɛ efie yi a
wo ara tie wɔ ɔsoro wo tenabea hɔ na fa kyɛ na yɛ ma onipa no sɛdeɛ n akwan nyinaa teɛ sɛdeɛ wohunu n akomam no na wo ara wo nko na wonim nnipa mma nyinaa akoma mu
deɛ ɛbɛyɛ na wɔasuro woɔ nna a wɔde bɛtena asase a wode maa yɛn agyanom no soɔ no nyinaa
afei nso ɔhɔhoɔ a ɔmfiri wo man israel mu na wo din nti ɔfiri akyirikyiri asase bi so aba
ɛfiri sɛ wɔbɛte wo din kɛseɛ ne wo nsa denden ne wo basa a woama so no nka sɛ ɔba bɛbɔ mpaeɛ kyerɛ ɛdan yi a
wo ara tie wɔ ɔsoro wo tenabea hɔ na yɛ sɛdeɛ ɔhɔhoɔ no su frɛ woɔ no nyinaa deɛ ɛbɛyɛ na asase so aman nyinaa ahunu wo din na wɔasuro woɔ sɛ wo man israel na wɔahunu sɛ wo din na wɔde frɛ ɛdan a masie yi
sɛ wo man firi adi ne wɔn atamfoɔ kɔdi ako ɔkwan a wobɛsoma wɔn so na wɔbɔ awurade mpaeɛ kyerɛ kuro a woayie ne ɛdan a masi mama wo din yi a
ɛnneɛ tie wɔn mpaebɔ ne wɔn nkotosrɛ wɔ ɔsoro na di wɔn asɛm ma wɔn
sɛ wɔyɛ wo bɔne ɛfiri sɛ onipa biara nni hɔ a ɔnyɛ bɔne na wofa wɔn abufuo na woyi wɔn ma wɔn atamfoɔ na ɛdɔm soa wɔn nnommum kɔ atamfoɔ asase so akyirikyiri oo mmɛnkyɛneeɛ oo
na wɔma no ka wɔn akoma asase a wɔafa wɔn nnommum kɔ hɔ no so na wɔdane wɔn ho na wɔkoto srɛ wo wɔn nnommumfafoɔ asase no so ka sɛ yɛayɛ bɔne na yɛafom yɛadi abɔnefosɛm
na wɔde wɔn akoma nyinaa ne wɔn kra nyinaa sane ba wo nkyɛn wɔn atamfoɔ a wɔfaa wɔn nnommum kɔeɛ no asase so na wɔbɔ wo mpaeɛ kyerɛ wɔn asase a wode maa wɔn agyanom no kuro a woayie ne ɛdan a masi mama wo din yi a
ɛnneɛ tie wɔn mpaebɔ ne wɔn nkotosrɛ wɔ ɔsoro wo tenabea hɔ na di wɔn asɛm ma wɔn
na fa wo man bɔne a wɔayɛ woɔ ne wɔn mmarato a wɔato afom woɔ no nyinaa kyɛ wɔn na ma wɔnnya wɔn nnommumfafoɔ no anim mmɔborɔhunu na wɔnhu wɔn mmɔbɔ
ɛfiri sɛ wɔyɛ wo man ne w agyapadeɛ a woyii wɔn misraim firii dadeɛ fononoo mu de wɔn baeɛ no
na bue w ani ma w akoa nkotosrɛ ne wo man israel nkotosrɛ na tie wɔn deɛ wɔsu frɛ woɔ no nyinaa mu
na wo awurade nyankopɔn wo ara na woyii wɔn yɛɛ agyapadeɛ firii asase so aman nyinaa mu sɛdeɛ wonam w akoa mose so kaeɛ ɛberɛ a woyii yɛn agyanom firii misraim baeɛ no
na salomo wiee mpaeɛ a ɔbɔɔ awurade ne nkotosrɛ yi nyinaa no ɔsɔre firii afɔrebukyia no anim na ɔgyaee ne nankoroma anim kotoɔ ne ne nsam trɛ a ɔtrɛ kyerɛɛ ɔsoro no
na ɔgyinaa hɔ de nne kɛseɛ hyiraa israel asafo no nyinaa sɛ
nhyira ne awurade a wama ne man israel ahome n asɛmpa a ɔnam n akoa mose so kaeɛ no nyinaa mu asɛm baako mpo antɔ fam
awurade yɛn nyankopɔn nni yɛn akyi sɛdeɛ ɔdii yɛn agyanom akyire no ɔnnnya yɛn na ɔmmpa yɛn nso
na ɔnkom yɛn akoma mmra ne so na yɛanante n akwan nyinaa mu na yɛadi ne mmara nsɛm ne n ahyɛdeɛ ne n atemmudeɛ a ɔhyɛɛ yɛn agyanom no so
na ma me nsɛm a mede mekoto mesrɛ awurade anim yi mmɛn awurade yɛn nyankopɔn awia ne anadwo na ɔnni n akoa asɛm ne ne man israel asɛm mma wɔn sɛdeɛ ɛhia da biara
na asase so aman nyinaa nhunu sɛ awurade ne onyankopɔn na obiara nni hɔ bio
na momma mo akoma nni mu awurade yɛn nyankopɔn anim sɛ mobɛnante n ahyɛdeɛ soɔ na moadi ne mmara nsɛm soɔ sɛdeɛ ɛteɛ nnɛ yi
ɛnna ɔhene ne israel nyinaa bɔɔ mu bɔɔ afɔdeɛ awurade anim
na salomo de anantwie mpem aduonu mmienu ne nnwan mpem ha aduonu bɔɔ asomdwoeɛ afɔdeɛ maa awurade na saa na ɔhene ne israelfoɔ nyinaa dwiraa awurade fie
da no ara ɔhene yɛɛ awurade dan no anim abannwa no kronkron na ɛhɔ na ɔhyee ɔhyeɛ afɔdeɛ ne aduane afɔdeɛ ne asomdwoeɛ afɔdeɛ ho sradeɛ no ɛfiri sɛ kɔbere mfrafraeɛ afɔrebukyia a ɛsi awurade anim no sua dodo sɛ wɔbɛhye ɔhyeɛ afɔdeɛ ne aduane afɔdeɛ ne asomdwoeɛ afɔdeɛ ho sradeɛ no wɔ so
na salomo dii nnapɔnna no ɛberɛ no mu na israel nyinaa ka ne ho asafo kɛseɛ wɔfiri deɛ wɔrekɔ hamat de bɛsi misraim subonhwa ano wɔdii awurade yɛn nyankopɔn anim nnapa nnanson
da a ɛtɔ so nwɔtwe no ɔgyaa ɔman no kwan maa wɔkɔe na wɔhyirahyiraa ɔhene na wɔde papa a awurade ayɛ ama n akoa dawid ne ne man israel nyinaa no ho anigyeɛ ne akoma pa sii mu kɔɔ wɔn afie mu
na salomo wiee awurade fie ne ahemfie no sie ne deɛ ɔpɛɛ sɛ ɔsie nyinaa yɛ no
awurade yii ne ho kyerɛɛ no ne mprenu so sɛdeɛ ɔyii ne ho kyerɛɛ no wɔ gibeon no
na awurade ka kyerɛɛ no sɛ mate wo mpaebɔ ne wo nkotosrɛ a wobɛsrɛɛ no m anim no na mayɛ efie a woasi yi kronkron sɛ mede me din bɛto so akɔsi daa na m ani ne m akoma atena hɔ nna nyinaa
na wo deɛ sɛ wonante m anim sɛdeɛ w agya dawid nanteeɛ no akoma mu pɛyɛ ne tee mu sɛ wobɛyɛ sɛdeɛ mahyɛ woɔ nyinaa na woadi m ahyɛdeɛ ne m atemmudeɛ so a
ɛnneɛ mɛma wo hene a wodi israel soɔ no adwa atim akɔsi daa sɛdeɛ mekaa no w agya dawid ho sɛ onipa remmɔ wo israel ahennwa soɔ no
na sɛ mo ne mo mma sane firi m akyire na moanni me mmara nsɛm m ahyɛdeɛ a mede magu mo anim yi so na mokɔ kɔsom anyame foforɔ na mosɔre wɔn a
ɛnneɛ mɛtwa israel afiri asase a mede mama wɔn no ani na efie a mayɛ no kronkron ama me din no mɛto afiri m anim atwene na israel bɛdane ɛbɛ ne fɛwdie aman nyinaa mu
na ɛdan yi bɛyɛ dammoto na obiara a ɔtwam wɔ ho no ho bɛdwiri no na wabɔ kyɛkyɛ na waka sɛ ɛnam ɛdeɛn so nti na awurade ayɛ asase yi ne efie yi sɛɛ
ɛno na wɔbɛbua sɛ ɛfiri sɛ wɔagya awurade wɔn nyankopɔn a ɔyii wɔn agyanom firii misraim asase so baeɛ no na wɔakɔsosɔ anyame foforɔ mu asɔre wɔn asom wɔn enti na awurade de bɔne yi nyinaa aba wɔn soɔ yi
na mfeɛ aduonu a salomo de sisii afie mmienu awurade fie ne ahemfie no akyire yi no
nso tirohene hiram de ntweneduro nnua ne papea nnua ne sika sɛdeɛ ɔpɛ maa salomo ɔhene salomo maa hiram nkuro aduonu wɔ galilea asase so
na hiram firii tiro bɛhwɛɛ nkuro a salomo de maa no no nanso ansɔ n ani
na ɔkaa sɛ nkuro bɛn na wode ama me yi me nua sei nti na wɔfrɛ hɔ kabul asase de bɛsi nnɛ
na hiram soma maa wɔde sika dwetikɛseɛ ɔha aduonu brɛɛ ɔhene
na adwuma toɔ a ɔhene salomo gyee sɛ ɔde rebɛsi awurade fie ne ɔno ara ne fie ne milo ne yerusalem fasuo ne hasor megido ne geser no ho asɛm nie
misraimhene farao aforo abɛfa geser de ogya ahye na wakum kanaanfoɔ a wɔte kuro no mu no na ɔde ama ne babaa salomo yere no sɛ awaredeɛ
na salomo kyekyeree geser ne bet horon a ɛwɔ anafoɔ
ne baalat ne tamar a ɛwɔ ɛserɛ so asase no soɔ
ne aduanekora nkuro a salomo wɔ nyinaa ne nteaseɛnam nkuro ne apɔnkɔsotefoɔ nkuro ne salomo adeɛ a ɔpɛ sɛ ɔsi no yerusalem ne lebanon ne asase a ɔdi soɔ nyinaa no so
nkurɔfoɔ a wɔaka wɔ amorifoɔ hetifoɔ perisifoɔ hewifoɔ ne yebusifoɔ mu a wɔmfiri israelfoɔ mu no
wɔn a israel mma antumi ansɛe wɔn no mma a wɔkaa wɔn akyi asase no soɔ no salomo yɛɛ wɔn ɔhyɛ adwumayɛfoɔ de bɛduru nnɛ yi
na israelfoɔ no mu deɛ salomo amfa obi anyɛ akoa ɛfiri sɛ wɔn na wɔyɛ akofoɔ ne ne gyaasefoɔ ne ne mmapɔmma ne ne mmarima akunini ne ne nteaseɛnam so ahwɛfoɔ ne n apɔnkɔsotefoɔ
yeinom ne salomo adwuma so ahwɛfoɔ mu mpanin ahanum aduonum a wɔdi nkurɔfoɔ a wɔkura adwuma no mu no soɔ
nso farao babaa no firii dawid kuro no mu baa ne dan a salomo si maa no no mu afei ɔsii milo
na salomo bobɔɔ afɔdeɛ afe mu mprɛnsa ɔhyeɛ afɔdeɛ ne asomdwoeɛ afɔdeɛ wɔ afɔrebukyia a ɔsi maa awurade no so na ɔhyee aduhwam wɔ deɛ ɛsi awurade anim no so na ɔwiee efie no koraa
na ɔhene salomo yɛɛ ahyɛn wɔ esion geber a ɛwɔ elot ho mmɛwa po ano edom asase so
na hiram somaa ne nkoa a wɔyɛ hyɛn mufoɔ a wɔnim ɛpo so adwuma maa wɔkaa salomo nkoa ho ahyɛn no mu
na wɔkɔɔ ofir kɔgyee sika hɔ dwetikɛseɛ ahanan aduonu na wɔde brɛɛ ɔhene salomo
na seba hemmaa tee salomo nka a ɛfa awurade din ho na ɔbaa sɛ ɔde nsɛm a emu yɛ den rebɛsɔ no ahwɛ
na ɔne ɛdɔm kɛseɛ de yoma a wɔsoso nnuhwam ne sika bebree pa ne aboɔden aboɔ baa yerusalem na ɔduruu salomo nkyɛn no ɔne no bɔɔ deɛ ɛwɔ n akomam nyinaa ho nkɔmmɔ
na salomo buaa no ne nsɛm nyinaa asɛm biara anhunta ɔhene a wantumi ammua no
na seba hemmaa no hunuu salomo nyansa nyinaa ne efie a wasie no
ne ne pono so nnuane ne ne nkoa atenaeɛ ne n asomfoɔ gyinabea ne wɔn ntadeɛ ne ne nsahyɛfoɔ ne n afɔreɛ a ɔbɔɔ no awurade fie na ne ho dwirii no
na ɔka kyerɛɛ ɔhene no sɛ wo nneyɛɛ ne wo nyansa ho nsɛm a metee no m asase soɔ no yɛ nokorɛ
na mannye nsɛm no anni de bɛsii sɛ mebaeɛ na mede m ani abɛhunu yi na hwɛ wɔanka me emu fa mpo wo nyansa ne w ahonyadeɛ sene deɛ meteeɛ no
nhyira ne wo yerenom nhyira ne w asomfoɔ yi a wɔgyinagyina w anim daa yi tie wo nyansa no
nhyira nka awurade wo nyankopɔn a ɔpɛ w asɛm na ɔde wo atena israel ahennwa soɔ sɛ awurade dɔ israel de rekɔsi daa nti na wasi wo hene sɛ yɛ atemmudeɛ ne teneneedeɛ
na ɔmaa ɔhene sikakɔkɔɔ dwetikɛseɛ ɔha aduonu ne nnuhwam bebree pa ara ne aboɔden aboɔ nnuhwam bebree saa bi amma bio sɛdeɛ seba hemmaa de maa ɔhene salomo no
na hiram ahyɛnkuo a ɛde sika firi ofir baeɛ no de samfona nnua bebree pa ara ne aboɔden aboɔ bae
na ɔhene de samfona nnua no yɛɛ awurade fie ne ɔhene fie aforoeɛ ne nsankuo ne mmɛnta maa nnwontofoɔ no saa samfona nnua bi amma bio na wɔanhunu saa bio de bɛsi nnɛ
na ɔhene salomo maa seba hemmaa no deɛ ɔbisaeɛ nyinaa ɛsono deɛ ɛfiri ɔhene salomo ankasa akoma mu a ɔde maa no na ɔsane sii mu kɔɔ n asase so ɔno ne n asomfoɔ
sika a na ɛba salomo nsam afe baako mu duro yɛ sika dwetikɛseɛ ahansia aduosia nsia
ɛsono deɛ ɛfiri adwadifoɔ hɔ ne akwantemfoɔ batadie mu ne deɛ ɛfiri arabia ahemfo nyinaa ne asase no so amradofoɔ no nsam
na salomo de sika a wɔaborɔ yɛɛ akyɛm ahanu sika nnwetɛbena ahansia na ɔde duraa akyɛm no mu baako biara ho
na ɔde sika a wɔaborɔ yɛɛ akyɛm nkumaa ahasa sika mmɛnaa mmiɛnsa na ɔde duraa akyɛm no mu biara ho na ɔhene de kɔsii lebanon kwaeɛ dan no mu
na ɔhene yɛɛ asonse ahennwa kokuroo na ɔde sika amapa duraa ho
adwa no wɔ ntwedeɛ nsia na akyire na nantwie tiri wɔ na adwa no tiri a ɛwɔ akyire yɛ kurukuruwa na nsa wowɔ ha ne ha wɔ atenaeɛ no ho na agyata mmienu gyinagyina nsa no ho
na agyata dummienu gyinagyina ntwedeɛ nsia no so ha ne ha ɛso bi nni ahennie biara mu
na ɔhene salomo nkuruwa a ɔnom mu nyinaa yɛ sika na lebanon kwaeɛ dan mu nnoɔma nyinaa yɛ sika amapa na dwetɛ nni mu ɛfiri sɛ na wɔmmu no ade titire bi wɔ salomo berɛ so
na ɔhene ahyɛn wɔ tarsis ɛpo no so a ɛka hiram hyɛn ho mfensa mu tarsis ahyɛn no ba prɛko de sika ne dwetɛ asonse ne nkontromfi ne nkokɔnini abankwaa ba
na ɔhene salomo yɛɛ kɛse sene asase so ahemfo nyinaa ahodeɛ ne nyansa fam
na asase nyinaa hwehwɛɛ salomo anim ahunu sɛ wɔbɛtie ne nyansa a onyankopɔn de ahyɛ ne tiri mu no
na wɔde wɔn ayɛyɛdeɛ ba mmaako mmaako dwetɛ nnoɔma ne sika nnoɔma ne ntadeɛ ne nkuu hwanhwam ne nnuhwam apɔnkɔ ne mfunumupɔnkɔ afe biara ne ne deɛ
na salomo boaboaa nteaseɛnam ne apɔnkɔsotefoɔ ano na ɔnyaa nteaseɛnam apem ne ahanan ne apɔnkɔsotefoɔ mpemdumienu na ɔde wɔn duaduaa nteaseɛnam nkuro mu ne ɔhene nkyɛn yerusalem
na ɔhene maa dwetɛ buu so sɛ aboɔ wɔ yerusalem na ntweneduro nso yɛɛ pii sɛ akyee nnua a ɛwɔ asaseta soɔ no
na salomo kra n apɔnkɔ firi misraim ne kue deɛ ɔhene adwadifoɔ asafo kɔtotɔ apɔnkɔ kuo sɛdeɛ wɔn boɔ teɛ de ba
na wɔde teaseɛnam firi misraim ba bɛgye dwetɛ nnwetɛbena ahansia ne ɔpɔnkɔ nso ɔha aduonum na saa ara na adwadifoɔ de bi brɛ hetifoɔ ahemfo nyinaa ne siria ahemfo
na ɔhene salomo dɔɔ aman foforɔ so mmaa bebree kaa farao babaa no ho wɔne moabfoɔ amonfoɔ edomfoɔ sidonfoɔ ne hetifoɔ mmaa
a wɔfiri amanaman a awurade kaa wɔn ho asɛm kyerɛ israelfoɔ sɛ monnkɔ wɔn mu awareɛ na wɔn nso mmma mo mu na wɔankom mo akoma anni wɔn anyame no akyi wɔn na salomo bataa wɔn ho ɔdɔ mu
na ɔwɔ yerenom ahenemma ahanson ne mpenafoɔ nso ahasa na ne yerenom no maa ɔdanee n akoma firii onyankopɔn ho
na ɛbaa sɛ salomo nkɔkoraa berɛ mu no ne yerenom danee n akoma kɔdii anyame foforɔ akyi na n akoma anni mu awurade ne nyankopɔn ho sɛ n agya dawid akoma
na salomo kɔdii sidonfoɔ nyamewa astoret ne amonfoɔ milkom a ɛyɛ akyiwadeɛ no akyi
na salomo yɛɛ deɛ ɛyɛ awurade ani so bɔne na wantumi anni awurade akyiri sɛ n agya dawid
ɛno mu na salomo sii sorɔnsorɔmmea maa moabfoɔ kemos a ɛyɛ akyiwadeɛ bepɔ a ɛwɔ yerusalem apueeɛ so ne amon mma molek a ɛyɛ akyiwadeɛ
na saa na ɔyɛ maa ne yerenom ananafoɔ ma wɔhyee aduhwam na wɔbɔɔ afɔdeɛ maa wɔn anyame no nyinaa
na awurade bo fuu salomo ɛfiri sɛ n akoma adane afiri awurade israel nyankopɔn a wayi ne ho akyerɛ no mprenu
na wahyɛ no asɛm yi ho mmara sɛ ɔnnkɔdi anyame foforɔ akyi nanso wanni deɛ awurade hyɛɛ no no so
na awurade ka kyerɛɛ salomo sɛ ɛsiane sɛ yei wɔ w adwene mu na woanni m apam ne m ahyɛdeɛ a mehyɛɛ woɔ no soɔ nti teɛ na mɛte ahennie no mafiri wo nsam na mede mama w akoa
nanso wo berɛ so deɛ merenyɛ ɛsiane w agya dawid nti na wo ba nsam na mɛte afire
nanso m akoa dawid ne yerusalem a mafa no nti merente ahennie no nyinaa na mede abusuakuo baako bɛma wo ba
na awurade maa ɔperedifoɔ bi edomni hadad sɔre tiaa salomo ɔfiri ɔhene asefoɔ mu wɔ edom
ɛberɛ a na dawid wɔ edom na ɔsahene yoab kɔɔ sɛ ɔrekɔsie wɔn a wɔatotɔ no ɔkumm edom mmarima nyinaa
na yoab ne israel nyinaa tenaa hɔ abosome nsia kɔsii sɛ ɔkumm edom mmarima nyinaa
na hadad ne edom mmarima bi a wɔfiri n agya nkoa mu dwane kɔɔ misraim saa berɛ no na hadad yɛ abɔfra kumaa
na wɔsɔre firii midian na wɔkɔduruu paran na wɔfaa mmarima bi wɔ paran kaa wɔn ho na wɔkɔɔ misraim misraimhene farao nkyɛn na ɔmaa no efie na ɔhyɛɛ aduane a wɔmma no na wɔmaa no asase nso
na hadad nyaa farao anim animuonyam pii na ɔde ne yere tapenes nua maa no awareɛ
na tapenes nua woo ne babarima genubat maa no na tapenes twaa no nufoɔ farao fie na genubat wɔ farao fie farao mma mu
na hadad tee no misraim sɛ dawid ne n agyanom akɔda na ɔsahene yoab nso awuo no hadad ka kyerɛɛ farao sɛ gya me kwan ma menkɔ m asase so
ɛnna farao bisaa no sɛ na ɛdeɛn na ɛhia wo me nkyɛn ha na worehwehwɛ w asase so akorɔ yi na ɔbuaa sɛ ɛnyɛ biribiara nanso gya me kwan ma menkɔ
na onyankopɔn maa ɔtamfoɔ bi eliada ba reson a ɔdwane firii ne wura hadad eser sobahene nkyɛn no sɔre tiaa no
ɔno na ɔboaa mmarima ano na ɔyɛɛ asafo no so safohene berɛ a dawid kumm sobafoɔ no na wɔkɔɔ damasko kɔtenaa hɔ na ɔdii hene damasko
na ɔyɛɛ israel tamfoɔ salomo nna nyinaa kaa bɔne a hadad yɛeɛ no ho na ɔkyirii israel na ɔdii siria so hene
na nebat ba yeroboam efratini a ɔfiri sereda a ɔyɛ salomo akoa na ne na din de serua ɔbaa kunafoɔ bi nso tee ɔhene so atua
na deɛ ɛmaa no tee ɔhene so atua ne sɛ salomo kyekyeree milo na ɔtuatuaa n agya dawid kuro ho fasuo mu
na ɔbarima yeroboam no yɛ ɔbarima a ɔyɛ nnam na salomo hunuu aberanteɛ no sɛ ɔyɛ ɔdeyɛfoɔ no ɔmaa no yɛɛ yosef fie adwumayɛfoɔ no nyinaa so hwɛfoɔ
na berɛ no mu yeroboam firi yerusalem rekorɔ no odiyifoɔ ahia siloni bɛhunuu no ɔkwan no so nso na ɔfira ntoma foforɔ na wɔn mmienu pɛ na na ɛwɔ wiram hɔ
na ahia sɔɔ ntoma foforɔ a ɛfira no no mu na ɔsunsuanee mu asinasini dummienu
na ɔka kyerɛɛ yeroboam sɛ yi asinasini du fa na sɛ awurade israel nyankopɔn seɛ nie hwɛ merebɛte ahennie no mafiri salomo nsam na mede mmusuakuo du mama wo
na m akoa dawid ne kuro yerusalem a mafa afiri israel mmusuakuo nyinaa mu no nti abusuakuo baako na ɛbɛyɛ ne deɛ
ɛsiane sɛ wɔagya me na wɔakɔsɔre sidonfoɔ nyamewa astoret ne moabfoɔ nyame kemos ne amon mma nyame milkom na wɔannante m akwan mu sɛ ɔbɛyɛ deɛ ɛtene m ani soɔ ne m ahyɛdeɛ ne m atemmudeɛ sɛ n agya dawid
nanso merennye ne nsam ahennie no nyinaa na m akoa dawid a mafa no a ɔdii me mmara nsɛm ne m ahyɛdeɛ soɔ no nti mɛsi no ɔman so panin ne nkwa nna nyinaa
na mɛgye ahennie no ne ba nsam na mede mmusuakuo du mama wo
na ne ba no mede abusuakuo baako bɛma no deɛ ɛbɛyɛ na kanea atena hɔ ama m akoa dawid nna nyinaa wɔ m anim yerusalem kuro a mayi mafa sɛ mede me din bɛto hɔ no mu
na wo na mɛfa wo mama woadi hene sɛdeɛ wo kra pɛ nyinaa na woayɛ israel so hene
na sɛ wotie deɛ mɛhyɛ woɔ nyinaa na wonante m akwan so na woyɛ deɛ ɛtene m ani soɔ sɛ wobɛdi m ahyɛdeɛ ne me mmara nsɛm soɔ sɛdeɛ m akoa dawid yɛeɛ no a ɛnneɛ mɛdi w akyi na masi efie a ɛtim hɔ mama wo sɛdeɛ mesi memaa dawid no na mede israel mama wo
na yei nti mɛbrɛ dawid asefoɔ ase nanso ɛnyɛ nna nyinaa
na salomo hwehwɛɛ sɛ ɔkum yeroboam na yeroboam sɔre dwane kɔɔ misraim misraimhene sisak nkyɛn na ɔtenaa misraim kɔsii sɛ salomo wuiɛ
na salomo ho nsɛm nkaeɛ ne deɛ ɔyɛeɛ nyinaa ne ne nyansa no wɔatwerɛ no salomo ho nsɛm nwoma no mu
na nna a salomo de dii hene yerusalem israel nyinaa soɔ yɛ mfirinhyia aduanan
na salomo tii ne nananom wɔ asamando na wɔsiee no n agya dawid kuro mu na ne ba rehoboam bɛdii n adeɛ
na rehoboam sii mu kɔɔ sekem na sekem na israel nyinaa aba sɛ wɔrebɛsi no hene
na nebat ba yeroboam teeɛ no ɔno deɛ na ɔda so wɔ misraim a ɔdwane firii ɔhene salomo anim kɔɔ hɔ no na ɔte misraim
na wɔsoma maa wɔkɔhyiaa no bae na yeroboam ne israel asafo nyinaa baeɛ no wɔbɛka kyerɛɛ rehoboam sɛ
w agya maa yɛn kɔnnua yɛɛ duru na wo deɛ afei yi w agya ɔsom denden ne ne kɔnnua duruduro a ɔde too yɛn soɔ no so ma no nyɛ hare na yɛnsom wo
na ɔka kyerɛɛ wɔn sɛ monkɔ na nnansa monsane mmra me nkyɛn na ɔman no kɔe
na ɔhene rehoboam ne mpanimfoɔ a n agya salomo da so te aseɛ no na wɔyɛ n afotufoɔ no tuu agyina sɛ ɛfoɔ bɛn na moretu me na mede mabua ɔman yi
na wɔka kyerɛɛ no sɛ sɛ ɛnnɛ woyɛ akoa ma ɔman yi na wosom wɔn na wobua wɔn na woka wɔn asɛmpa a ɛnneɛ wɔbɛyɛ wo nkoa nna nyinaa
na ɔgyaa mpanimfoɔ fo a wɔtuu no no na ɔne mmeranteɛ a wɔne no nyiniiɛ a wɔyɛ n afotufoɔ no kɔtuu agyina
na ɔka kyerɛɛ wɔn sɛ ɛfoɔ bɛn na mo nso motuo na yɛde abua ɔman yi a wɔbɛka kyerɛɛ me sɛ yi kɔnnua a w agya de too yɛn kɔn soɔ no so ma no nyɛ hare no
na mmeranteɛ a wɔne no nyiniiɛ no ka kyerɛɛ no sɛ sei na ka kyerɛ ɔman yi a wɔbɛka kyerɛɛ wo sɛ w agya maa yɛn kɔnnua yɛɛ duru na wo deɛ yɛ no hare ma yɛn no sei na ka kyerɛ wɔn me kɔkorɔmmɔto so sene m agya asene
na afei m agya de kɔnnua duruduro soaa mo na me deɛ mɛto mo kɔnnua no so m agya de mpire na ɛhwee mo na me deɛ mede anyanyankyerɛ nyanyankyerɛ yei yɛ aboa nwoma bi a wɔde nnadewa atuatua mu a na wɔde hweɛ wɔ saa berɛ no mu a na ano yɛ ya pa ara na ɛbɛhwe mo
na yeroboam ne ɔman no nyinaa san baa rehoboam nkyɛn da a ɛtɔ so mmiɛnsa no sɛdeɛ ɔhene kaeɛ sɛ da a ɛtɔ so mmiɛnsa no monsane mmra me nkyɛn no
na ɔhene de asɛmdenden buaa ɔman no na ɔgyaa mpanimfoɔ no fo a wɔtuu no no
na ɔka kyerɛɛ wɔn sɛdeɛ mmeranteɛ no tuu no foɔ no sɛ m agya maa mo kɔnnua yɛɛ duru na me deɛ mɛto mo kɔnnua no so m agya de mpire na ɛhwee mo na me deɛ mede anyanyankyerɛ na ɛbɛhwe mo
na ɔhene antie ɔman no ɛfiri sɛ awurade na ɔdanee no saa sɛ ɔbɛma n asɛm a awurade nam siloni ahia so ka kyerɛɛ nebat ba yeroboam no aba mu
na israel nyinaa hunuu sɛ ɔhene antie wɔn no ɔman no buaa ɔhene sɛ kyɛfa bɛn na yɛwɔ no dawid mu yɛnni agyapadeɛ bi yisai ba no mu monkɔ mo afie mu israel afei dawid hwɛ wo ara wo fie so ɛnna israel sii mu kɔɔ wɔn afie
na israelfoɔ a wɔtete yuda nkuro mu no deɛ rehoboam dii wɔn so hene
na ɔhene rehoboam somaa adoram a ɔdi ɔhyɛ adwumayɛ toɔ soɔ no na israel nyinaa sii no aboɔ maa no wuiɛ ɛnna ɔhene rehoboam yɛɛ ntɛm faa teaseɛnam sɛ ɔredwane aba yerusalem
ɛno nti israel wae firii dawid fie ho de bɛsi nnɛ
na israel nyinaa tee sɛ yeroboam asane aba no wɔsoma maa wɔkɔhyiaa no baa asafo no mu na wɔsii no israel nyinaa so hene obiara nni hɔ a ɔdii dawid fie akyire sɛ yuda abusuakuo nko
na rehoboam duruu yerusalem no ɔboaboaa yuda fie nyinaa ne benyamin abusuakuo ano nnipa a wɔayi wɔn a wɔtu sa mpemha aduɔwɔtwe sɛ ɔne israel fie rekɔko na wɔadane ahennie no ama salomo ba rehoboam
na nyankopɔn asɛm baa nyankopɔn nipa semaia nkyɛn sɛ
ka kyerɛ salomo ba rehoboam yuda hene ne yuda ne benyamin fie nyinaa ne ɔman no nkaeɛ sɛ
sɛ awurade seɛ nie mommforo nnkɔ na mo ne mo nuanom israel nnkɔko monsane nkɔ mo afie na me na asɛm yi firi me na wɔtiee awurade asɛm no na wɔsane kɔe sɛdeɛ awurade asɛm no seɛ no
na yeroboam kyekyeree sekem efraim bepɔ so tenaa mu na ɔfirii hɔ kɔkyekyeree penuel
na yeroboam see n akoma mu sɛ afei na ahennie no bɛsane akɔ dawid fie
sɛ ɔman yi foro kɔbɔ afɔdeɛ awurade fie yerusalem a ɛnneɛ ɔman yi akoma bɛdane akɔ wɔn wura rehoboam yuda hene nkyɛn na wɔaku me na wɔasane akɔ yudahene rehoboam nkyɛn
na ɔhene no tuu agyina na ɔyɛɛ sika nantwie mma mmienu na ɔka kyerɛɛ ɔman no sɛ moaforo akɔ yerusalem bi ara israel hwɛ wo anyame a ɔde wo firi misraim baeɛ nie
na ɔde baako kɔsii betel na ɔde baako nso kɔsii dan
na asɛm yi danee bɔne na ɔman no fa kɔɔ baako yi anim wɔ dan na baako no nso kɔɔ betel
na ɔyɛɛ sorɔnsorɔmmea fie na ɔde ɔman no nyinaa mu nnipa a wɔmfiri lewi mma mu sisii asɔfoɔ
na yeroboam hyɛɛ dapɔnna bosome a ɛtɔ so nwɔtwe mu bosome no da a ɛtɔ so dunum so sɛ dapɔnna a wɔdi no yuda no na ɔbɔɔ afɔdeɛ wɔ afɔrebukyia no so saa na ɔyɛɛ no betel ɔbɔɔ afɔdeɛ maa nantwie mma a ɔyɛeɛ no na ɔde sorɔnsorɔmmea a ɔyɛeɛ no asɔfoɔ duaa betel
na ɔbɔɔ afɔdeɛ afɔrebukyia a ɔyɛɛ no betel no so bosome a ɛtɔ so nwɔtwe da a ɛtɔ so dunum no so bosome a ɔno nko ara bɔɔ ne tirim hyɛeɛ no mu na ɔhyɛɛ dapɔnna maa israelfoɔ na ɔbɔɔ afɔdeɛ wɔ afɔrebukyia no so na ɔhyee aduhwam
na hwɛ nyankopɔn nipa bi firi yuda nam awurade asɛm so baa betel na yeroboam gyina afɔrebukyia no ho rebɛhye aduhwam
na ɔnam awurade asɛm so teaa mu tiaa afɔrebukyia no sɛ afɔrebukyia afɔrebukyia sɛ awurade seɛ nie hwɛ wɔbɛwo ɔba ama dawid fie a ne din de yosia na wo so na ɔde sorɔnsorɔmmea asɔfoɔ a wɔhye wo so aduhwam bɛbɔ afɔdeɛ na wahye nnipa nnompe wɔ wo so
na ɔmaa nsɛnkyerɛnneɛ da no ara sɛ yei ne nsɛnkyerɛnneɛ sɛ awurade na aka hwɛ afɔrebukyia no bɛbubu na nso a ɛwɔ soɔ no ahwie agu
na ɔhene tee nyankopɔn nipa no asɛm a ɔteaa mu tiaa afɔrebukyia a ɛwɔ betel no yeroboam tenee ne nsa firii afɔrebukyia no so kaa sɛ monkye no na ne nsa a ɔtenee no ne soɔ no senee kyerebann na wantumi antwe amma ne ho
na afɔrebukyia no bubui na nso no firii afɔrebukyia no so gui sɛdeɛ nsɛnkyerɛnneɛ a nyankopɔn nipa no de awurade asɛm kaeɛ no teɛ no
ɛnna ɔhene srɛɛ nyankopɔn nipa no sɛ afei pa awurade wo nyankopɔn kyɛw na srɛ ma me na me nsa nsane mmra me ho na nyankopɔn nipa no paa awurade kyɛw na ɔhene nsa no sane baa ne ho na ɛyɛɛ sɛ kane no
ɛnna ɔhene ka kyerɛɛ nyankopɔn nipa no sɛ wo ne me nkɔ fie na kɔdwodwo wo ho na mɛkyɛ wo adeɛ
na nyankopɔn nipa no ka kyerɛɛ ɔhene no sɛ sɛ wode wo fie fa bɛma me mpo a me ne wo renkɔ na merenni aduane nso merennom nsuo ɛha yi
ɛfiri sɛ wɔde awurade asɛm hyɛɛ me sɛ nni aduane na nnom nsuo wɔ hɔ na nsane mfa ɔkwan a wonam so kɔeɛ no so
na ɔfaa ɔkwan foforɔ so a wansane amfa ɔkwan a ɔnam so kɔɔ betel no so
nso na odiyifoɔ akɔkoraa bi te betel na ne mma kɔkaa no nneyɛɛ a nyankopɔn nipa no bɛyɛɛ no betel da no nsɛm a ɔkaa ɔhene no nso wɔkɔka kyerɛɛ wɔn agya
na wɔn agya no bisaa wɔn sɛ ɔkwan bɛn so na ɔfaeɛ na ne mma no hunuu ɔkwan a nyankopɔn nipa a ɔfiri yuda baeɛ no faa soɔ
na ɔka kyerɛɛ ne mma sɛ monhyehyɛ afunumu no mma me na wɔhyehyɛɛ afunumu no maa no na ɔtenaa so
na ɔsii mu tii nyankopɔn nipa no na ɔkɔtoo no sɛ ɔte odum kɛseɛ no aseɛ na ɔka kyerɛɛ no sɛ wone nyankopɔn nipa a wofiri yuda baeɛ no na ɔse mene no
na ɔka kyerɛɛ no sɛ wone me nkɔ fie na kɔdidi
na ɔse mentumi ne wo nsane na me ne wo nkɔ nso merennidi na me ne wo rennom nsuo ɛha yi na wɔnam awurade asɛm so see me sɛ
nni aduane na nnom nsuo hɔ nsane mfa ɔkwan a wonam so kɔeɛ no so
na ɔka kyerɛɛ no sɛ me nso meyɛ odiyifoɔ sɛ wo na ɔbɔfoɔ bi nam awurade asɛm so aka akyerɛ me sɛ kɔsane no na ɔne wo mmra wo fie na ɔmmɛdi aduane na ɔnnom nsuo nanso atorɔ na ɔdi kyerɛɛ no
ɛnna ɔne no saneeɛ na ɔkɔdidii ne fie na ɔnom nsuo
na wɔte pono ho no awurade asɛm baa odiyifoɔ a ɔkɔsanee no baeɛ no nkyɛn
na ɔteaa mu kyerɛɛ nyankopɔn nipa a ɔfiri yuda baeɛ no sɛ sɛ awurade seɛ nie ɛnam sɛ woate awurade anomu asɛm ho atua na woanni mmara asɛm a awurade wo nyankopɔn hyɛɛ woɔ no soɔ
na woasane abɛdidi na woanom nsuo faako a wɔka kyerɛɛ wo sɛ nnidi na nnom nsuo no nti wo funu renkɔ w agyanom da mu
na ɔdidiiɛ na ɔnomm nsuo wieeɛ no ɔhyehyɛɛ afunumu no maa odiyifoɔ a ɔkɔsanee no baeɛ no
na ɔkɔeɛ na gyata hunuu no ɔkwan no mu na ɔkumm no na ne funu no da ɔkwan no mu na afunumu no gyina nkyɛn na gyata no nso gyina efunu no ho
na hwɛ sɛ nnipa retwam na wɔhunu efunu a ɛda ɔkwan no mu ne gyata a ɔgyina efunu no ho no a wɔkɔ kɔka no kuro a odiyifoɔ akɔkoraa no te mu no mu
na odiyifoɔ a ɔkɔsanee no firii ɔkwan no soɔ no teeɛ no ɔkaa sɛ nyankopɔn nipa a ɔtee awurade anomu asɛm ho atua no ne no na awurade de no ama gyata no ama no atete ne mu aku no sɛ awurade asɛm a ɔka kyerɛɛ no no teɛ no
na ɔka kyerɛɛ ne mma sɛ monhyehyɛ afunumu no mma me na wɔhyehyɛɛ no
na ɔkɔ kɔhunuu efunu no sɛ ɛda ɔkwan no mu na afunumu no ne gyata no gyinagyina efunu no ho gyata no nwee funu no na ɔmpiraa afunumu no nso
na odiyifoɔ no maa nyankopɔn nipa no funu no so de no saneeɛ na odiyifoɔ akɔkoraa no de no kɔɔ ne kuro mu sɛ ɔrekɔgyam no na wasie no
na ɔde ne funu no too ne da mu na wɔgyamm no sɛ due me nua
na ɔwiee no sie no ɔka kyerɛɛ ne mma sɛ sɛ mewu a monsie me ɛda a wɔasie nyankopɔn nipa no mu no mu momfa me nnompe nto ne nnompe ho
na asɛm a ɔnam awurade asɛm so teaa mu tiaa afɔrebukyia a ɛwɔ betel no ne sorɔnsorɔmmea afie a ɛwɔ samaria nkuro mu no nyinaa ɛbɛba mu ampa
asɛm yi akyiri no yeroboam ansane amfiri ne kwammɔne so na ɔsane faa ɔman no mu baabiara nnipa sisii sorɔnsorɔmmea asɔfoɔ obiara a ɔpɛ no ɔde asɔfodeɛ hyɛ ne nsa ma ɔyɛ sorɔnsorɔmmea asɔfoɔ no bi
na asɛm yi danee yeroboam fie bɔne a enti wɔdwerɛɛ wɔn na wɔsɛee wɔn firii asase ani
ɛberɛ no mu no yeroboam ba abia yaree
na yeroboam ka kyerɛɛ ne yere sɛ sɔre sakyera wo ho na wɔanhunu sɛ wone yeroboam yere na kɔ silo hwɛ ɛhɔ na odiyifoɔ ahia wɔ ɔno na ɔka kyerɛɛ me sɛ mɛdi ɔman yi so hene
na fa paanoo du ne taterɛ ne ɛwoɔ toa kura wo nsam na kɔ ne nkyɛn ɔno na ɔbɛka wo deɛ ɛbɛyɛ abɔfra yi
na yeroboam yere no yɛɛ saa na ɔsii mu kɔɔ silo na ɔduruu ahia fie nso na ahia nhunu adeɛ na akorabɔ nti n ani so ayɛ kusuu
na awurade ka kyerɛɛ ahia sɛ hwɛ yeroboam yere reba abɛbisa wo hɔ asɛm ne ba ho ɛfiri sɛ ɔyare sɛɛ ne sɛɛ na ka kyerɛ no ɔbaeɛ no ɔyɛɛ ne ho sɛ ɔbaa foforɔ bi
na ahia tee ne nan ase sɛ ɔreba ɛpono ano no ɔkaa sɛ yeroboam yere bra adɛn nti na woasakyera wo ho ayɛ sɛ obi yi na me deɛ wɔde asɛm denden asoma me wo nkyɛn
kɔka kyerɛ yeroboam sɛ sɛ awurade israel nyankopɔn seɛ nie ɛsiane sɛ memaa wo so wo man no mu na mesii wo me man israel so panin
na metee ahennie no mefirii dawid fie de maa woɔ nanso woanyɛ sɛ m akoa dawid a ɔdii me mmara nsɛm soɔ na ɔde n akoma nyinaa dii m akyire sɛ ɔbɛyɛ deɛ ɛtene m ani soɔ no nko
na woayɛ bɔne asene wɔn a wɔdii w anim nyinaa na woakɔ akɔyɛ anyame foforɔ ne ahoni a wɔaguo sɛ wode rehuru me bo na woato me atwene w akyire nti
hwɛ mede bɔne bɛba yeroboam fie so na matwa yeroboam fie barima biara ne israel mu akoa ne ɔdehyeɛ atwene na mapra yeroboam fie sɛdeɛ obi pra fi kɔsi sɛ ɛsa
yeroboam nipa biara a ɔbɛwu kuro mu no akraman na ɛbɛdi ne nam na deɛ ɔbɛwu wiram no ewiem nnomaa na ɛbɛdi ne nam awurade na waka
na wo deɛ sɔre kɔ wo fie na wo nan si kuro no mu ara pɛ a abɔfra no bɛwu
na israel nyinaa bɛgyam no na wɔasie no na ɔno nko ne yeroboam deɛ a ɔbɛkɔ ɛda mu ɛfiri sɛ ɔno mu na wɔahunu adepa bi a ɛsɔ awurade israel nyankopɔn ani yeroboam fie
na awurade bɛma ɔhene bi so israel so a ɔbɛtwa yeroboam fie atwene nnɛ na ɛfiri nnɛ
awurade bɛbɔ israel sɛdeɛ demmire woso nsuo mu na watutu israel afiri asase pa a ɔde maa wɔn agyanom yi so na wabɔ wɔn apete akɔ asuogya ɛsiane sɛ wɔayɛ wɔn asera nnua de ahuru awurade bo
na yeroboam bɔne a ɔyɛeɛ na ɔde maa israel yɛɛ bɔne no nti ɔbɛgyae israel mu ama
na yeroboam yere no sɔre sii mu kɔɔ tirsa na ɔduruu ɛdan no aponnwa ano no abɔfra no wui
na wɔsiee no na israel nyinaa gyamm no sɛdeɛ awurade asɛm a ɔnam n akoa odiyifoɔ ahia so kaeɛ no teɛ no
na yeroboam ho nsɛm nkaeɛ sɛdeɛ ɔdii ako ne sɛdeɛ ɔdii ne hene faeɛ no hwɛ wɔatwerɛ no israel ahemfo berɛsosɛm nwoma no mu
na nna a yeroboam de dii hene yɛ mfeɛ aduonu mmienu na ɔtoaa n agyanom wɔ asamando na ne ba nadab bɛdii n adeɛ
na salomo ba rehoboam dii hene yuda na rehoboam adi mfirinhyia aduanan baako na ɔbɛdii hene na ɔdii hene mfirinhyia dunson wɔ yerusalem kuro a awurade fa firii israel mmusuakuo nyinaa mu sɛ ɔde ne din bɛto hɔ no mu na ne na din de naama a ɔyɛ amonni
na yuda yɛɛ awurade ani so bɔne na wɔmaa no twee wɔn ho ninkunu sene wɔn agyanom bɔne a wɔyɛ tiaa no no ho deɛ nyinaa
na wɔn nso yeyɛɛ sorɔnsorɔmmea ne adum ne abosompɔ nkokoɔ sorɔnsorɔn nyinaa so ne nnua frɔmfrɔm nyinaa ase fae
na mmarima nnwamamfoɔ nso wɔ asase no so wɔyɛɛ sɛdeɛ amanaman a awurade tuu wɔn firii israelfoɔ anim no akyiwadeɛ nyinaa teɛ
na ɔhene rehoboam afe a ɛtɔ so nnum soɔ no misraimhene sisak foro baa yerusalem so
na ɔfaa awurade fie akoradeɛ ne ahemfie akoradeɛ ɔfaa ne nyinaa kɔe na ɔfaa sika akyɛm a salomo yɛeɛ no nso nyinaa
na ɔhene rehoboam yɛɛ kɔbere mfrafraeɛ akyɛm sisii ananmu na ɔde hyɛɛ awɛmfoɔ a wɔhwɛ ahemfie pono ano no so asafohene nsa
na da biara a ɔhene bɛkɔ awurade fie no awɛmfoɔ no soa kɔ na wɔde sane bɛsie awɛmfoɔ dan mu
na rehoboam ho nsɛm nkaeɛ ne deɛ ɔyɛeɛ no nyinaa wɔantwerɛ no yuda ahemfo berɛsosɛm nwoma no mu
na akodie daa rehoboam ne yeroboam ntam daa
na rehoboam toaa n agyanom wɔ asamando na wɔsiee no n agyanom nkyɛn dawid kuro mu na ne na din de naama a ɔyɛ amonni na ne ba abiam bɛdii n adeɛ
na nebat ba ɔhene yeroboam afe a ɛtɔ so dunwɔtwe mu na abiam bɛdii yuda so hene
mfeɛ mmiɛnsa na ɔdii hene wɔ yerusalem na ne na din ne maaka a ɔyɛ abisalom babaa
na ɔnantee n agya bɔne a ɔyɛ dii n anim nyinaa mu na n akoma anni mu awurade ne nyankopɔn anim sɛ n agya dawid akoma
nanso dawid nti awurade ne nyankopɔn maa no kanea wɔ yerusalem sɛ ɔbɛma ne ba so asi n akyire na wama yerusalem agyina
ɛfiri sɛ dawid yɛɛ deɛ ɛtene awurade ani so na wammane amfiri biribiara a ɔhyɛɛ no ho ne nkwa nna nyinaa gye hetini uria asɛm no nko ara mu
na akodie daa rehoboam ne yeroboam ntam ne nkwa nna nyinaa
na abiam ho nsɛm nkaeɛ ne deɛ ɔyɛeɛ nyinaa wɔantwerɛ no yuda ahemfo berɛsosɛm nwoma no mu na akodie daa abiam ne yeroboam ntam
na abiam toaa n agyanom wɔ asamando na wɔsiee no dawid kuro mu na ne ba asa bɛdii n adeɛ
na israelhene yeroboam afe a ɛtɔ so aduonu soɔ na asa bɛdii yuda so hene
na ɔdii hene mfirinhyia aduanan baako yerusalem na ne na din ne maaka a ɔyɛ abisalom babaa
na asa yɛɛ deɛ ɛtene awurade ani so sɛ n agya dawid
na ɔtutuu mmarima nnwamamfoɔ no firii asase no so na ɔyiyii ahoni a n agyanom yɛeɛ no nyinaa
na ne na maaka nso ɔtuu no firii ahemmaadie so ɛfiri sɛ ɔyɛɛ ohoni bi maa asera na asa twaa ne honi no kɔhyee no kidron subonhwa mu
na sorɔnsorɔmmea no deɛ wanyi nanso asa akoma dii mu awurade anim ne nna nyinaa
na ɔde n agya akronkronneɛ ne ɔno ara n akronkronneɛ baa awurade fie dwetɛ ne sika ne nnwinneɛ
na akodie bɛdaa asa ne israelhene baasa ntam wɔn nna nyinaa
na israelhene baasa foro baa yuda so na ɔbɛkyekyeree rama sɛ ɔremma obi nni yudahene asa nkyɛn ahyɛmfire
ɛnna asa faa dwetɛ ne sika a ɛkaa awurade fie akoradeɛ ne ɔhene fie akoradeɛ mu de hyɛɛ ne nkoa nsa na ɔhene asa de somaa wɔn maa wɔkɔɔ hesion ba tabrimon ba siriahene ben hadad a ɔte damasko nkyɛn sɛ
ma apam nna me ne wo ntam te sɛ m agya ne w agya ntam hwɛ merebrɛ wo dwetɛ ne sika ayɛyɛdeɛ na kɔ kɔbubu wo ne israelhene baasa apam no mu na ɔmfiri me so nkɔ
na ben hadad tiee ɔhene asa na ɔsomaa asafohene a ɔwɔ no maa wɔkɔko tiaa israel nkuro na ɔbɔɔ iyon ne dan ne abel bet maaka ne kinerot nyinaa ne naftali asase nyinaa
na baasa teeɛ no ɔgyaee rama kyekyerɛ na ɔkɔtenaa tirsa
ɛnna ɔhene asa maa wɔpaee no yuda nyinaa wɔanyi obiara amfiri mu na wɔkɔsoaa rama aboɔ ne nnua a baasa de kyekyereeɛ no na ɔhene asa de kyekyeree geba benyamin ne mispa
na asa ho nsɛm nyinaa nkaeɛ ne ne mmaninneɛ nyinaa ne deɛ ɔyɛeɛ nyinaa ne nkuro a ɔkyekyereeɛ wɔantwerɛ no yuda ahemfo berɛsosɛm nwoma no mu nanso ne nkɔkoraaberɛ mu no ɔyaree ne nan
na asa toaa n agyanom wɔ asamando na wɔsiee no n agyanom nkyɛn n agya dawid kuro mu na ne ba yehosafat bɛdii n adeɛ
na yeroboam ba nadab bɛdii israel so hene yudahene asa afe a ɛtɔ so mmienu mu na ɔdii israel so hene mfeɛ mmienu
na ɔyɛɛ awurade ani so bɔne na ɔnantee n agya kwan ne ne bɔne a ɔde maa israel yɛɛ bɔne no mu
na ahia ba baasa a ɔfiri isakar fie no pam ne tiri so na baasa bɔɔ no wɔ gibeton a ɛyɛ filistifoɔ dea hɔ nso na nadab ne israel nyinaa retua gibeton
na baasa kumm no yudahene asa afe a ɛtɔ so mmiɛnsa mu na ɔdii n adeɛ
na ɔbɛdii hene no pɛ ɔbɔɔ yeroboam fie nyinaa wannya obiara a ɔhome amma yeroboam de kɔsii sɛ ɔsɛee no sɛ awurade asɛm a ɔnam n akoa siloni ahia so kaeɛ
wɔ yeroboam bɔne a ɔyɛeɛ na ɔde maa israel yɛɛ bɔne no ne abohuro a ɔde huruu awurade israel nyankopɔn bo no nti
na nadab ho nsɛm nkaeɛ ne deɛ ɔyɛeɛ nyinaa wɔantwerɛ no israel ahemfo berɛsosɛm nwoma no mu
na akodie bɛdaa asa ne israelhene baasa ntam wɔn nna nyinaa
yudahene asa afe a ɛtɔ so mmiɛnsa mu na ahia ba baasa bɛdii israel nyinaa so hene tirsa na ɔdii adeɛ mfeɛ aduonu nnan
na ɔyɛɛ awurade ani so bɔne na ɔnantee yeroboam kwan ne ne bɔne a ɔde maa israel yɛɛ bɔne no mu
na awurade asɛm baa hanani ba yehu nkyɛn tiaa baasa sɛ
ɛsiane sɛ mama wo so afiri mfuturo mu na masi wo me man israel so panin na woafa yeroboam kwan soɔ na woama me man israel ayɛ bɔne ama wɔde wɔn bɔne ahuru me bo yi nti
hwɛ merepra baasa ne ne fie akɔ na mɛyɛ wo fie sɛ nebat ba yeroboam fie
baasa busuani biara a ɔbɛwu kuro mu no akraman na ɛbɛwe ne nam na ne ho nipa biara a ɔbɛwu wiram no ewiem nnomaa na ɛbɛdi ne nam
na baasa ho nsɛm nkaeɛ ne deɛ ɔyɛeɛ ne ne mmaninneɛ wɔantwerɛ no israel ahemfo berɛsosɛm nwoma no mu
na baasa toaa n agyanom wɔ asamando na wɔsiee no tirsa na ne ba ela bɛdii n adeɛ
nanso awurade asɛm nam hanani ba odiyifoɔ yehu so ba tiaa baasa ne ne fie bɔne a ɔyɛɛ no awurade ani soɔ nyinaa sɛ ɔde ne nsa ano adwuma yɛɛ sɛ yeroboam fie no huruu ne boɔ ne kum a ɔkumm no ho
yudahene asa afe a ɛtɔ so aduonu nsia mu na baasa ba ela bɛdii hene tirsa mfeɛ mmienu
na n akoa simri ne nteaseɛnam fa so safohene no pamm ne tiri so na ɔwɔ tirsa anom nsa abo wɔ arsa a ɔdi ahemfie a ɛwɔ tirsa no soɔ no fie
na simri kɔɔ mu kɔbɔɔ no kumm no yudahene asa afe a ɛtɔ so aduonu nson mu na ɔdii n adeɛ
na ɔbɛdii hene na ɔtenaa ahennwa soɔ ara pɛ no ɔkumm baasa fiefoɔ nyinaa obusuani oo adamfo oo wannya ɔbarima biara amma no
simri sɛee baasa fie nyinaa sɛ awurade asɛm a ɔnam odiyifoɔ yehu so ka tiaa baasa
wɔ baasa bɔne nyinaa ne ne ba ela bɔne a wɔyeyɛeɛ na wɔde maa israel yɛɛ bɔne sɛ wɔde wɔn ahuhudeɛ huruu awurade israel nyankopɔn boɔ no ho
na ela ho nsɛm nkaeɛ ne deɛ ɔyɛeɛ nyinaa wɔantwerɛ no israel ahemfo berɛsosɛm nwoma no mu
yudahene asa afe a ɛtɔ so aduonu nson mu na simri bɛdii hene nnanson wɔ tirsa na ɔman no akyere gibeton a ɛyɛ filistifoɔ deɛ no ho nsraban
na ɔman a wɔwɔ nsra mu no tee sɛ simri akɔ apam na wakum ɔhene no israel nyinaa de ɔsahene omri sii israel so hene da no ara nsraban no mu
na omri firi gibeton foro bae na israel nyinaa ka ne ho na wɔbɛtuaa tirsa
na simri hunuu sɛ wɔagye kuro no no ɔkɔɔ ahemfie aban mu na ɔde ogya hyee ahemfie no ne ne ho na ɔwui
ne bɔne a ɔyɛeɛ sɛ ɔyɛɛ awurade ani so bɔne sɛ ɔnantee yeroboam kwan soɔ ne ne bɔne a ɔyɛeɛ de maa israel yɛɛ bɔne no mu nti
na simri ho nsɛm nkaeɛ ne n apam a ɔyɛeɛ no wɔantwerɛ no israel ahemfo berɛsosɛm nwoma no mu
ɛno na israel man mu paepaee afaafa mmienu ɔman no fa dii ginat ba tibni akyiri sɛ wɔbɛsi no hene na ɔfa nso dii omri akyi
na ɔman no fa a wɔdii omri akyire no yɛ den sene ɔman no fa a wɔdii ginat ba tibni akyire na wɔkumm tibni na omri dii hene
yudahene asa afe a ɛtɔ so aduasa baako mu na omri bɛdii israel so hene mfeɛ dummienu ɔdii hene tirsa mfeɛ nsia
na ɔkɔtɔɔ samaria bepɔ wɔ semer hɔ maa dwetɛ dwetikɛseɛ mmienu na ɔkyekyeree bepɔ no so kuro na ɔde bepɔ no wura semer din too kuro a ɔkyekyereeɛ no ɛnne samaria
na omri yɛɛ awurade ani so bɔne na ɔyɛɛ bɔne sene wɔn a wɔdii n anim nyinaa
na ɔfaa nebat ba yeroboam kwan nyinaa ne ne bɔne a ɔde maa israel yɛɛ bɔne no so sɛ wɔde wɔn ahuhudeɛ bɛhuru awurade israel nyankopɔn no boɔ
na omri ho nsɛm nkaeɛ deɛ ɔyɛeɛ ne ne mmaninneɛ a ɔyɛeɛ no wɔatwerɛ no israel ahemfo berɛsosɛm nwoma no mu
na omri toaa n agyanom wɔ asamando na wɔsiee no samaria na ne ba ahab bɛdii n adeɛ
na omri ba ahab bɛdii israel so hene yudahene asa afe a ɛtɔ so aduasa nwɔtwe mu na omri ba ahab dii israel so hene samaria mfirinhyia aduonu mmienu
na omri ba ahab yɛɛ awurade ani so bɔne sene wɔn a wɔdii n anim nyinaa
na ɛyɛɛ hare maa no sɛ ɔbɛnante nebat ba yeroboam bɔne mu na ɔkɔfaa sidonfoɔ hene etbaal babaa isebel waree na ɔkɔ kɔsomm baal na ɔsɔree no
na ɔsii afɔrebukyia maa baal wɔ baal fie a ɔsii no samaria
na ahab yɛɛ asera nnua na ahab yɛɛ pii sɛ ɔde bɛhuru awurade israel nyankopɔn bo asene israel ahemfo a wɔdii n anim nyinaa
ne berɛ so na betelni hiel kyekyeree yeriko n abakan abiram wui berɛ a ɔtoo fapem na ne ba kumaa segub nso wui berɛ a ɔsisii ano apono sɛdeɛ awurade asɛm a ɔnam nun ba yosua so kaeɛ no teɛ
na tisbini elia a ɔfiri gilead atubrafoɔ mu ka kyerɛɛ ahab sɛ sɛ awurade israel nyankopɔn a megyina n anim te aseɛ yi obosuo anaa osuo rentɔ mfeɛ yi mu gye sɛ ɛnam m asɛm so
na awurade asɛm baa ne nkyɛn sɛ
firi ha kɔ na dane wo ho kɔ apueeɛ na kɔhunta asuo kerit a ɛwɔ yordan anim no ho
na wobɛnom asuo no mu nsuo na mahyɛ anene sɛ wɔnhwɛ wo wɔ hɔ
na ɔsii mu kɔyɛɛ sɛdeɛ awurade asɛm no teɛ na ɔkɔ kɔtenaa asuo kerit a ɛwɔ yordan apueeɛ no ho
na anene brɛɛ no paanoo ne nam anɔpa ne anwummerɛ na ɔnomm asuo no mu nsuo bi
na ɛbaa sɛ nna bi akyiri no asuo no wee ɛfiri sɛ osuo antɔ asase no so
na awurade asɛm baa ne nkyɛn sɛ
sɔre kɔ sarefat a ɛyɛ sidonfoɔ deɛ no na kɔtena hɔ na hwɛ mahyɛ ɔbaa kunafoɔ bi wɔ hɔ sɛ ɔnhwɛ wo
na ɔsɔre kɔɔ sarefat na ɔduruu kuro no pono ano no na hwɛ ɔbaa kunafoɔ no wɔ hɔ repɛ mmaboa na ɔfrɛɛ no ka kyerɛɛ no sɛ kɔsa nsuo kakra gu kuruwa mu brɛ me na mennom
na ɔrekɔ akɔsa no ɔka kyerɛɛ no sɛ fa paanoo afono ma kura wo nsam brɛ me
na ɔse sɛ awurade wo nyankopɔn te aseɛ yi atodeɛ biara nni me nsam gye esiam nsa ma a ɛwɔ kuruwa mu ne ngo kakra a ɛwɔ toa mu na hwɛ merepɛ mmaboa mmienu bi makɔ makɔto na me ne me ba adi na yɛawu
na elia ka kyerɛɛ no sɛ nsuro kɔyɛ sɛdeɛ woaka no na kɔfa bi yɛ ɔfam ketewaa bi nso ma me kane na fa brɛ me na ɛno akyiri no yɛ wo ne wo ba deɛ
na sɛ awurade israel nyankopɔn seɛ nie esiam kuruwa no so renhwan na ngo toa no so rente de bɛkɔ akɔsi da a awurade bɛma osuo atɔ agu asase no soɔ
na ɔkɔ kɔyɛɛ sɛdeɛ elia ka kyerɛɛ no no na ɔdii ɔno ne ɔbaa no ne ne fiefoɔ nna pii
na esiam kuruwa no so anhwan na ngo toa no so ante sɛdeɛ awurade asɛm a ɔnam elia so kaeɛ no teɛ no
na nsɛm yi akyiri no ɔbaa fiewura no babarima yaree na ne yadeɛ no mu yɛɛ den pii kɔsii sɛ ɔwuiɛ
na ɔbaa no ka kyerɛɛ elia sɛ wo nyankopɔn nipa ɛdeɛn na me ne wo wɔ yɛ wobaa me nkyɛn sɛ worebɛma wɔakae me bɔne na wɔakum me ba
na ɔka kyerɛɛ no sɛ fa wo ba no brɛ me na ɔgyee no firii ne kokom de no kɔɔ abansoro pia a ɔte mu no mu na ɔde no kɔtoo ne mpa so
na ɔteaa mu frɛɛ awurade sɛ awurade me nyankopɔn ɔbaa kunafoɔ yi nso a mabɛsoɛ ne nkyɛn yi wode mmusuo reba ne so sɛ worekum ne ba yi
na ɔtenee ne mu butuu abɔfra no so mprɛnsa na ɔteaa mu frɛɛ awurade sɛ awurade me nyankopɔn ma abɔfra yi kra nsane mmra ne mu
na awurade tiee elia nne na abɔfra no kra sane baa ne mu na ɔnyaa nkwa
na elia faa abɔfra no de no siane firii abansoro pia mu baa ɛdan no mu na ɔde no brɛɛ ne na na elia se hwɛ wo ba anya nkwa
na ɔbaa no ka kyerɛɛ elia sɛ afei na mahunu sɛ nyankopɔn nipa ne wo na awurade asɛm a ɛwɔ w anomu yɛ nokorɛ
na nna pii akyiri no afe a ɛtɔ so mmiɛnsa mu no awurade asɛm baa elia nkyɛn sɛ fa wo ho kɔkyerɛ ahab na mɛma osuo atɔ asase so
na elia sii mu kɔɔ sɛ ɔde ne ho rekɔkyerɛ ahab nso na ɛkɔm a emu yɛ den aba samaria
na ahab frɛɛ obadia a ɔdi ne fie soɔ nso obadia deɛ na ɔsuro awurade sɛ
na ɛbaa sɛ isebel retwitwa awurade adiyifoɔ aguo no obadia faa awurade adiyifoɔ ɔha na ɔde wɔn aduonum aduonum kɔsiesiee ɔbodan mu na ɔde aduane ne nsuo hwɛɛ wɔn
na ahab ka kyerɛɛ obadia sɛ kɔkyini asase no so nsuo aniwa nyinaa ne nsubɔnhwa nyinaa ho ebia yɛbɛnya wira de agye apɔnkɔ ne mfunumupɔnkɔ no bi nkwa na yɛanhwere mmoa no
na wɔkyɛɛ asase no mu fae sɛ wɔrekyini so ahab nko faa ɔkwan baako so na obadia nko nso faa ɔkwan baako soɔ
na obadia wɔ ɔkwan no soɔ no hwɛ elia ne no bɛhyiae na ɔhunuu no na ɔde n anim butuu fam kaa sɛ me wura elia nie
na ɔka kyerɛɛ no sɛ menie kɔka kyerɛ wo wura sɛ mahunu elia
na ɔkaa sɛ bɔne bɛn na mayɛ na wo deɛ woreyi w akoa ahyɛ ahab nsa na waku me yi
sɛ awurade wo nyankopɔn te aseɛ yi ɔman ne ahennie biara nni hɔ a me wura nsoma mmaa wɔnkɔɔ hɔ nkɔhwehwɛɛ woɔ na sɛ wɔka kyerɛɛ no sɛ ɔnni hɔ a ɔma ahennie no ne ɔman no ka ntam sɛ wɔnhunuu woɔ
na afei wo ara wose kɔka kyerɛ wo wura sɛ elia wɔ ha
na sɛ me deɛ mefiri wo nkyɛn mekɔ a awurade honhom bɛma wo so akɔ baabi a mennim na sɛ meka mekyerɛ ahab na wanhu wo a ɔbɛkum me na me w akoa deɛ mefiri me mmɔfraase mesuro awurade
wɔnkaa deɛ isebel kumm awurade adiyifoɔ no meyɛeɛ no nkyerɛɛ me wura sɛ mefaa awurade adiyifoɔ mu mmarima ɔha na mede wɔn aduonum aduonum mesiee ɔbodan mu na me de aduane ne nsuo mehwɛɛ wɔn no
na afei wo deɛ wose kɔka kyerɛ wo wura sɛ elia wɔ ha na ɔnku me
na elia kaa sɛ sɛ asafo awurade a megyina n anim te aseɛ yi ɛyɛ dɛn ara a nnɛ mede me ho bɛkyerɛ no
ɛnna obadia kɔ kɔhyiaa ahab na ɔka kyerɛɛ no na ahab kɔ kɔhyiaa elia
na ahab hunuu elia no ahab bisaa no sɛ wo a woha israel no wo nie
na ɔse menhaa israel na mmom wo ne w agya fie sɛ moagya awurade mmara nsɛm na moakɔdi baalim akyire
na afei soma ma wɔnkɔboaboa israel nyinaa ano mmrɛ me karmel bepɔ so ne baal adiyifoɔ ahanan aduonum no ne asera adiyifoɔ ahanan a wɔdidi isebel pono soɔ no
na ahab soma maa wɔkɔɔ israelfoɔ nyinaa mu kɔboaboaa adiyifoɔ no ano kɔɔ karmel bepɔ so
ɛnna elia twe pinii ɔman no nyinaa nkyɛn bɛkaa sɛ ɛnkɔsi da bɛn na mo adwene bɛyɛ mo ntanta sɛ awurade ne onyankopɔn a monni n akyi sɛ baal nso a monni n akyi na ɔman no ammua no asɛm biara
na elia ka kyerɛɛ ɔman no sɛ me deɛ me nko ara mene awurade diyifoɔ a waka na baal adiyifoɔ deɛ wɔyɛ mmarima ahanan aduonum
na momma wɔmma yɛn anantwinini mmienu na ma wɔnyi nantwinini no baako mfa na wɔntwitwa no asinasini na wɔmfa ngu nnyina so na ogya deɛ wɔmmfa nngu aseɛ na me nso mɛsiesie nantwinini baako no na mede magu nnyina so na meremfa ogya mengu aseɛ
na mommɔ mo nyame din na me nso memmɔ awurade din na onyame a ɔde ogya bɛgye soɔ no ɔno ne onyankopɔn na ɔman no nyinaa gyee so sɛ ɔsɛmpa
ɛnna elia ka kyerɛɛ baal adiyifoɔ no sɛ monyi nantwinini baako mfa na monsiesie no kane na mo deɛ modɔɔso na mommɔ mo nyame din na ogya na mommfa nngu aseɛ
na wɔfaa nantwinini a wɔde maa wɔn no na wɔsiesiee na wɔbɔɔ baal din firii anɔpa kɔsii awigyina sɛ baal gye yɛn so nso wɔante nne biara na obiara nso annye so na wɔhurihuri twaa afɔrebukyia a wɔyɛeɛ no ho hyiae
na ɛduruu awigyina no elia sii wɔn atwetweɛ goroo wɔn ho na ɔkaa sɛ momfa nne kɛseɛ mfrɛ na onyame ne no sɛsɛɛ ɔredwene anaasɛ wafiri adi rekɔgya ne nan anaasɛ ɔnam kwan so ebia wada na wanyane
na wɔde nne kɛseɛ teateaa mu na wɔde nkrantɛ ne mpea bobɔɔ wɔn ho akam sɛdeɛ wɔn amanneɛ teɛ no kɔsii sɛ mogya guu wɔn soɔ
na awigyina twaa mu no wɔkɔmee kɔsii sɛ ɛrekɔ aduane afɔrebɔ berɛ soɔ nso wɔante nne biara na obiara nso annye so na obiara nso antie wɔn
ɛnna elia ka kyerɛɛ ɔman no nyinaa sɛ montwe mpini me na ɔman no nyinaa twe pinii no na ɔsiesiee awurade afɔrebukyia a abubuo no
na elia tasee aboɔ dummienu sɛ yakob a awurade asɛm baa ne nkyɛn sɛ israel ne wo din no mma mmusuakuo no ano sie
na ɔde aboɔ no sii afɔrebukyia awurade din mu na ɔtwaa ɛka a ɛbɛdi aba a wɔguo susuo adeɛ mmienu afɔrebukyia no ho hyiae
na ɔhyehyɛɛ nnyina no na ɔtwitwaa nantwinini no asinasini de guu nnyina no so kaa sɛ momfa nsuo nhyehyɛ nhina nnan amaama na mommɛhwie ngu ɔhyeɛ afɔdeɛ ne nnyina no so
na ɔkaa sɛ monyɛ bio na wɔyɛɛ bio na ɔkaa sɛ momma no nyɛ mprɛnsa na wɔmaa no yɛɛ mprɛnsa
na nsuo no fefaa afɔrebukyia no ho hyiae na ɛka no nso ɔhyɛɛ no nsuo ma
na afɔrebɔberɛ mu no odiyifoɔ elia twe pinii na ɔkaa sɛ awurade abraham ne isak ne israel nyankopɔn nnɛ ma wɔnhunu sɛ wo na wone onyankopɔn israel mu na mene w akoa na w asɛm so na mayɛ adeɛ yi nyinaa
gye me so awurade gye me so na ɔman yi nhunu sɛ wo awurade ne onyankopɔn na wo nso woama wɔn akoma asane akyire aba
ɛnna awurade gya duru bɛhyee ɔhyeɛ afɔdeɛ no ne nnyina no ne aboɔ ne dɔteɛ no na ɛwee nsuo a ɛwɔ ɛka no mu no
na ɔman no nyinaa hunuiɛ no wɔde wɔn anim butubutuu fam kaa sɛ awurade ɔno ne onyankopɔn awurade ɔno ne onyankopɔn
na elia kaa sɛ monkyere baal adiyifoɔ no mommma wɔn mu biara mmfiri mu mfi na wɔkyeree wɔn na elia de wɔn siane kɔɔ kison asuo ho na ɔkumm wɔn wɔ hɔ
na elia ka kyerɛɛ ahab sɛ foro kɔ kɔdidi na nom na mete osu kɛseɛ nka
na ahab foro kɔɔ sɛ ɔrekɔdidi na wanom na elia deɛ ɔforo kɔɔ karmel atifi na ɔkotoo fam na ɔde n anim hyɛɛ ne nkotodwe ntam
na ɔka kyerɛɛ n abɔfra sɛ foro kɔ kɔhwɛ po fam na ɔforo kɔhwɛe na ɔbɛkaa sɛ hwee nni hɔ na ɔse sane kɔ mprɛnson
na ɛbaa sɛ deɛ ɛtɔ so nson no ɔkaa sɛ hwɛ mununkum ketewa bi te sɛ onipa nsa resɔre firi po mu na ɔse foro kɔka kyerɛ ahab sɛ siesie wo nteaseɛnam na siane kɔ na osuo ansi wo kwan
na ɛbaa sɛ ɛyɛɛ kakra na mununkum ne mframa abiri soro tumm na osu kɛseɛ bi tɔe na ahab nam teaseɛnam mu kɔɔ yesreel
na awurade nsa baa elia so na ɔbɔɔ n abɔsoɔ tuu mmirika dii ahab anim de kɔduruu sɛ wɔrehyɛne yesreel
na ahab bɛka kyerɛɛ isebel deɛ elia yɛeɛ no nyinaa ne sɛdeɛ ɔkumm adiyifoɔ no nyinaa nkrantɛ ano no
na isebel somaa ɔbɔfoɔ maa no kɔɔ elia nkyɛn sɛ sei na anyame no nyɛ me na sei nso na wɔmfa nka ho sɛ ɔkyena sɛsɛɛ na mama wo kra ayɛ sɛ wɔn mu baako deɛ
na ɔhunuu saa no ne nkwa nti ɔsuroe na ɔsɔre kɔe na ɔkɔduruu beer seba a ɛyɛ yuda deɛ no na ɔgyaa n abɔfra no wɔ hɔ
na ɔno deɛ ɔnantee ɛserɛ so da koro kwan na ɔkɔtenaa sesea bi ase na ɔsrɛ maa ne ho sɛ anka ɔnwu na ɔkaa sɛ ayɛ yie afei awurade fa me kra na menyɛ nsene m agyanom
na ɔde ne ho too hɔ sesea bi ase na hwɛ ɔbɔfoɔ bɛkaa no na ɔka kyerɛɛ no sɛ sɔre didi
na ɔhwɛe na hwɛ na ɔfam a wɔato no nnyansramma soɔ ne nsuo kuruwa si n atifi na ɔdidii na ɔnomee na ɔtɔɔ hɔ dae
na awurade bɔfoɔ sane bɛkaa no ne mprenu soɔ sɛ sɔre didi na ɔkwan no ware papa ma wo
na ɔsɔre didii na ɔnomee na ɔnantee aduane no ahoɔden mu adaduanan awia ne anadwo de kɔduruu nyankopɔn bepɔ horeb ho
na ɔduruu ɔbodan no ho hɔ na ɔsoɛɛ hɔ na hwɛ awurade asɛm baa ne nkyɛn sɛ elia ɛdeɛn na wowɔ yɛ wɔ ha
na ɔse ninkunu na matwe mama awurade asafo nyankopɔn sɛ israelfoɔ agya w apam w afɔrebukyia no wɔadwiridwiri na w adiyifoɔ nso wɔde nkrantɛ akum wɔn na me nko na maka na wɔrehwehwɛ me aku me
na ɔkaa sɛ firi adi kɔgyina bepɔ no so awurade anim na hwɛ awurade twaa mu na mframa kɛseɛ a ɛyɛ den paepaee mmepɔ na ɛbubuu abotan dii awurade anim nanso na ɛnyɛ mframa no mu na awurade wɔ na mframa no akyiri no asasewosoɔ na ɛnyɛ asasewosoɔ no mu na awurade wɔ
na asasewosoɔ no akyiri no ogya na ɛnyɛ ogya no mu na awurade wɔ na ogya no akyi no ɛnne bɔkɔɔ bi a
na ɛbaa sɛ elia teeɛ no ɔde ne ngusoɔ kataa n anim na ɔfiri kɔgyinaa ɔbodan no ano na hwɛ ɛnne bi baa ne nkyɛn sɛ elia ɛdeɛn na wowɔ yɛ wɔ ha
na ɔse ninkunu na matwe mama awurade asafo nyankopɔn sɛ israelfoɔ agya w apam w afɔrebukyia no wɔadwiridwiri na w adiyifoɔ nso wɔde nkrantɛ akum wɔn na me nko na maka na wɔrehwehwɛ me aku me
na awurade ka kyerɛɛ no sɛ kɔ sane si wo kwan so kɔ damasko serɛ so na sɛ woduru a sra hasael ngo si no siria so hene
na nimsi ba yehu nso sra no ngo si israel so hene na safat ba elisa a ɔfiri abel mehola no deɛ sra no si w ananmu sɛ odiyifoɔ
na deɛ ɔbɛfiri hasael nkrantɛ ano no yehu bɛku no na deɛ ɔbɛfiri yehu nkrantɛ ano no elisa bɛku no
nanso mɛgya israel mu nnipa mpemnson nkotodwe a ɛnnya nkutoo baal ne ano a ɛnnya mfee n ano
ɛnna ɔfirii hɔ kɔeɛ na ɔkɔhunuu safat ba elisa sɛ ɔrefuntum anantwie mpamho dummienu na ɛdi n anim na ɔno ne deɛ ɛtɔ so dummienu no na ɛrefuntum na elia sene baa ne nkyɛn na ɔtoo ne ngusoɔ guu ne so
na ɔgyaa anantwie no hɔ na ɔtuu mmirika dii elia akyi kaa sɛ ma menkɔ kra m agya ne me na na memmɛdi w akyi na ɔka kyerɛɛ no sɛ kɔ na bra na ɛdeɛn na mayɛ woɔ yi
na ɔsane firii n akyi kɔfaa anantwie mpamho no kumm wɔn na ɔde anantwie no adwumayɛ nnua no noaa nam no na ɔde maa nkurɔfoɔ no na wɔdii na ɔsɔre kɔdii elia akyi na ɔsom no
na siriahene ben hadad boaboaa ne dɔm nyinaa ano na ahemfo aduasa mmienu kaa ne ho ne apɔnkɔ ne nteaseɛnam na ɔforo ba bɛtuaa samaria ne no koeɛ
na ɔsomaa abɔfoɔ maa wɔbaa israelhene ahab nkyɛn kuro no mu bɛka kyerɛɛ no sɛ sɛ ben hadad seɛ nie
wo dwetɛ ne wo sika yɛ me dea na wo yerenom ne wo mma a wɔn ho yɛ fɛ no nso wɔyɛ me dea
na israel hene buaa sɛ w asɛm no wom me wura ɔhene wo na me ne deɛ mewɔ nyinaa wɔ woɔ
na ɔbɔfoɔ no sane baa bio bɛkaa sɛ sɛ ben hadad seɛ nie sɛ mesoma maa wɔbaa wo nkyɛn sɛ wo dwetɛ ne wo sika ne wo yerenom ne wo mma fa ma me no
sɛ ɔkyena sɛsɛberɛ nso mesoma me nkoa ma wɔaba wo nkyɛn abɛkyini wo fie ne wo nkoa afie mu na adeɛ biara a ɛyɛ wɔn ani so fɛ no wɔbɛfa akura wɔn nsam de akɔ
ɛnna israel hene frɛɛ asase no so mpanimfoɔ nyinaa sɛ monhwɛ nhunu sɛ bɔne na oyi rehwehwɛ na wasoma ama wɔaba me nkyɛn me yerenom ne me mma ne me dwetɛ ne me sika ho na mankame no
na mpanimfoɔ no nyinaa ne ɔman no nyinaa ka kyerɛɛ no sɛ ntie na mpene nso
na ɔka kyerɛɛ ben hadad abɔfoɔ no sɛ monkɔka nkyerɛ me wura ɔhene sɛ deɛ wobisaa w akoa kane no nyinaa deɛ mɛyɛ na asɛm yi deɛ merentumi menyɛ na abɔfoɔ no kɔ kɔka kyerɛɛ no
na ben hadad soma kɔsee no sɛ mede mmarima bebree bɛba abɛsɛe wo kuro no na wɔasoa hɔ mfuturo wɔn nsamu akɔ anyame no nkum me sɛ manyɛ a
na israel hene buaa sɛ monkɔka sɛ mma deɛ ɔhyɛ akodeɛ nnhoahoa ne ho sɛ deɛ ɔyie
na ɛbaa sɛ ɔtee asɛm yi no na ɔne ahemfo no renom nsa asese mu ɔka kyerɛɛ ne nkoa sɛ montoa kuro no na wɔto hyɛɛ kuro no so
na hwɛ odiyifoɔ bi twe pinii israelhene ahab sɛ sɛ awurade seɛ nie wohunu asafokuo kɛseɛ yi nyinaa hwɛ mede wɔn merehyɛ wo nsa nnɛ na woahunu sɛ mene awurade
na ahab kaa sɛ ɛnam hwan so na ɔse sɛ awurade seɛ nie ɛnam amansini no mmapɔmma mmeranteɛ no so ɛnna ɔkaa sɛ hwan na ɔmfa nkɔbɔ ani na ɔse wo
ɛnna ɔkan amansini mmapɔmma no mmeranteɛ no na wɔyɛ ahanu aduasa mmienu na wɔn akyiri no ɔkan ɔman no nyinaa israel mma nyinaa mpemnson
na wɔfirii adi awigyina na ben hadad anom nsa abo wɔ asese no mu ɔno ne ahemfo aduasa mmienu a wɔboa no no
na amansini mmapɔmma no mmeranteɛ no firii adi kane na ben hadad somaa adɔntenfoɔ na wɔkɔka kyerɛɛ no sɛ mmarima afiri adi afiri samaria reba
na ɔse sɛ ɔmannwoeɛ so na wɔfirii adie a monkye wɔn animono na sɛ ɔko so nso na wɔfirii adie a monkye wɔn animono
na wɔn deɛ wɔfiri kuro no mu firii adi amansini mmapɔmma no mmeranteɛ no ne dɔm a wɔdii wɔn akyire no
na wɔkumm wɔn mmaako mmaako na siriafoɔ dwanedwanee na israel tii wɔn na siriahene ben hadad tenaa ɔpɔnkɔ so ne apɔnkɔsotefoɔ firi dwanee
na israel hene firii adi kɔ kyekyeree apɔnkɔ ne nteaseɛnam na ɔde okunkɛseɛ kumm siriafoɔ
na odiyifoɔ no twe pinii israel hene ka kyerɛɛ no sɛ kɔ na kɔhyɛ wo ho den na hwɛ na hunu deɛ wobɛyɛ na afeda sɛsɛɛ no siriafoɔ bɛforo aba wo so
na siriahene nkoa ka kyerɛɛ no sɛ wɔn nyame yɛ mmepɔ nyame enti na wɔn ho yɛɛ den sene yɛn no na sɛ yɛne wɔn koo asaseta so deɛ a anka yɛn ho renyɛ den nsene wɔn anaa
na yei na yɛ tutu ahemfo no firi wɔn dibea na fa amradofoɔ sisi wɔn ananmu
na wo deɛ boaboa ɛdɔm bi ano sɛ ɛdɔm a woahwereɛ no apɔnkɔ sɛ apɔnkɔ no ne nteaseɛnam sɛ nteaseɛnam no na yɛne wɔn nkɔko asaseta so sɛ yɛn ho renyɛ den nsene wɔn anaa na ɔtiee wɔn na ɔyɛɛ saa
na afeda ɔpɛ berɛ mfitiaseɛ no mu ben hadad boaboaa siriafoɔ dɔm ano na ɔforo baa afek sɛ ɔne israel rebɛko
na wɔboaboaa israelfoɔ nso ano na wɔsiesiee wɔn ho na wɔkɔ kɔhyiaa wɔn na israelfoɔ kyeree nsraban wɔn ntentensoɔ sɛ mmirekyie akuo nketewa mmienu na siriafoɔ deɛ wɔyɛɛ asase no ma
na nyankopɔn nipa no twe pinii bɛka kyerɛɛ israel hene sɛ sɛdeɛ awurade seɛ nie ɛsiane sɛ siriafoɔ aka sɛ mmepɔ nyame ne awurade na ɔnyɛ mmonhwa mu nyame nti mede wɔn asafokuo kɛseɛ yi nyinaa bɛhyɛ wo nsa na moahunu sɛ mene awurade
na wɔkyeree nsraban yeinom wɔ yeinom ntentensoɔ nnanson na da a ɛtɔ so nson no wɔde dɔm koo no kɔbɔɔ anim na israelfoɔ no kumm siriafoɔ anammɔnmufoɔ mpemha da koro
na nkaeɛ no dwanedwane kɔɔ afek kuro no mu na ɔfasuo no bu guu nnipa a wɔkaeɛ no mu mpem aduonu nson so na ben hadad deɛ ɔdwane kɔɔ kuro no mu firi pia mu kɔɔ pia mu
na ne nkoa ka kyerɛɛ no sɛ hwɛ yɛate sɛ israel fie ahemfo yɛ ahemfo a wɔyɛ adɔeɛ ma yɛmfa ayitoma nkyekyere yɛn asene na yɛmfa ntampehoma mmobɔ yɛn ti na yɛmfiri nkɔ israel hene nkyɛn ebia ɔbɛgye wo kra nkwa
na wɔde ayitoma kyekyeree wɔn asene na wɔde ntampehoma bobɔɔ wɔn ti na wɔbaa israel hene nkyɛn sɛ w akoa ben hadad se ma me kra nnya nkwa ɛ na ɔbisaa sɛ ɔda so te ase ɔyɛ me nua
afei na mmarima no rehwɛ nsɛnkyerɛnneɛ anim kwan na wɔyɛɛ ntɛm gyee asɛm no na wɔkaa sɛ wo nua ne ben hadad na ɔse monkɔfa no mmra na ben hadad firi baa ne nkyɛn na ɔmaa no foro baa teaseɛnam no mu
na ben hadad ka kyerɛɛ no sɛ nkuro a m agya gyee no w agya nsam no mɛdane mama na te mmorɔno nso damasko fa sɛdeɛ m agya tee no samaria no na ahab kaa sɛ me nso mede apam bɛgya wo kwan ɛnna ɔne no pameeɛ na ɔgyaa no kwan
ɛnna ɔbarima bi a ɔfiri adiyifoɔ mma mu de awurade asɛm ka kyerɛɛ ne yɔnko sɛ bɔ me ɛ na ɔbarima no ampene sɛ ɔbɔ no
na ɔka kyerɛɛ no sɛ ɛsiane sɛ woantie awurade nti hwɛ wofiri me nkyɛn ha rekɔ ara pɛ a gyata bɛku wo na ɔfiri ne kyɛn kɔeɛ no gyata hunuu no na ɔkum no
na ɔhunuu ɔbarima foforɔ na ɔka kyerɛɛ no sɛ bɔ me ɛ na ɔbarima no bɔɔ no ɔbɔɔ no piraa no
ɛnna odiyifoɔ no kɔ kɔgyinaa ɔkwan no ho twɛn ɔhene na ɔde abotire akyekyere n ani akyiri asakyera ne ho
na ɔhene retwam no ɔbɔnee ɔhene no sɛ w akoa firi kɔɔ ɛko no mu na hwɛ ɔbarima bi manee de ɔbarima bi brɛɛ me sɛ hwɛ ɔbarima yi so na sɛ ɔyera a ɛnneɛ wode wo kra bɛsi ne kra ananmu anaasɛ wobɛtua dwetɛ talente baako
na w akoa reyɛ adeɛ foforɔ no hwɛ ɔdwanneeɛ hɔ ɛnna israel hene kaa sɛ sɛ w atemmuo teɛ ne no wo ara woabu
ɛnna ɔyɛɛ ntɛm yii abotire no firii n ani akyire na israel hene no hunuu no sɛ ɔfiri adiyifoɔ no mu
na ɔka kyerɛɛ ɔhene sɛ sɛ awurade seɛ nie ɛsiane sɛ woama onipa a mahyira no soɔ afiri wo nsa korɔ nti wo kra bɛsi ne kra ananmu na wo man asi ne man ananmu
ɛnna israel hene no sii mu kɔɔ ne fie a wakum n anim na ne bo afuo na ɔbaa samaria
na yesreelni nabot wɔ bobe turo bi yesreel wɔ samariahene ahab ahemfie ho
na ahab ka kyerɛɛ nabot sɛ fa wo bobe turo no ma me na memfa menyɛ fan turo ɛfiri sɛ ɛbɛn me fie ho na mɛma wo bobe turo a ɛyɛ sene no ahyɛ ananmu anaasɛ wopɛ a mɛma wo ɛho sika
na nabot ka kyerɛɛ ahab sɛ awurade mma yei mpare me sɛ mede m agyanom awunnyadeɛ bɛma woɔ
ɛnna ahab kɔɔ ne fie a wakum n anim na waboto yesreelni nabot asɛm a ɔka kyerɛɛ no no nti sɛ waka akyerɛ no sɛ meremfa m agyanom awunnyadeɛ memma wo na ɔdaa ne mpa so danee n ani na wannidi
na ne yere isebel baa ne nkyɛn bɛbisaa no sɛ adɛn na wo honhom aboto sɛɛ na wonnidie yi
na ɔbuaa no sɛ ɛfiri sɛ me ne yesreelni nabot kasae na mesee no sɛ fa wo bobeturo no ma me gye sika anaasɛ nso sɛ wopɛ a mɛma wo bobeturo ahyɛ ananmu na ɔse meremfa me bobeturo no memma wo
ɛnna ne yere isebel ka kyerɛɛ no sɛ ɛnyɛ wo na wodi israel soɔ sɔre didi na ma wo bo ntɔ wo yam na mede yesreelni nabot bobeturo no bɛma wo
ɛnna ɔde ahab din twerɛtwerɛɛ nwoma na ɔde ne nsɔanodeɛ sosɔɔ ano na ɔsomasoma maa wɔde nwoma no kɔmaa mpanimfoɔ ne adehyeɛ a wɔwɔ ne kurom a wɔne nabot te mu no
na ɔtwerɛɛ nwoma no mu sɛ mompae mma wɔnni mmuada na momfa nabot ntena nkurɔfoɔ no ti
na momfa mmarima baanu a wɔyɛ mmahuhufoɔ nnyina n anim na wɔnni adanseɛ ntia no sɛ woadome onyankopɔn ne ɔhene na momfa no mfiri nkɔsi no aboɔ mma no nwu
ɛnna ne kuro no mufoɔ mpanimfoɔ ne adehyeɛ a wɔte ne kurom no yɛɛ sɛdeɛ isebel kraa wɔn no sɛdeɛ ɔtwerɛɛ nwoma a wɔde kɔmaa wɔn no mu no
wɔpaee sɛ wɔnni mmuada na wɔde nabot tenaa nkurɔfoɔ no ti
na mmarima mmahuhufoɔ baanu ba bɛtenaa n anim na mmarima ahuhufoɔ no dii adanseɛ tiaa nabot ɔman no anim sɛ nabot adome onyankopɔn ne ɔhene na wɔyii no firi kɔɔ kuro no akyi kɔsii no aboɔ maa no wui
ɛnna wɔsoma maa wɔkɔɔ isebel nkyɛn sɛ wɔasi nabot aboɔ na wawu
na isebel tee sɛ wɔasi nabot aboɔ na wawuo no isebel ka kyerɛɛ ahab sɛ sɔre kɔfa yesreelni nabot bobeturo a ɔmpɛ sɛ ɔde ma wo gye sika no di so ɛfiri sɛ nabot nte ase bio na wawu
na ɛbaa sɛ ahab tee sɛ nabot awuo no ahab sɔree sɛ ɔresiane akɔ yesreelni nabot bobeturo no mu akɔfa adi so
ɛnna awurade asɛm baa tisbini elia nkyɛn sɛ
sɔre siane kɔhyia israelhene ahab a ɔwɔ samaria no hwɛ ɔwɔ nabot bobeturo a wasiane kɔ hɔ sɛ ɔrekɔfa adi soɔ no mu
na ka kyerɛ no sɛ sɛ awurade seɛ nie woadi awu na woafa obi adeɛ adi so na ka kyerɛ no sɛ sɛ awurade seɛ nie faako a akraman taferee nabot mogya no ɛhɔ na akraman bɛtafere wo nso wo mogya
na ahab ka kyerɛɛ elia sɛ woahu me me tamfo na ɔse mahu wo ɛfiri sɛ woatɔn wo ho ayɛ deɛ ɛyɛ awurade ani so bɔne
hwɛ mede bɔne bɛba wo so mɛpra wo akɔ na matwa ahab babarima biara wɔ israel mu akoa anaa ɔdehyeɛ atwene
na mɛyɛ wo fie sɛ nebat ba yeroboam fie ne ahia ba baasa fie huru a woahuru me bo na woama israel ayɛ bɔne nti
na isebel nso awurade kaa ne ho asɛm sɛ akraman bɛwe isebel nam yesreel fasuo ho
ahab fie mu nipa a ɔbɛwu kuro mu no akraman na ɛbɛwe ne nam na deɛ ɔbɛwu wiram no ewiem nnomaa na ɛbɛdi ne nam
ampa obiara nni hɔ a ɔte sɛ ahab a ɔtɔn ne ho sɛ ɔbɛyɛ awurade ani so bɔne ɛfiri sɛ ne yere isebel hwanyan no
na ɔyɛɛ akyiwadeɛ sɛ sɛ ɔdii ahoni huhuo no akyire sɛdeɛ amorifoɔ a awurade tuu wɔn israelfoɔ anim yɛeɛ no ara
na ahab tee nsɛm yi no ɔsunsuanee ne ntadeɛ mu na ɔde ayitoma firaeɛ na ɔdii abuada na ɔdaa ayitoma no mu na n anim yɛɛ siamoo
na awurade asɛm baa tisbini elia nkyɛn sɛ woahunu sɛ ahab abrɛ ne ho ase m anim
ɛsiane sɛ wabrɛ ne ho ase m anim nti meremfa bɔne no memma ne berɛ so ne ba berɛ so na mede bɔne no bɛba ne fie soɔ
na siria ne israel tenaa hɔ mfeɛ mmiɛnsa a ɔko bi nni wɔn ntam
na afe a ɛtɔ so mmiɛnsa mu no yudahene yehosafat siane baa israel hene nkyɛn
na israel hene ka kyerɛɛ ne nkoa sɛ monnim sɛ ramot gilead wɔ yɛn na yɛn deɛ yɛte hɔ komm na yɛnnye mfiri siriahene nsam
na ɔbisaa yehosafat sɛ wo ne me bɛkɔ ramot gilead sa anaa na yehosafat buaa israel hene no sɛ mete sɛ wo me man te sɛ wo man m apɔnkɔ te sɛ w apɔnkɔ
na yehosafat ka kyerɛɛ israel hene sɛ bisa awurade asɛm nnɛ ɛ
ɛnna israel hene boaboaa adiyifoɔ no ano wɔbɛyɛ mmarima ahanan na ɔbisaa wɔn sɛ menkɔ ramot gilead menkɔko anaasɛ mennyae na wɔkaa sɛ foro kɔ na awurade de bɛhyɛ ɔhene nsa
ɛnna yehosafat bisaa sɛ awurade diyifoɔ biara nni ha bio a yɛbɛbisa ne hɔ adeɛ anaa
na israel hene ka kyerɛɛ yehosafat sɛ ɔbarima baako bi da so wɔ hɔ a anka yɛbɛtumi abisa awurade afiri ne nkyɛn nanso metane no ɛfiri sɛ ɔnhyɛ me ho nkɔm pa sɛ bɔne nko ɛyɛ imla ba mikaia na yehosafat se mma ɔhene nnka saa
ɛnna israel hene frɛɛ gyaaseni bi na ɔkaa sɛ ma imla ba mikaia nnuru ha ntɛm
na israel hene ne yudahene yehosafat tete wɔn nhennwa so hyehyɛ wɔn ntadeɛ samaria pono ano mpraeɛ so na adiyifoɔ no nyinaa hyehyɛɛ nkɔm wɔn anim
na kenaana ba sedekia ayɛ dadeɛ mmɛn na ɔkaa sɛ sɛ awurade seɛ nie yeinom na wode bɛsum siriafoɔ de kɔsi sɛ wɔbɛwie wɔn sɛeɛ
na adiyifoɔ no nyinaa hyehyɛɛ nkɔm saa sɛ kɔ ramot gilead na kɔdi siadeɛ na awurade de ahyɛ ɔhene nsa
na ɔbɔfoɔ a ɔkɔfrɛɛ mikaia no ka kyerɛɛ no sɛ hwɛ adiyifoɔ no nyinaa de ano korɔ ka asɛmpa kyerɛ ɔhene ma wo nsɛm nyɛ sɛ wɔn mu baako deɛ na ka deɛ ɛyɛ
na mikaia kaa sɛ sɛ awurade te aseɛ yi deɛ awurade bɛka akyerɛ me no ɛno na mɛka
ɛnna ɔbaa ɔhene nkyɛn na ɔhene no bisaa no sɛ mikaia yɛnkɔ ramot gilead nkɔko anaasɛ yɛnnyae na ɔbuaa no sɛ kɔ na kɔdi nim na awurade de ahyɛ ɔhene nsa
na ɔhene no bisaa no sɛ mprɛ ahe ara na menka wo ntam sɛ nka me asɛm bi sɛ nokorɛ nko awurade din mu
na ɔse mahunu israel nyinaa sɛ wɔahwete mmepɔ soɔ sɛ nnwan a wɔnni hwɛfoɔ na awurade se yeinom nni wura ma wɔnsane nkɔ wɔn afie asomdwoeɛ mu
na israel hene ka kyerɛɛ yehosafat sɛ manka mankyerɛ wo sɛ ɔrenhyɛ me ho nkɔm pa biara na mmom bɔne
ɛnna ɔkaa sɛ enti tie awurade asɛm mahunu awurade sɛ ɔte n adwa soɔ na ɔsoro asafo nyinaa gyinagyina ne ho ne nifa ne ne benkum
na awurade kaa sɛ hwan na ɔbɛdaadaa ahab na waforo akɔtɔ wɔ ramot gilead na oyi kaa sɛɛ na oyi kaa sɛɛ
na honhom bi firi bɛgyinaa awurade anim kaa sɛ me na mɛdaadaa no
na awurade bisaa no sɛ wode deɛn na ɔse mɛfiri makɔyɛ atorɔ honhom n adiyifoɔ nyinaa anomu na ɔkaa sɛ wobɛdaadaa no na wobɛtumi nso firi kɔ na kɔyɛ saa
na afei hwɛ awurade de honhom torofoɔ ahyɛ w adiyifoɔ yi nyinaa anomu na awurade aka wo ho bɔne
ɛnna kenaana ba sedekia twe pini bɛbɔɔ mikaia sotorɔ kaa sɛ ɛhe na awurade honhom nam firii me nkyɛn kɔ kasa kyerɛɛ woɔ yi
na mikaia se hwɛ da a wobɛfiri pia mu akɔ pia mu akɔhunta no na wobɛhunu
ɛnna israel hene kaa sɛ kyere mikaia na fa no kɔ kuro no so hwɛfoɔ amon ne ɔhene ba yoas nkyɛn
na kɔka sɛ sɛ ɔhene seɛ nie momfa oyi nto nneduadan mu na momma no ahohiahia aduane nni ne ahohiahia nsuo nnom kɔsi sɛ mɛba no dwoodwoo
na mikaia kaa sɛ sɛ wosane ba dwoodwoo a ɛnneɛ na ɛnyɛ awurade na ɔnam me so kasaeɛ na ɔse mo aman nyinaa montie
na israel hene ne yudahene yehosafat foro kɔɔ ramot gilead
na israel hene ka kyerɛɛ yehosafat sɛ mɛsakyera me ho na makɔ ɔko no ano na wo deɛ hyɛ wo ntadeɛ na israel hene no sakyeraa ne ho na ɔkɔɔ ko no ano
nso na siriahene no ahyɛ ne nteaseɛnam a ɔwɔ no so asafohene aduasa mmienu no sɛ ma monne akumaa anaa ɔkɛseɛ nnko gye israel hene no nko
na nteaseɛnam so asafohene no hunuu yehosafat no wɔkaa sɛ ampa israel hene no nie na wɔmane ne no kɔkoe na yehosafat teaa mu
na nteaseɛnam so asafohene no hunuu sɛ ɛnyɛ israel hene ne no no wɔsane firii n akyi
na ɔbarima bi twee ne tadua mu anibiannasoɔ so na ɔde saa israel hene no mmɔtoam ne nkataboɔ no ntam na ɔka kyerɛɛ ne teaseɛnamkafoɔ no sɛ dane wo ho fa me firi ɛdɔm yi mu na mapira
na ɔko no mu yɛɛ den da no na wɔkura ɔhene no mu maa no gyinaa teaseɛnam no mu siriafoɔ no anim ara na ɔwuu anwummerɛ na apirakuro no mu mogya sene guu teaseɛnam no mu
na wɔpae faa nsraban no mu owiatɔ berɛ sɛ obiara nkɔ ne kurom ne n asase so
na ɔhene no wui na wɔde no baa samaria na wɔsiee ɔhene no samaria
na wɔkɔhohoroo teaseɛnam no mu wɔ samaria tareɛ mu na akraman bɛtaferee ne mogya na mmaa nnwamamfoɔ nso dwaree mu sɛ awurade asɛm a ɔkaeɛ no teɛ no
na ahab ho nsɛm nkaeɛ ne deɛ ɔyɛeɛ nyinaa ne asonse dan a ɔsiiɛ ne nkuro a ɔkyekyereeɛ nyinaa wɔantwerɛ no israel ahemfo berɛsosɛm nwoma no mu anaa
na ahab toaa n agyanom wɔ asamando na ne ba ahasia bɛdii n adeɛ
na israelhene ahab afe a ɛtɔ so nnan mu na asa ba yehosafat bɛdii yuda so hene
yehosafat bɛdii hene no na wadi mfirinhyia aduasa nnum na ɔdii hene mfirinhyia aduonu nnum wɔ yerusalem na ne na din de asuba a ɔyɛ silhi ba
na ɔfaa n agya asa kwan nyinaa so wammane amfiri ho na ɔyɛɛ deɛ ɛtene awurade ani so gye sorɔnsorɔmmea no na wɔanyiyie ɔman no kɔɔ so bɔɔ afɔdeɛ na wɔhyee aduhwam sorɔnsorɔmmea hɔ
na asomdwoeɛ bɛdaa yehosafat ne israel hene ntam
na yehosafat ho nsɛm nkaeɛ ne ne mmaninneɛ a ɔyɛeɛ ne sɛdeɛ ɔdii ako no wɔantwerɛ no yuda ahemfo berɛsosɛm nwoma no mu anaa
na mmarima nnwamamfoɔ nkaeɛ a wɔgyaa wɔn n agya asa nna mu no ɔhyee wɔn ase firii asase no so
na ɔhene bi nni edom na ɔhene abadiakyire na na ɔhwɛ akyire sɛ ɔhene
yehosafat yɛɛ tarsis ahyɛn sɛ ɛnkɔ ofir na ɛnkɔpɛ sika kɔkɔɔ nanso ankɔ ɛfiri sɛ ahyɛn no bobɔe wɔ esion geber
ɛno mu na ahab ba ahasia ka kyerɛɛ yehosafat sɛ ma me nkoa ne wo nkoa nkɔ ahyɛn no mu na yehosafat ampene
na yehosafat toaa n agyanom wɔ asamando na wɔsiee no kaa n agyanom ho n agya dawid kuro mu na ne ba yehoram bɛdii n adeɛ
ahab ba ahasia bɛdii israel so hene samaria yudahene yehosafat afe a ɛtɔ so dunson mu na ɔdii israel so mfeɛ mmienu
na ɔyɛɛ deɛ ɛyɛ awurade ani so bɔne na ɔfaa n agya kwan so ne ne na kwan so ne nebat ba yeroboam a ɔmaa israel yɛɛ bɔne no kwan so
na ɔsomm baal na ɔsɔree no na ɔhuruu awurade israel nyankopɔn bo sɛdeɛ n agya yɛeɛ no ara
﻿ na ahab wuo akyiri no moab tee israel so atua
na ahasia firii n abansoro dan a ɛwɔ samaria no mpomma mu te hwee fam na ɔyaree na ɔsomaa abɔfoɔ na ɔka kyerɛɛ wɔn sɛ monkɔ nkɔbisa ekron nyame baalsebub sɛ mɛnya yadeɛ yi mu nkwa anaa
na awurade bɔfoɔ ka kyerɛɛ tisbini elia sɛ sɔre foro kɔhyia samariahene abɔfoɔ no na bisa wɔn sɛ onyankopɔn bi nni israel nti na morekɔ akɔbisa ekron nyame baalsebub hɔ adeɛ yi anaa
enti awurade se mpa a woaforɔ no woremfiri so nsiane na wuo na wobɛwuo na elia kɔeɛ
ɛnna abɔfoɔ no sane baa ne nkyɛn na ɔbisaa wɔn sɛ adɛn na moasane aba yi
na wɔka kyerɛɛ no sɛ ɔbarima bi foro bɛhyiaa yɛn na ɔka kyerɛɛ yɛn sɛ monsane nkɔ ɔhene a ɔsomaa mo no nkyɛn nkɔka nkyerɛ no sɛ sɛ awurade seɛ nie enti onyame bi nni israel nti na woasoma rekɔ ekron nyame baalsebub hɔ adebisa yi yei nti mpa a woaforɔ no woremfiri so nsiane na wuo na wobɛwuo
na ɔbisaa wɔn sɛ ɔbarima a ɔforo ba bɛhyiaa mo na ɔkaa mo nsɛm yi no te sɛn
na wɔka kyerɛɛ no sɛ atadeɛ a ɔhyɛ no yɛ aboa nwi na nwoma abɔsoɔ bɔ n asene na ɔse ɛyɛ tisbini elia
na ɔsomaa aduonum so safohene ne n aduonum no kɔɔ ne nkyɛn na ɔforo kɔɔ elia nkyɛn na hwɛ na ɔte bepɔ no atifi na ɔka kyerɛɛ no sɛ nyankopɔn nipa ɔhene se siane bra
na elia bua see aduonum so safohene no sɛ sɛ nyankopɔn nipa ne me a ogya mfiri soro nsiane mmɛhye wo ne w aduonum no na ogya firi soro ba bɛhyee ɔno ne n aduonum no
na ɔsane somaa aduonum so safohene foforɔ ne n aduonum no kɔɔ ne nkyɛn na ɔsee no sɛ nyankopɔn nipa ɔhene ahyɛ sɛ yɛ ntɛm siane bra
na elia bua see wɔn sɛ sɛ nyankopɔn nipa ne me a ogya mfiri soro nsiane mmɛhye wo ne w aduonum na nyankopɔn gya firi soro ba bɛhyee ɔno ne n aduonum no
na ɔhene somaa aduonum so safohene a ɔtɔ so mmiɛnsa ne n aduonum na aduonum so safohene a ɔtɔ so mmiɛnsa no foro kɔe na ɔkɔkotoo ne nankoroma anim elia anim na ɔpaa no kyɛw sɛ nyankopɔn nipa ma me kra ne wo nkoa aduonum yi kra boɔ nyɛ den w ani so
hwɛ ogya afiri ɔsoro aduru abɛhye akane aduonum so asafohene baanu no ne wɔn aduonum aduonum no na afei ma me kra boɔ nyɛ den w ani so
ɛnna awurade bɔfoɔ ka kyerɛɛ elia sɛ ɛne no nsiane nkɔ nsuro n anim na ɔsɔree ne no siane kɔɔ ɔhene no nkyɛn
na elia ka kyerɛɛ ɔhene no sɛ sɛ awurade seɛ nie ɛsiane sɛ woasoma abɔfoɔ sɛ wɔnkɔbisa ekron nyame baalsebub hɔ adeɛ sɛdeɛ onyame bi nni israel a wɔkɔbisa no asɛm nti mpa a woaforɔ no woremfiri so nsiane na wuo na wobɛwuo
na ɔwui sɛ awurade asɛm a elia kaeɛ no teɛ na yehoram sii n ananmu dii hene yudahene yehosafat ba yehoram afe a ɛtɔ so mmienu so ɛfiri sɛ na ɔnni ɔbabarima
na ahasia ho nsɛm nkaeɛ deɛ ɔyɛeɛ no wɔntwerɛɛ no israel ahemfo berɛsosɛm nwoma no mu anaa
na ɛbaa sɛ awurade rebɛfa elia ahum mu akɔ ɔsoro no na elia ne elisa firi gilgal rekɔ
na elia ka kyerɛɛ elisa sɛ mesrɛ wo tena ha ɛ na awurade asoma me betel na elisa kaa sɛ sɛ awurade te aseɛ na wo kra te aseɛ yi merennya wo hɔ na wɔsii mu kɔɔ betel
na adiyifoɔ mma a wɔwɔ betel no firii adi baa elisa nkyɛn bɛbisaa no sɛ wonim sɛ ɛnnɛ awurade rebɛfa wo wura afiri wo nkyɛn akɔ na ɔse aane me nso menim monyɛ komm
na elia ka kyerɛɛ no sɛ elisa tena ha ɛ na awurade asoma me yeriko na ɔse sɛ awurade te aseɛ na wo kra te aseɛ yi merennya wo hɔ na wɔkɔɔ yeriko
na adiyifoɔ mma a wɔwɔ yeriko no twe baa elisa nkyɛn bɛka kyerɛɛ no sɛ wonim sɛ ɛnnɛ awurade bɛfa wo wura afiri wo nkyɛn na ɔse aane me nso menim monyɛ komm
na elia ka kyerɛɛ no sɛ tena ha ɛ awurade asoma me yordan ano na ɔse sɛ awurade te aseɛ na wo kra te aseɛ yi merennya wo hɔ na wɔn baanu no kɔe
na adiyifoɔ mma no mu aduonum kɔ kɔgyinagyinaa wɔn ntentensoɔ akyirikyiri na wɔn baanu no gyinaa yordan ano
na elia faa ne ngusoɔ bobɔ de bɔɔ nsuo no mu na ɛpae kɔɔ ha ne ha na wɔn baanu no nam asase pɛsɛɛ so twae
na ɛbaa sɛ wɔtwaeɛ no elia ka kyerɛɛ elisa sɛ bisa deɛ menyɛ mma woɔ ansa na wɔafa me afiri wo nkyɛn akɔ na elisa kaa sɛ ma wo honhom abupɛn mmienu mmra me so
na ɔkaa sɛ woabisa adeɛ a ɛyɛ den sɛ wohu me sɛ wɔrefa me afiri wo nkyɛn a ɛbɛyɛ saa ama wo na sɛ anyɛ saa a ɛrenyɛ
na ɛbaa sɛ wɔnam rekorɔ na wɔrekasa no hwɛ ogya teaseɛnam ne ogya apɔnkɔ ba bɛpaee wɔn baanu no ntam na elia faa ahum mu foro kɔɔ ɔsoro
na elisa hwɛe na ɔteaa mu sɛ m agya m agya israel teaseɛnam ne n apɔnkɔsotefoɔ na ɔrekorɔ no na wanhu no bio na ɔsɔɔ n atadeɛ mu suanee mu mmienu
na ɔmaa elia ngusoɔ a ɛfiri ne ho guiɛ no so na ɔsane bɛgyinaa yordan ano
na ɔde elia ngusoɔ a ɛfiri ne ho guiɛ no bɔɔ nsuo no mu kaa sɛ ɛhe na awurade elia nyankopɔn no ara wɔ na ɔbɔɔ nsuo no mu na ɛpae kɔɔ ha ne ha na elisa twae
na adiyifoɔ mma a wɔwɔ yeriko a wɔwɔ ntentensoɔ no hunuu no na wɔkaa sɛ elia honhom abɛsi elisa so na wɔba bɛhyiaa no na wɔkotoo no butuu fam
na wɔka kyerɛɛ no sɛ hwɛ mmarima aduonum a wɔn ho yɛ den wɔ wo nkoa mu ma wɔnkɔ nkɔhwehwɛ wo wura na ebia sɛsɛɛ awurade honhom ama ne so kɔ de no akɔto mmepɔ no bi so anaa mmonhwa no bi mu na ɔse monnsoma
na wɔhyɛɛ no ara maa no yɛɛ no ahometeɛ no ɔkaa sɛ monsoma na wɔsomaa mmarima aduonum na wɔkɔhwehwɛ no nnansa nanso wɔanhu no
na wɔsane baa ne nkyɛn berɛ a ɔretwɛn wɔ yeriko na ɔka kyerɛɛ wɔn sɛ manka mankyerɛ mo sɛ monnkɔ anaa
na kuro no mufoɔ no ka kyerɛɛ elisa sɛ hwɛ kuro yi dabea yɛ fɛ sɛdeɛ me wura hunu yi nanso nsuo no nyɛ na asase no nso awu
na ɔse mommrɛ me ayowa foforɔ na momfa nkyene ngu mu na wɔde brɛɛ no
na ɔfirii adi kɔɔ nsuo aniwa no ho na ɔkɔhwiee nkyene no guu mu hɔ na ɔkaa sɛ sɛ awurade seɛ nie masa nsuo yi yadeɛ owuo anaa apɔn biara remfiri mu hɔ mma bio
na nsuo no yɛɛ yie de bɛsi nnɛ da yi sɛdeɛ elisa kaeɛ no
na ɔfirii hɔ foro kɔɔ betel na ɔreforo akɔ ɔkwan no soɔ no mmɔfra nketewa bi firii kuro no mu ba bɛgoroo ne ho ka kyerɛɛ no sɛ atipa foro bra ɛ atipa foro bra ɛ
ɛnna ɔdanee ne ho na ɔhunuu wɔn no ɔde awurade din domee wɔn na asisirebereɛ mmienu firi kwaeɛ no mu ba bɛtetee wɔn mu mmɔfra aduanan mmienu
na ɔfiri hɔ kɔɔ bepɔ karmel ho na ɔfirii hɔ nso sane baa samaria
na ahab ba yehoram bɛdii israel so hene samaria yudahene yehosafat afe a ɛtɔ so dunwɔtwe so na ɔdii hene mfeɛ dummienu
na ɔyɛɛ awurade ani so bɔne deɛ nanso na ɛnte sɛ n agya ne ne na deɛ no na ɔyii baal honi a n agya yɛeɛ no hɔ
nanso ɔbataa nebat ba yeroboam a ɔmaa israel yɛɛ bɔne no bɔne ho na wansane amfiri ho
na moabhene mesa yɛ nnwanyɛnfoɔ na ɔmaa israel hene nnwanten mma mpemha ne adwennini mpemha ho nwi
na ahab wuiɛ no moabhene tee israel hene anim atua
na ɔhene yehoram firii samaria da no ara na ɔkɔkanee israel nyinaa
na ɔkɔe na ɔsoma ma wɔkɔɔ yudahene yehosafat nkyɛn sɛ moabhene ate m anim atua na wo ne me bɛkɔ ne moab akɔko anaa na ɔse mɛkɔ mete sɛ wo me man te sɛ wo man m apɔnkɔ te sɛ w apɔnkɔ
na ɔkaa sɛ ɔkwan bɛn so na yɛbɛfa akorɔ na ɔse edom serɛ so kwan no
ɛnna israel hene yuda hene ne edomhene sii mu kɔeɛ na wɔtwaa nnanson kwan na nsuo nni hɔ mma dɔm no ne mmoa a wɔdi wɔn akyire
na israel hene kaa sɛ ao awurade afrɛ ahemfo baasa yi ahyia sɛ wɔde wɔn rekɔhyɛ moab nsa
na yehosafat se awurade diyifoɔ bi nni ha a yɛbɛkɔ ne nkyɛn akɔbisa awurade na israel hene nkoa mu baako buaa sɛ ɛha na safat ba elisa a ɔhwiee nsuo guu elia nsa soɔ no wɔ
na yehosafat kaa sɛ ampa ɔyɛ awurade diyifoɔ kɛseɛ ɛnna israel hene ne yehosafat ne edomhene siane kɔɔ ne nkyɛn
na elisa ka kyerɛɛ israel hene no sɛ ɛdeɛn na me ne wo wɔ yɛ kɔ w agya adiyifoɔ ne wo na adiyifoɔ no nkyɛn na israel hene ka kyerɛɛ no sɛ dabi na awurade afrɛ ahemfo baasa yi ahyia sɛ ɔde wɔn rekɔhyɛ moab nsa
na elisa kaa sɛ sɛ asafo awurade a megyina n anim te aseɛ yi sɛ ɛnyɛ yudahene yehosafat anim na mehwɛ a anka merenhwɛ wo na mahu wo
na afei momfa sankubɔni mmrɛ me na sankubɔni no rebɔ no awurade nsa baa ne so
na ɔkaa sɛ sɛ awurade seɛ nie mɛma nsuo ahyɛ amena a emu aweɛ yi ma
na sɛ awurade seɛ nie morenhunu mframa na morenhunu osuo nanso nsuo bɛyɛ bonhwa yi ma na moanom mo ne mo nantwikuo ne mo mmoa
na yei nso yɛ mmrɛ wɔ awurade ani so na ɔbɛyi moab nso ahyɛ mo nsa
na mobɛbubu wɔn nkuro akɛseɛ ho afasuo na moafa nkuro a ɛyɛ fɛ nyinaa na moabubu wɔn nkuro akɛseɛ nyinaa na moasisi nsuo aniwa nyinaa na mode aboɔ asɛe mfu pa nyinaa
na anɔpa a wɔrebɔ aduane afɔdeɛ no hwɛ nsuo firii edom kwan so bae na nsuo no yɛɛ asase no ma
na moabfoɔ nyinaa tee sɛ ahemfo no reforo aba ne wɔn abɛko no wɔfrɛfrɛɛ wɔn a wɔbɛtumi amia amiadeɛ nyinaa ɛfiri mmɔfra so de kɔsi mpanimfoɔ so na wɔbɛgyinaa ɛhyeɛ so
na wɔsɔree anɔpatutu a owia repue nsuo no soɔ no moabfoɔ hunuu nsuo no agya nohoa sɛ ɛbere sɛ mogya
na wɔkaa sɛ mogya nie ahemfo no ne wɔn ho adi nnɔmmata akunkum wɔn ho na afei moabfoɔ monkɔfa asadeɛ
na wɔbaa israel nsraban mu no israel sɔre kunkumm moabfoɔ na wɔdwanee wɔn anim na wɔtaa wɔn kɔkunkumm moabfoɔ
na nkuro no wɔdwirii na mfu pa nyinaa wɔtotoo aboɔ guguu so mmaako mmaako kɔsii sɛ ɛso kataeɛ na wɔsisii nsuo aniwa nyinaa na wɔbubuu nnua pa nyinaa gye kir haraset na wɔgyaa n aboɔ na ntɔmmoɔtofoɔ kɔtwaa ho hyiae bɔɔ no
na moabhene hunuu sɛ ɛdɔm no ano ayɛ den papa ama no no ɔfaa mmarima ahanson a wɔtwe nkrantɛ kaa ne ho sɛ ɔrete mu akɔ edomhene ho nanso wɔantumi
ɛnna ɔfaa n abakan a anka ɔbɛsi n ananmu adi hene no na ɔde no bɔɔ ɔhyeɛ afɔdeɛ ɔfasuo no so na abufuo kɛseɛ baa israel mu na wɔfirii ne ho sane baa wɔn asase so
na adiyifoɔ mma no mu baako yere teaa mu ka kyerɛɛ elisa sɛ w akoa me kunu awu na wo ara wonim sɛ na w akoa suro awurade na ɔkafoɔ aba rebɛfa me mma baanu akɔyɛ ne nkoa
na elisa bisaa no sɛ ɛdeɛn na menyɛ memma woɔ kyerɛ me ɛ ɛdeɛn na wowɔ wɔ efie na ɔbuaa sɛ w afenaa nni hwee fie gye ngo ahina baako pɛ
na elisa kaa sɛ firi adi kɔfemfɛm nhina wɔ wɔn a wɔtete bɛn woɔ nyinaa nkyɛn nhina hunu ma no nnɔɔso
na sɛ woba mu a to wo ne wo mma no pono mu na hwiehwie gu nhina no nyinaa mu na fa deɛ ayɛ ma no sisi nkyɛn
na ɔfirii ne nkyɛn kɔe na ɔkɔtoo ne ho ne ne mma pono mu wɔn deɛ wɔde nhina no brɛɛ no na ɔno nso hwiehwie guguu mu
na ɛbaa sɛ nhina no yeyɛɛ amaama no ɔka kyerɛɛ ne ba sɛ fa ahina bi brɛ me bio na ɔka kyerɛɛ no sɛ ahina biara nni hɔ bio na ngo no twae
ɛnna ɔba bɛka kyerɛɛ nyankopɔn nipa no na ɔkaa sɛ kɔ na kɔtɔn ngo no na fa tua wo ka na wo ne wo mma nni deɛ aka no ntena ase
na da bi elisa sene kɔɔ sunem na ɔbaa ɔdefoɔ bi wɔ hɔ a ɔhyɛɛ no ma ɔdidiiɛ na daa ɔretwam a ɔmane hɔ kɔdidi
na ɔka kyerɛɛ ne kunu sɛ hwɛ mahunu sɛ nyankopɔn nipa kronkron ne oyi a ɔbɛsene yɛn nkyɛn daa yi
ma yɛnyɛ abansoro fasuo mu pia ketewa bi na yɛmfa mpadua ɛpono adwa ne kaneadua nsisi hɔ mma no na sɛ ɔba yɛn nkyɛn a wamane akɔ hɔ
na da bi ɔbaa hɔ na ɔmane kɔɔ abansoro pia no mu kɔdaa hɔ
na ɔka kyerɛɛ n abɔfra gehasi sɛ kɔfrɛ sunemni no bra na ɔkɔfrɛɛ no bae na ɔbɛgyinaa n anim
na elisa ka kyerɛɛ gehasi sɛ bisa no sɛ hwɛ wode ɔhaw yi nyinaa aha wo ho ama yɛn ɛdeɛn na yɛnyɛ mma woɔ wowɔ asɛm bi a wɔnkɔka nkyerɛ ɔhene anaa ɔsafohene na ɔse me deɛ mete me nkurɔfoɔ mu
na ɔbisaa sɛ gehasi ɛdeɛn na wɔnyɛ mma no na gehasi kaa sɛ ampa ɔnni ba na ne kunu nso anyini
na elisa kaa sɛ frɛ no na ɔfrɛɛ no na ɔbɛgyinaa ɛpono ano
na ɔkaa sɛ afeda sɛsɛberɛ yi mu no wobɛwo ɔba na ɔse nyɛ saa me wura nyankopɔn nipa nni atorɔ nkyerɛ w afenaa
nanso ɔbaa no nyinsɛnee na ɔwoo ɔbabarima afeda no mu berɛ a elisa ka kyerɛɛ no no mu
na abɔfra no nyinii na da bi ɔfirii adi kɔɔ n agya nkyɛn wɔ ayutwafoɔ nkyɛn
na ɔka kyerɛɛ n agya sɛ me ti me ti na agya no ka kyerɛɛ aberanteɛ bi sɛ ma no so kɔma ne na
na ɔmaa no so de no brɛɛ ne na na ɔde no tenaa ne srɛ so kɔsii awigyina na ɔwui
na ɔforo de no kɔtoo nyankopɔn nipa no mpa no so na ɔtoo ɛpono no mu na ɔfirii adi
na ɔkɔfrɛɛ ne kunu sɛ mesrɛ wo soma mmeranteɛ no mu baako ne mfunumu abereɛ no mu baako brɛ me na mentutu mmirika menkɔ nyankopɔn nipa no nkyɛn na memmra
na ɔbisaa no sɛ adɛn nti na wopɛ sɛ wokɔ ne nkyɛn nnɛ yi ɛnyɛ ɔsrane foforɔ na ɛnyɛ homeda na ɔbaa no kaa sɛ ɛnyɛ hwee
na ɔhyehyɛɛ afunumubereɛ no na ɔka kyerɛɛ n abɔfra no sɛ ka no kɔ ara ngo ammirikatuo no mu gye sɛ meka mekyerɛ wo ansa
na ɔsii mu na ɔbɛduruu nyankopɔn nipa no nkyɛn karmel bepɔ so na ɛbaa sɛ nyankopɔn nipa no hunuu no akyirikyiri no ɔka kyerɛɛ n abɔfra gehasi sɛ hwɛ sunemni no nie
afei tu mmirika kɔhyia no na bisa no sɛ wo ho yɛ anaa wo kunu ho yɛ anaa abɔfra no nso ho yɛ anaa na ɔbuaa sɛ ɛyɛ
na ɔduruu nyankopɔn nipa no nkyɛn bepɔ no soɔ no ɔbɛsosɔɔ ne nan na gehasi twe pinii sɛ ɔrebɛsum no na nyankopɔn nipa no kaa sɛ gyaa no na ne kra werɛ aho wɔ ne mu nanso awurade de ahunta me na wanka ankyerɛ me
na ɔbaa no kaa sɛ mebɛsrɛɛ me wura hɔ ɔba manka sɛ nnaadaa me anaa
ɛnna ɔka kyerɛɛ gehasi sɛ bɔ abɔsoɔ na fa me poma kura na kɔ woto obi a nkyea no nso obiara kyea wo a nnye no so na fa me poma yi kɔto abɔfra no anim
na abɔfra no na kaa sɛ sɛ awurade te aseɛ na wo kra te aseɛ yi merennya wo hɔ ɛnna ɔsɔre dii n akyi
na gehasi dii wɔn anim kɔe na ɔde poma no kɔtoo abɔfra no anim nanso wante nne biara na wanhunu nkwa ho nsɛnkyerɛnneɛ biara na ɔsane kɔhyiaa no na ɔka kyerɛɛ no sɛ abɔfra no nnyaneeɛ
na elisa duruu fie hɔ no ɔhunuu sɛ abɔfra no awu da ne mpa so
ɛnna ɔkɔɔ mu na ɔtoo wɔn baanu pono mu na ɔbɔɔ awurade mpaeɛ
na ɔforo kɔbutuu abɔfra no so na ɔde n ano butuu n ano na ɔde n ani butuu n ani so na ɔde ne nsam totoo ne nsam na ɔponoo ne mu abɔfra no so na abɔfra no honam yɛɛ hye
ɛnna ɔsane ba bɛnantee ɛdan no mu dii hɔ akɔneaba na ɔforo kɔɔ bio kɔponoo ne mu wɔ ne so ɛnna abɔfra no nwansii mprɛnson na abɔfra no buee n ani
na ɔfrɛɛ gehasi sɛ frɛ sunemni no na ɔfrɛɛ no na ɔbaa ne nkyɛn na ɔkaa sɛ fa wo ba no
ɛnna ɔba bɛhwee ne nan ase kotoo no butuu fam na ɔfaa ne ba no firii adi
na elisa sane baa gilgal na ɛkɔm aba asase no so na adiyifoɔ mma no tete n anim na ɔka kyerɛɛ n abɔfra sɛ fa ɛsɛnkɛseɛ si so na noa aduane ma adiyifoɔ mma no
na ɔbaako firi kɔɔ wiram sɛ ɔrekɔtete fan na ɔkɔhunuu wiram homa bi na ɔtetee so wiram ɛferɛ ne ntoma ma na ɔba bɛtwitwaa mu guu ɛsɛn a aduane wɔ mu no mu nso na ɔnnim n adeban
ɛnna wɔhwie maa nnipa no sɛ wɔnni na wɔredi aduane no bie no wɔteaa mu sɛ awuduro wɔ ɛsɛne no mu onyame nipa na wɔantumi anni
na ɔkaa sɛ ɛnneɛ momfa esiam mmra na ɔde guu ɛsɛn no mu na ɔkaa sɛ hwie ma nkurɔfoɔ no na wɔnni na biribi bɔne bi nni ɛsɛn no mu bio
na ɔbarima bi nso firi baal salisa bae na ɔbrɛɛ nyankopɔn nipa no aba a ɛdi kan paanoo atokoɔ paanoo aduonu ne ayuo foforɔ a wɔnhwaneeɛ na ɔkaa sɛ fa ma nkurɔfoɔ no na wɔnni
na ne somfoɔ no bisaa sɛ ɛdeɛn memfa yei mensi nnipa ɔha anim anaa na ɔkaa bio sɛ fa ma nkurɔfoɔ no na wɔnni na sɛ awurade seɛ nie wɔbɛdi na wɔagya bi
ɛnna ɔde sii wɔn anim na wɔdii na wɔgyaa bi sɛdeɛ awurade asɛm no teɛ no
na siriahene sahene naaman yɛ onipa titire wɔ ne wura anim na ɔwɔ animuonyam ɛfiri sɛ ɔno so na awurade nam gyee siria na onipa no yɛ dɔmmarima a ɔtumi ne ho nso na ɔyare kwata
na siria asafo no mu bi akɔto ahyɛ israelfoɔ so afa abaayewa kumaa bi dommum aba na ɔsom naaman yere
na ɔka kyerɛɛ n awuraa sɛ aa sɛ anka me wura wɔ odiyifoɔ a ɔwɔ samaria no anim a ɛnneɛ anka ɔbɛsa ne kwata yi ama no
ɛnna ɔkɔ kɔka kyerɛɛ ne wura sɛ sɛɛ ne sɛɛ na abaayewa a ɔfiri israel asase soɔ no ka
na siriahene no kaa sɛ kɔ na bra na mɛtwerɛ israel hene no nwoma na ɔsii mu kɔe na ɔfaa dwetɛ dwetikɛseɛ du ne sika nnwetɛbena mpemnsia ne ntadeɛ nsakyeraho du kurae
na ɔde nwoma no brɛɛ israel hene sɛ sɛ nwoma yi ka wo nsa a hwɛ masoma m akoa naaman aba wo nkyɛn sɛ sa ne kwata no ma no
na ɛbaa sɛ israel hene kenkan nwoma no ɔsunsuanee ne ntadeɛ mu kaa sɛ onyankopɔn ne me na makum na mama nkwa sɛ oyi resoma ama wɔaba me nkyɛn sɛ mensa obi kwata yi ampa monhwɛ nhunu sɛ asɛm na ɔrepɛ me
na nyankopɔn nipa elisa tee sɛ israel hene asunsuane ne ntadeɛ mu no ɔsoma maa wɔkɔɔ ɔhene no nkyɛn sɛ adɛn nti na woasunsuane wo ntadeɛ mu ma no mmra me nkyɛn ɛ na ɔnhunu sɛ odiyifoɔ bi wɔ israel
ɛnna naaman ne n apɔnkɔ ne ne nteaseɛnam ba bɛgyinaa elisa fie pono akyi
na elisa somaa ɔbɔfoɔ maa no kɔɔ ne nkyɛn sɛ kɔ na kɔdware yordan mu mprɛnson na wo honam bɛsane aba wo ho na wo ho afi
ɛnna naaman bo fuiɛ na ɔsii mu kɔe kaa sɛ hwɛ mesusuu sɛ fire na ɔbɛfiri aba abɛgyina hɔ abɔ awurade ne nyankopɔn din na ɔde ne nsa asra hɔ na wasa kwata no
damasko nsubɔntene abana ne parpar nyɛ nsene israel nsuo nyinaa anka merennware mu na me ho mfi anaa na ɔdanee ne ho de abufuo sii mu
na ne nkoa twe pinii bɛka kyerɛɛ no sɛ m agya sɛ ade kɛseɛ bi na odiyifoɔ no ka kyerɛɛ wo a anka worenyɛ anaa na nkantom sɛ waka akyerɛ wo sɛ kɔdware na wo ho mfi
ɛnna ɔsiane de ne ho kɔbɔɔ yordan mu mprɛnson sɛdeɛ nyankopɔn nipa asɛm no teɛ no na ne honam sane baa mu sɛ abɔfra ketewa honam na ne ho firiiɛ
na ɔsane baa nyankopɔn nipa no nkyɛn ɔno ne n asafo nyinaa na ɔba bɛgyinaa n anim kaa sɛ hwɛ mahunu sɛ onyankopɔn bi nni asase biara so sɛ israel nko na afei gye akyɛdeɛ yi w akoa nsam
na ɔse sɛ awurade a megyina n anim te aseɛ yi merennye hwee na ɔhyɛɛ no sɛ ɔnnye nanso wampene
na naaman kaa sɛ sɛ ɛnte saa a ma wɔmfa dɔteɛ a mfunumupɔnkɔ mmienu bɛtumi asoa mma w akoa na w akoa remmɔ ɔhyeɛ afɔdeɛ anaa afɔdeɛ biara mma onyame biara bio sɛ awurade nko
asɛm yi mu nko na awurade mfa nkyɛ w akoa sɛ me wura rekɔ rimon fie akɔsɔre hɔ na ɔtwere me nsa soɔ na mekoto rimon fie sɛ mekoto rimon fie a awurade mfa nkyɛ w akoa asɛm yi mu
na ɔka kyerɛɛ no sɛ kɔ asomdwoeɛ mu na naaman firii ne nkyɛn kɔɔ kwantiaa bi
na nyankopɔn nipa elisa abɔfra gehasi kaa sɛ hwɛ me wura agyaa siriani naaman yi sɛ wannye deɛ ɔde baeɛ no ne nsam sɛ awurade te aseɛ yi mɛtu mmirika mati no makɔgye ne hɔ biribi
na gehasi tii naaman na naaman hunuu sɛ obi de mmirika di n akyire no ɔfiri teaseɛnam no mu sii fam bɛhyiaa no kaa sɛ asomdwoeɛ mu anaa
na ɔse asomdwoeɛ mu me wura asoma me sɛ hwɛ seesei mmeranteɛ baanu a wɔfiri adiyifoɔ mma no mu firi efraim bepɔ so aba me nkyɛn mesrɛ wo ma wɔn dwetɛ talente baako ne ntadeɛ nsakyeraho mmienu
na naaman kaa sɛ pene na gye talente mmienu na ɔhyɛɛ no na ɔkyekyeree dwetɛ talente mmienu no mmoa mmienu ne ntadeɛ nsakyeraho mmienu no na ɔde soaa ne mmeranteɛ mu baanu na wɔsoa dii n anim
na ɔduruu kokoɔ no ho no ɔgyee wɔn nsam na ɔde kɔguu fie na ɔgyaa mmarima no kwan maa wɔkɔe
na ɔno deɛ ɔba bɛgyinaa ne wura anim na elisa bisaa no sɛ gehasi ɛhe na wofiri reba na ɔse w akoa nkɔɔ baabiara
na ɔbisaa no sɛ m akoma ne wo ankɔ berɛ a ɔbarima no danee ne ho firii ne teaseɛnam mu bɛhyiaa woɔ no anaa berɛ a wɔgye dwetɛ na wɔgye ntadeɛ ne ngo nnua ne bobe nturo ne nnwan ne anantwie ne nkoa ne mfenaa nie
na naaman kwata no bɛfam wo ne w asefoɔ ho daa na ɔfirii n anim firii adie na kwata ayɛ no fitaa sɛ sukyerɛmma
na adiyifoɔ mma no ka kyerɛɛ elisa sɛ hwɛ w anim ha a yɛteɛ yi yɛ hiahiaa papa ma yɛn
ma yɛnkɔ yordan ano na yɛnkɔfa mpuna mmaako mmaako mfiri hɔ na yɛnsiesie baabi wɔ hɔ ntena hɔ na ɔse monkɔ ɛ
na ɔbaako kaa sɛ pene na ɛne wo nkoa nkɔ na ɔbuaa sɛ me nso mɛkɔ
na ɔne wɔn sii mu kɔe na wɔduruu yordan ano no wɔbubuu nnua no
na ɔbaako rebu dua no n akuma no ti firi tɔɔ nsuo mu na ɔteaa mu sɛ ao me wura wɔkɔfɛmee oo
na nyankopɔn nipa no bisaa sɛ ɛhe na ɛtɔeɛ na ɔkyerɛɛ no hɔ na ɔtwaa dua bi too hɔ na dadeɛ no bɛtɛɛ ani
na ɔkaa sɛ ma so fa na ɔtenee ne nsa fae
na siriahene ne israel bɛdii ako na ɔne ne nkoa tuu agyina sɛ ɛha ne ha na mɛbɔ me nsraban
na nyankopɔn nipa no soma maa wɔkɔɔ israel hene nkyɛn sɛ hwɛ yie na wɔamfa saa bea yi so ɛfiri sɛ ɛhɔ na siriafoɔ nam reba
na israel hene soma maa wɔkɔɔ faako a nyankopɔn nipa no ka kyerɛɛ no na ɔtuu no ɛho foɔ no hɔ na ɔsraa hɔ ɛnyɛ prɛko na ɛnyɛ mprenu nso
ɛnna siriahene akoma peree no asɛm yi ho na ɔfrɛɛ ne nkoa ka kyerɛɛ wɔn sɛ morenkyerɛ me yɛn mu deɛ ɔwɔ israel hene afa
na ne nkoa no mu baako kaa sɛ me wura ɔhene ɛnte saa na mmom odiyifoɔ elisa a ɔwɔ israel no na ɔka nsɛm a woka no wo dabekyire no kyerɛ israel hene
na ɔse monkɔ nkɔsra baabi a ɔwɔ na mensoma mma wɔnkɔfa no mmra na wɔkyerɛɛ no sɛ hwɛ ɔwɔ dotan
ɛnna ɔsomaa apɔnkɔ ne nteaseɛnam ne dɔm kɛseɛ kɔɔ hɔ na wɔduruu anadwo na wɔbɛtwaa kuro no ho hyiae
na nyankopɔn nipa no somfoɔ tuaa nhema sɛ ɔresɔre afiri adie no na hwɛ ɛdɔm ne apɔnkɔ ne nteaseɛnam atwa kuro no ho ahyia na n abɔfra no ka kyerɛɛ no sɛ ao me wura yɛbɛyɛ dɛn
na ɔse nsuro na wɔn a wɔka yɛn ho dɔɔso sene wɔn a wɔka wɔn ho no
na elisa bɔɔ mpaeɛ sɛ awurade bue n ani na ɔnhunu na awurade buee aberanteɛ no ani no ɔhunui na hwɛ ogya apɔnkɔ ne nteaseɛnam ayɛ bepɔ no so ma atwa elisa ho ahyia
ɛnna siriafoɔ siane baa ne so na elisa bɔɔ awurade mpaeɛ sɛ mesrɛ wo fa anifira bɔ dɔm yi na ɔde anifira bɔɔ wɔn sɛdeɛ elisa asɛm no teɛ no
na elisa ka kyerɛɛ wɔn sɛ ɛnyɛ ɔkwan nie na ɛnyɛ kuro no nie monni m akyi na memfa mo nkɔ ɔbarima a morehwehwɛ no no nkyɛn na ɔde wɔn kɔɔ samaria
na ɛbaa sɛ wɔduruu samaria no elisa bɔɔ mpaeɛ sɛ awurade bue wɔn ani na wɔnhunu na awurade buee wɔn ani na wɔhunui na hwɛ na wɔwɔ samaria mfimfini
na israel hene hunuu wɔn no ɔbisaa elisa sɛ m agya memmobɔ wɔn anaa
na ɔbuaa sɛ dabi mmobɔ wɔn deɛ wode wo nkrantɛ ne wo tadua afa no dommum no na wobɔ no fa aduane ne nsuo sisi wɔn anim na wɔnni na wɔnnom na wɔnkɔ wɔn wura nkyɛn
na ɔtoo ɛpono kɛseɛ maa wɔn na wɔdidiiɛ na wɔnomeeɛ no ɔgyaa wɔn kwan na wɔsii mu kɔɔ wɔn wura nkyɛn na siria fomfafoɔ asafo no antoa so amma israel asase so bio
na ɛno akyiri no siriahene ben hadad boaa ne dɔm nyinaa ano hyiae na ɔforo ba bɛtuaa samaria
na ɛkɔm kɛseɛ baa samaria na hwɛ wɔkaa wɔn hyɛɛ mu ara de kɔsii sɛ wɔtɔn afunumu ti gyee nnwetɛbena aduɔwɔtwe na mmuruburo bini kab abupɛn nnan mu baako gyee nnwetɛbena nnum
na israel hene retwam ɔfasuo no soɔ no ɔbaa bi bɔn no sɛ owura ɔhene boa me
na ɔse sɛ awurade ammoa wo a mɛfiri he na maboa woɔ ɛmfiri ayuporebea anaa nsa kyi amena mu
na ɔhene ka kyerɛɛ no sɛ ɛdeɛn na ayɛ woɔ na ɔse ɔbaa yi ka kyerɛɛ me sɛ fa wo ba ma yɛnni ne nam nnɛ na yɛadi me ba nam ɔkyena
na yɛnoaa me ba no weeɛ na adeɛ kyeeɛ no mesee no sɛ fa wo ba bra ma yɛnwe na ɔde ne ba no ahunta
na ɔhene tee ɔbaa no nsɛm no ɔsunsuanee ne ntadeɛ mu na ɔretwam ɔfasuo no soɔ no nkurɔfoɔ no hwɛe na ɔfira ayitoma wɔ aseɛ de akata ne honam ani
ɛnna ɔkaa sɛ sɛ wɔankum safat ba elisa nnɛ da yi a onyankopɔn nyɛ me sei na ɔnto so sei
nanso na elisa te ne fie na mpanimfoɔ no tete ne nkyɛn na ɔhene somaa onipa dii n anim na ɔbɔfoɔ no nnya nnuruu ne nkyɛn no ɔno ara ka kyerɛɛ mpanimfoɔ no sɛ sɛ moahunu sɛ owudini ba yi asoma sɛ wɔmmɛtwa me tire monhwɛ sɛ ɔbɔfoɔ no ba a monto pono mu na mompia no nkɔ pono ano ɛnyɛ ne wura nan ase pim pim na ɛdi n akyire yi
na ɔda so ne wɔn rekasa no hwɛ na ɔbɔfoɔ no resiane aba ne nkyɛn na ɔkaa sɛ hwɛ bɔne yi firi awurade nkyɛn ɛdeɛn na mentwɛn awurade mennye bio
ɛnna elisa kaa sɛ montie awurade asɛm sɛ awurade seɛ nie ɔkyena sɛsɛɛ ayuosiam susuo adeɛ baako bɛdi dwetɛbena na atokoɔ susuo adeɛ mmienu bɛdi dwetɛbena samaria kuro pono ano
ɛnna okunini a ɔhene twere ne nsa soɔ no buaa nyankopɔn nipa no sɛ hwɛ sɛ awurade reyɛ mpomma ɔsoro mpo a saa asɛm yi bɛbam anaa na ɔse wo ara wode w ani bɛhunu na worenni bi
na mmarima akwatafoɔ baanan wɔ kuro no pono ano na wɔsesee wɔn ho wɔn ho sɛ adɛn na yɛtete ha kɔsi sɛ yɛbɛwuwuo
sɛ yɛse yɛbɛhyɛne kuro no mu a ɛnneɛ ɛkɔm wɔ kuro no mu na yɛbɛwuwu hɔ na sɛ yɛtete ha yi nso a yɛbɛwuwu na afei mommra mma yɛnkɔhwɛ siriafoɔ nsraban no mu sɛ wɔgye yɛn nkwa a yɛbɛtena ase sɛ wɔku yɛn nso a yɛawu
na wɔsɔree anwummerɛ fɔmm sɛ wɔrekɔ siriafoɔ nsraban mu na wɔduruu siriafoɔ nsraban no ano na hwɛ onipa biara nni hɔ
na awurade ama siriafoɔ dɔm ate nteaseɛnam ne apɔnkɔ ne dɔm kɛseɛ nka na wɔsesee wɔn ho wɔn ho sɛ hwɛ israel hene akɔgye hetifoɔ ahemfo ne misraim ahemfo adɔm atia yɛn sɛ wɔmmra yɛn so
enti anwummerɛ no wɔasɔre adwane na wɔagyigya wɔn ntomadan ne wɔn apɔnkɔ ne wɔn mfunumu ne nsraban no sɛdeɛ ɛteɛ no na wɔn nkwa nti wɔadwane
na akwatafoɔ no duruu nsraban no ano no wɔkɔɔ ntomadan baako mu kɔdidii nomee na wɔfaa dwetɛ ne sika ne ntoma firii hɔ kɔe de kɔhuntae na wɔsane ba bɛhyɛnee ntomadan foforɔ mu na wɔfaa hɔ adeɛ nso na wɔde kɔ kɔhuntae
ɛnna wɔsesee wɔn ho wɔn ho sɛ deɛ yɛreyɛ yi nyɛ ɛnnɛ da yi yɛ asɛmpa da na yɛn deɛ yɛayɛ komm yi na sɛ yɛtwɛn kɔsi adekyeeɛ a asotwe bi bɛda yɛn so na afei momma yɛnkɔ ahemfie nkɔka
na wɔba bɛfrɛɛ kuro no apono ano ahwɛfoɔ na wɔka kyerɛɛ wɔn sɛ yɛkɔɔ siriafoɔ nsraban mu na hwɛ onipa biara ne onipa nne biara nni hɔ gye apɔnkɔ a wɔasesa wɔn ne mfunumu a wɔasesa wɔn ne ntomadan no sɛdeɛ ɛteɛ
na ɛpono ano ahwɛfoɔ no frɛe maa wɔkɔkaa no ahemfie
ɛnna ɔhene sɔree anadwo no na ɔka kyerɛɛ ne nkoa sɛ mɛkyerɛ mo deɛ siriafoɔ ayɛ yɛn yi wɔnim sɛ ɛkɔm de yɛn enti na wɔafiri nsram hɔ korɔ sɛ wɔrekɔhunta wiram na sɛ wɔfiri kuro no mu ba a yɛakye wɔn animono na yɛakɔhyɛne kuro no mu
na ne nkoa no mu baako buaa sɛ ɛnneɛ ma wɔmfa apɔnkɔ nkaeɛ a wɔaka kurom ha no mu nnum hwɛ wɔte sɛ israel dodoɔ a wɔaka mu no hwɛ wɔte sɛ israel dodoɔ a wɔahyeɛ no na ma yɛnsoma wɔn na yɛnhwɛ
na wɔfaa apɔnkɔ nteaseɛnam mmienu na ɔhene somaa wɔn maa wɔdii siriafoɔ dɔm no akyiri sɛ monkɔ nkɔhwɛ
na wɔdii wɔn akyi de kɔduruu yordan ano na hwɛ ntadeɛ ne nnoɔma nnoɔma a siriafoɔ atoto agu wɔn ntɛmpɛ no mu ayɛ ɔkwan no nyinaa so ma na abɔfoɔ no sane ba bɛka kyerɛɛ ɔhene
ɛnna nkurɔfoɔ no firii adie kɔfom siriafoɔ nsraban no na esiam susuo adeɛ baako tiriboɔ bɛyɛɛ dwetɛbena na ɛmo susuo adeɛ mmienu nso yɛɛ dwetɛbena sɛdeɛ awurade asɛm no teɛ no
na ɔhene yii okunini a ɔtwere ne nsa soɔ no sɛ ɔnhwɛ ɛpono ano na nkurɔfoɔ no tiatiaa ne so ɛpono no mu na ɔwui sɛdeɛ nyankopɔn nipa no kasa a ɔhene siane baa ne nkyɛn no ɔkaeɛ no
na ɛbaa mu sɛdeɛ nyankopɔn nipa no ka kyerɛɛ ɔhene no sɛ atokoɔ susuo adeɛ bɛyɛ dwetɛbena na ayuosiam susuo adeɛ baako nso ayɛ dwetɛbena ɔkyena sɛsɛɛ samaria kuro pono ano
na ɔsafohene no buaa nyankopɔn nipa no sɛ na hwɛ sɛ awurade reyɛ mpomma ɔsoro mpo a ɛbɛyɛ sɛ saa asɛm yi anaa na ɔse hwɛ wo deɛ wode w ani bɛhunu na worenni bi
na ɛyɛɛ no saa ara na nkurɔfoɔ no tiatiaa no kuro pono no mu na ɔwui
na elisa aka akyerɛ ɔbaa a ɔnyanee ne ba no sɛ sɔre kɔ wo ne wo fie na kɔyɛ ɔhɔhoɔ baabiara a wobɛtumi na awurade rema ɛkɔm aba na ɛbɛba asase yi so mfeɛ nson
na ɔbaa no sɔree yɛɛ sɛdeɛ nyankopɔn nipa no asɛm no teɛ no na ɔne ne fiefoɔ sii mu kɔ kɔyɛɛ ahɔhoɔ filistifoɔ asase so mfeɛ nson
na ɛbaa sɛ mfeɛ nson no awieeɛ no ɔbaa no sane firii filistifoɔ asase so bae na ɔfiri adi kɔsrɛɛ ɔhene sɛ ɔregye ne fie ne n asase
nso na ɔhene ne nyankopɔn nipa no abɔfra gehasi rekasa sɛ ka me nnoɔma akɛseɛ a elisa ayɛ no ɛ
na ɔgu so reka kyerɛ ɔhene sɛdeɛ elisa nyanee owufoɔ no hwɛ ɔbaa a ɔnyanee ne ba maa no no bɛsrɛɛ ɔhene sɛ ɔregye ne fie ne n asase na gehasi kaa sɛ me wura ɔhene ɔbaa no nie na ne ba a elisa maa no nyaa nkwa no nie
na ɔhene bisaa ɔbaa no no ɔka kyerɛɛ no ɛnna ɔhene yii opiani bi maa no sɛ hwehwɛ deɛ ɛyɛ ne deɛ nyinaa ne n afuo no aba nyinaa ɛfiri da a ɔgyaa asase yi hɔ de bɛsi nnɛ ma no
na elisa kɔɔ damasko nso na siriahene ben hadad yare na wɔka kyerɛɛ no sɛ nyankopɔn nipa no aba ha
na ɔhene no ka kyerɛɛ hasael sɛ fa ayɛyɛdeɛ kura wo nsam na kɔ kɔhyia nyankopɔn nipa no na kɔbisa awurade adeɛ ne hɔ sɛ mɛnya yadeɛ yi mu nkwa anaa
na hasael ba bɛhyiaa no na ɔfaa ayɛyɛdeɛ kurae ɛyɛ damasko nnoɔma pa nyinaa mu bi yoma aduanan na ɛsoso wɔn na ɔba bɛgyinaa n anim sɛ wo ba ben hadad siriahene na ɔsomaa me wo nkyɛn sɛ mɛnya yadeɛ yi mu nkwa anaa
na elisa ka kyerɛɛ no sɛ kɔ kɔka kyerɛ no sɛ nkwa deɛ wobɛnya na awurade akyerɛ me sɛ wobɛwu ara
na ɔgyenee n ani hwɛɛ no dinn kɔsii sɛ n ani wuiɛ na nyankopɔn nipa no sui
na hasael bisaa sɛ adɛn nti na me wura resu na ɔse ɛfiri sɛ menim bɔne a wobɛyɛ israelfoɔ wɔn nkuro a ɛyɛ den no wobɛtoto mu gya na wode nkrantɛ bɛkunkum wɔn mmeranteɛ na woatete wɔn nkɔkoaa ahwehwe fam na woapaepae wɔn anyinsɛnfoɔ mu
na hasael kaa sɛ na w akoa ne deɛn ɔkraman yi a sɛ ɔbɛyɛ adeɛ kɛseɛ yi na elisa se awurade ama mahu wo sɛ siriahene
na ɔfirii elisa nkyɛn kɔ kɔduruu ne wura nkyɛn na ɔbisaa no sɛ ɛdeɛn na elisa ka kyerɛɛ woɔ na ɔse ɔka kyerɛɛ me sɛ nkwa deɛ wobɛnya
na adeɛ kyeeɛ no ɔfaa mmuatoma no bɔɔ nsuo mu de kataa n anim na ɔwui na hasael sii n ananmu dii hene
na israelhene ahab ba yoram afe a ɛtɔ so nnum mu berɛ a yehosafat dii yuda hene no na yudahene yehosafat ba yehoram bɛdii hene
ɔbɛdii hene no na wadi mfirinhyia aduasa mmienu na ɔdii hene mfeɛ nwɔtwe wɔ yerusalem
na ɔfaa israel ahemfo kwan so sɛdeɛ ahab fie yɛeɛ ɛfiri sɛ na ne yere yɛ ahab ba na ɔyɛɛ awurade ani so bɔne
nanso n akoa dawid nti awurade ampɛ sɛ ɔsɛe yuda sɛdeɛ ɔhyɛɛ bɔ sɛ ɔbɛma no ne ne mma nna nyinaa
ne berɛ so na edom tee atua firii yuda nsa aseɛ na wɔkɔsii wɔn so hene
na yoram twaa mu kɔɔ sair ne nteaseɛnam nyinaa ka ne ho na ɔsɔree anadwo kɔkunkumm edomfoɔ a wɔatwa ne ho ahyia ne nteaseɛnam so asafohene no na nkurɔfoɔ no dwane kɔɔ wɔn ntomadan mu
na edom tee atua firii yuda nsa ase de bɛsi nnɛ ɛnna libna nso tee atua berɛ no ara mu
na yoram ho nsɛm nkaeɛ ne deɛ ɔyɛeɛ nyinaa wɔantwerɛ no yuda ahemfo berɛsosɛm nwoma no mu
na yoram tii n agyanom wɔ asamando na wɔsiee no kaa n agyanom ho dawid kuro mu na ne ba ahasia sii n ananmu dii hene
na israelhene ahab ba yoram afe a ɛtɔ so dummienu mu na yudahene yehoram ba ahasia bɛdii hene
ahasia dii mfeɛ aduonu mmienu na ɔbɛdii hene no na ɔdii hene afe baako yerusalem na ne na din de atalia a ɔyɛ israelhene omri ba
na ɔfaa ahab fiefoɔ kwan so na ɔyɛɛ awurade ani so bɔne sɛ ahab fie ɛfiri sɛ na ahab ase ne no
na ɔne ahab ba yoram ne siriahene hasael kɔkoeɛ wɔ ramot gilead na siriafoɔ piraa yoram
na ɔhene yoram sane baa sɛ ɔrebɛsa pira a siriafoɔ piraa no rama berɛ a ɔne siriahene hasael reko no wɔ yesreel na yudahene yehoram ba ahasia siane kɔɔ sɛ ɔrekɔhwɛ ahab ba yoram wɔ yesreel ɛfiri sɛ na ɔyare
na odiyifoɔ elisa frɛɛ adiyifoɔ mma no mu baako ka kyerɛɛ no sɛ bɔ abɔsoɔ na fa ngo toa yi kura wo nsam na kɔ ramot gilead
na sɛ woduru hɔ a hwehwɛ nimsi ba yehosafat ba yehu hɔ na kɔ mu na ma no nsɔre mfiri ne nuanom mu na fa no kɔ mpiakyire pia mu
na fa ngo toa no hwie gu n atifi na ka sɛ sɛ awurade seɛ nie masra wo ngo asi israel so hene na hini ɛpono no na dwane na nnyina
ɛnna aberanteɛ a ɔyɛ odiyifoɔ aberanteɛ no sii mu kɔɔ ramot gilead
na ɔduruiɛ no na hwɛ ɛdɔm so asafohene tete hɔ na ɔkaa sɛ mewɔ asɛm bi mese wo ɔsafohene na yehu bisaa sɛ wone yɛn nyinaa mu hwan na ɔse mene wo ɔsafohene
ɛnna ɔsɔre kɔɔ ɛdan no mu na ɔhwiee ngo no guu n atifi na ɔka kyerɛɛ no sɛ sɛ awurade israel nyankopɔn seɛ nie masra wo masi wo awurade man israel so hene
na wobɛbɔ wo wura ahab fie na matɔ me nkoa adiyifoɔ no mogya ne awurade nkoa nyinaa mogya so were isebel nsam
na ahab fie nyinaa asɛe na matwa ahabni barima biara atwene akoa oo ɔdehyeɛ oo israel mu
na mɛyɛ ahab fie sɛ nebat ba yeroboam fie ne ahia ba baasa fie
na akraman bɛwe isebel nam yesreel asase so na obiara nni hɔ a ɔbɛsie no na ɔhinii ɛpono no dwanee
na yehu firii adi baa ne wura nkoa nkyɛn na obi bisaa no sɛ ɛyɛ anaa adɛn nti na ɔbɔdamfoɔ yi baa wo nkyɛn yi na ɔka kyerɛɛ wɔn sɛ mo ara monim ɔbarima no ne ne nsɛnkeka
na wɔse atorɔ ka kyerɛ yɛn ɛ na ɔse sɛɛ ne sɛɛ na ɔka kyerɛɛ me sɛ sɛ awurade seɛ nie masra wo ngo masi wo israel so hene
ɛnna wɔyɛɛ ntɛm yiyii wɔn ntadeɛ de hyehyɛɛ n ase wɔn nan ase wɔ ntwedeɛ no ara soɔ na wɔhyɛnee totorobɛnto sɛ yehu adi hene
na nimsi ba yehosafat ba yehu pam yoram tiri so nso na yoram ne israel nyinaa rewɛn wɔ ramot gilead siriahene hasael nti
na ɔhene yehoram deɛ na wasane aba yesreel sɛ ɔrebɛsa pira a ɔne siriahene hasael reko no siriafoɔ piraa no no na yehu kaa sɛ sɛ sei ne w adwene a ɛnneɛ mommma obiara mmfiri adi nnnwane mmfiri kuro yi mu nnkɔka no wɔ yesreel
na yehu tenaa teaseɛnam mu kɔɔ yesreel na ɛhɔ na na yoram da na yudahene ahasia asiane aba sɛ ɔrebɛhwɛ yoram
na ɔwɛmfoɔ gyina yesreel abantenten so na ɔhunuu yehu asafokuo no sɛ wɔreba na ɔkaa sɛ mehunu asafokuo bi na yehoram se fa ɔpɔnkɔsoteni soma no ma no nkɔhyia wɔn na ɔmmisa sɛ asomdwoeɛ anaa
na ɔpɔnkɔsoteni bi kɔ kɔhyiaa no na ɔkaa sɛ sɛ ɔhene seɛ nie asomdwoeɛ anaa na yehu se wo ne asomdwoeɛ wɔ deɛn na ɛyɛ bra bɛdi m akyi na ɔwɛmfoɔ no de nkra kɔmaa ɔhene sɛ ɔbɔfoɔ no aduru wɔn nkyɛn nso ɔnsane mma
ɛnna ɔsomaa ɔpɔnkɔsoteni a ɔtɔ so mmienu na ɔkɔduruu wɔn nkyɛn no ɔkaa sɛ sɛ ɔhene seɛ nie ɛyɛ asomdwoeɛ anaa na yehu se asomdwoeɛ fa wo ho bɛn bra bɛdi m akyi
na ɔwɛmfoɔ no kaa sɛ waduru wɔn nkyɛn nso ɔnsane mma na ɔka pɔnkɔ no sɛdeɛ nimsi ba yehu ka no na ɔka no denden pa ara
ɛnna yehoram kaa sɛ monsiesie na wɔsiesiee ne teaseɛnam no na israelhene yehoram ne yudahene ahasia firii adi wɔn nteaseɛnam mu na wɔfiri kɔhyiaa yehu na wɔkɔtoo no yesreelni nabot asase no so
na yehoram hunuu yehu no ɔbisaa sɛ yehu asomdwoeɛ anaa na ɔse asomdwoeɛ bɛyɛ dɛn aba berɛ a wo na isebel adwamammɔ ne n abayigorɔ bebree no rekɔ soɔ yi
ɛnna yehoram danee ne ho dwaneeɛ na ɔka kyerɛɛ ahasia sɛ atirisopamsɛm nie ahasia
na yehu de n ahoɔden nyinaa twee n agyan mu to bɔɔ yehoram abasa ntam na agyan no hwiree n akoma mu na ɔhwee ne teaseɛnam mu
ɛnna ɔka kyerɛɛ ne kunini bidkar sɛ ma no so to no twene yesreelni nabot asase no so na kae sɛ me ne wo te apɔnkɔ so bɔɔ anan dii n agya ahab akyiri no awurade de atemmusɛm yi too ne so sɛ
ampa ara mehunuu nabot mogya ne ne mma mogya nnora awurade na ɔseɛ na mɛtua wo ɛso ka asase yi so awurade na ɔseɛ na afei ma no so to no twene asase yi so sɛdeɛ awurade asɛm no teɛ no
na yudahene ahasia hunuiɛ no ɔfaa turom dan kwan so dwanee na yehu tii no na ɔkaa sɛ mommɔ ɔno nso teaseɛnam no mu wɔyɛɛ saa gur aforoeɛ a ɛwɔ yibleam ho no na ɔdwane kɔɔ megido na ɔkɔwuu wɔ hɔ
na ne nkoa de no nam teaseɛnam mu kɔɔ yerusalem na wɔsiee no n asieeɛ kaa n agyanom ho dawid kuro mu
na ahab ba yoram afe a ɛtɔ so dubaako mu na ahasia bɛdii yuda so hene
ɛnna yehu baa yesreel na isebel teeɛ no ɔkekaa n ani ho adubire na ɔhyehyɛɛ ne ti na ɔhwɛɛ mpomma mu
na yehu duruu ɛpono no ano no ɔbisaa sɛ ɛyɛ asomdwoeɛ anaa wo simri a wokumm wo wura
na ɔmaa n ani so hwɛɛ mpomma no na ɔbisaa sɛ hwan na ɔwɔ m afa hwan ɛnna pia mufoɔ baanu anaa baasa firi bɔɔ wɔn ani kyerɛɛ no
na ɔkaa sɛ monto no nhwe fam ɛnna wɔtoo no hwee fam na ne mogya bi petee ɔfasuo ho ne apɔnkɔ no ho na ɔde teaseɛnam faa ne so
na ɔhyɛnee mu na ɔdidiiɛ na ɔnomeeɛ no ɔkaa sɛ monkɔ nkɔhwɛ ɔbaa a wɔadome no no na monsie no ɛfiri sɛ ɔyɛ ɔhene babaa
na wɔkɔɔ sɛ wɔrekɔsie no na wɔanhunu ne ho biribiara gye ne tikwankoraa ne ne nan ne ne nsayam
na wɔsane bɛka kyerɛɛ no na ɔkaa sɛ awurade asɛm a ɔnam n akoa elia tisbini no so kaeɛ no nie sɛ yesreel asase so na akraman bɛwe isebel nam
na isebel funu bɛhwete ayɛ sɛ sɛbeɛ wɔ wiram yesreel asase no so na obiara anhunu anka sɛ isebel nie
na ahab wɔ mmammarima aduɔson wɔ samaria na yehu twerɛtwerɛɛ nwoma na ɔsoma maa wɔde kɔɔ samaria kɔmaa yesreel asafohene mpanimfoɔ ne ahab mmagyegyefoɔ no sɛ
sɛ nwoma yi ka mo nsa a sɛ mo wura mma wɔ mo nkyɛn na nteaseɛnam ne apɔnkɔ ne nkuro a wɔato ho afasuo ne akodeɛ nso wɔ mo nkyɛn yi
monhwehwɛ mo wura mma no mu deɛ ɔyɛ ne deɛ ɔtene na momfa no ntena n agya adwa so na monko mma mo wura fie
na wɔsuroo pa ara kaa sɛ hwɛ ahemfo baanu no annyina n anim na yɛn deɛ yɛbɛgyina sɛn
na deɛ ɔhwɛ ahemfie no soɔ ne deɛ ɔdi kuro no soɔ no mpanimfoɔ ne mmagyegyefoɔ no soma maa wɔkɔɔ yehu nkyɛn sɛ wo nkoa ne yɛn na deɛ wobɛka akyerɛ yɛn nyinaa yɛbɛyɛ yɛrensi ɔhene biara yɛ deɛ wopɛ
ɛnna ɔtwerɛɛ wɔn nwoma a ɛtɔ so mmienu sɛ sɛ mowɔ m afa na mobɛtie me a momfa nnipa no mo wura mma no tiri mmra me nkyɛn ɔkyena sɛsɛɛ wɔ yesreel nso na ɔhene mma no yɛ mmarima aduɔson kuro no mu nnipa akɛseɛ no nkyɛn na wɔyɛnee wɔn
na ɛbaa sɛ nwoma no kaa wɔn nsa no wɔfaa ɔhene mma no kunkumm nnipa aduɔson no na wɔde wɔn tiri guu nkɛntɛn mu na wɔsoma maa wɔde kɔmaa no wɔ yesreel
na ɔbɔfoɔ no ba bɛka kyerɛɛ no sɛ wɔde ɔhene mma no tiri no aba na ɔse monhɔre no akuo mmienu ɛpono no ano nkɔsi anɔpa
na anɔpa no ɔfirii adi kɔgyinaa hɔ na ɔka kyerɛɛ ɔman no nyinaa sɛ modi bem hwɛ me na mepamm me wura tiri soɔ na mekumm no na hwan na ɔkunkumm yeinom nyinaa
monhunu afei sɛ awurade asɛm a ɔkaa no ahab fie ho no mu biara bɛba mu na awurade ayɛ deɛ ɔnam n akoa elia so kaeɛ no
na yehu kumm ahab fie nnipa a wɔkaa wɔ yesreel no nyinaa ne ne nnipa akɛseɛ ne n amannifoɔ ne n asɔfoɔ nyinaa kɔsii sɛ wannya no obiara amma wamfiri mu amfire
na ɔsɔre sii mu kɔɔ samaria na ɔduruu bet eked nnwanhwɛfoɔ nsraban mu ɔkwan mu no
yehu hyiaa yudahene ahasia nuanom na ɔbisaa wɔn sɛ hwannom ne mo na wɔse ahasia nuanom ne yɛn na yɛresiane akɔ akɔhwɛ ɔhene mma ne ɔhemmaa mma no sɛ wɔte sɛn
na ɔkaa sɛ monkye wɔn anikan so na wɔkyeree wɔn anikan na wɔkunkumm wɔn wɔ bet eked amena ho nnipa aduanan mmienu na wɔannyae wɔn mu biara
na ɔfiri hɔ rekorɔ no ɔhunuu rekab ba yehonadab sɛ ɔreba abɛhyia no na ɔkyeaa no ka kyerɛɛ no sɛ wodɔ me sɛdeɛ medɔ woɔ no na yehonadab se medɔ wo na sɛ ɛte saa a sɔ me nsa mu ɛ na ɔsɔɔ mu na ɔmaa no foro kɔɔ ne nkyɛn teaseɛnam no mu
na ɔkaa sɛ ɛne me nkɔ na kɔhwɛ me ninkunu a metwe mema awurade na ɔmaa no tenaa ne teaseɛnam no mu
na ɔduruu samaria no ɔkumm nnipa a wɔka maa ahab samaria no nyinaa kɔsii sɛ ɔtɔree wɔn ase sɛdeɛ awurade ka kyerɛɛ elia no
na yehu boaboaa ɔman no nyinaa ano hyiae na ɔka kyerɛɛ wɔn sɛ ahab somm baal kakraa bi na yehu deɛ ɔbɛsom no bebree
na afei baal adiyifoɔ nyinaa ne n asomfoɔ nyinaa ne n asɔfoɔ nyinaa momfrɛ wɔn mmra me nkyɛn mommma obiara nnka na mewɔ afɔdeɛ kɛseɛ bi bɔ mema baal obiara a ɔremma no rennya nkwa na yehu yɛɛ no aniteɛ mu sɛ ɔrebɛsɛe baal asomfoɔ
na yehu kaa sɛ mompae nhyia kronkron mma baal na wɔpaee
na yehu soma maa wɔkɔkyinii israel nyinaa na baal nkoa nyinaa bae wɔannya obiara a wamma na wɔbaa baal fie na baal fie yɛɛ ma firi ano kɔpem ano
na ɔka kyerɛɛ deɛ ɔhwɛ ntadeɛ dan soɔ no sɛ yiyi ntadeɛ brɛ baal nkoa nyinaa na ɔkɔyii ntadeɛ no de brɛɛ wɔn
ɛnna yehu ne rekab ba yehonadab kɔɔ baal fie na ɔka kyerɛɛ baal nkoa no sɛ mompeepee mu nhunu na awurade nkoa mu bi ammɛka mo ho ha sɛ baal nkoa nko
na ɔkɔɔ mu sɛ ɔrekɔbɔ afɔdeɛ ne ɔhyeɛ afɔdeɛ na yehu de mmarima aduɔwɔtwe agyina adihɔ sɛ sɛ mmarima a mede wɔn merehyɛ mo nsa yi mu biara firi mu kɔ a deɛ ɔmaa no kɔeɛ no kra bɛsi ne kra ananmu
na ɔwiee ɔhyeɛ afɔdeɛ no bɔ no yehu ka kyerɛɛ awɛmfoɔ ne akunini no sɛ monkɔ nkɔkunkum wɔn mommma obiara mmfi na awɛmfoɔ ne akunini no de nkrantɛ ano kunkumm wɔn totoo wɔn gui
na wɔkɔɔ baal fie ban no mu na wɔyii baal fie adum no na wɔhyeeɛ
na wɔbubuu baal dum no na wɔdwirii baal fie no gui na wɔde yɛɛ tiafi de bɛsi nnɛ
saa na yehu sɛee baal firii israel
nanso nebat ba yeroboam a ɔmaa israel yɛɛ bɔne no bɔne akyiri deɛ yehu amfi ɛne sika nantwie mma a ɛwɔ betel ne dan no
na awurade ka kyerɛɛ yehu sɛ ɛsiane sɛ woayɛ yei sɛ woayɛ deɛ ɛtene m ani soɔ na woayɛ ahab fie sɛdeɛ ɛwɔ m akoma mu nyinaa nti wo mma a wɔbɛtɔ so nnan no bɛtena israel adwa so
nanso yehu anhwɛ amfa n akoma nyinaa anni awurade israel nyankopɔn mmara so wamfiri yeroboam a ɔmaa israel yɛɛ bɔne no bɔne ho
nna no mu na awurade firii aseɛ twitwaa israel soɔ na hasael dii wɔn so israel ahyeɛ nyinaa so
ɛfiri yordan owiapueeɛ gilead asase nyinaa gadfoɔ ne rubenfoɔ ne manasefoɔ deɛ firi aroer a ɛwɔ arnon subonhwa ano ne gilead ne basan
na yehu ho nsɛm nkaeɛ ne deɛ ɔyɛeɛ nyinaa ne ne mmaninneɛ nyinaa wɔantwerɛ no israel ahemfo berɛsosɛm nwoma no mu anaa
na yehu tii n agyanom wɔ asamando na wɔsiee no samaria na ne ba yehoahas sii n ananmu dii hene
na nna a yehu de dii israel so hene samaria no yɛ mfirinhyia aduonu nwɔtwe
na ahasia ne na atalia hunuu sɛ ne ba awuo no ɔsɔree na ɔsɛee adehyeɛ abusua no nyinaa
na ɔhene yoram babaa yehoseba ahasia nuabaa faa ahasia ba yoas na ɔwiaa no firii ɔhene mma a wɔreku wɔn no mu de no ne ne bagyegyefoɔ kɔɔ pia mu na ɔde no hunta firii atalia anim na wɔanku no
na ɔne no huntaa awurade fie mfeɛ nsia na atalia dii asase no so hemmaa
na afe a ɛtɔ so nson mu no yehoiada soma maa wɔkɔfaa karifoɔ ne awɛmfoɔ no ɔha ha so asafohene baa ne nkyɛn awurade fie na ɔne wɔn pamee na ɔmaa wɔkekaa ntam awurade fie na ɔde ɔhene ba no kyerɛɛ wɔn
na ɔhyɛɛ wɔn sɛ adeɛ a monyɛ nie mo mu nkyɛmu mmiɛnsa mu baako mmra adwuma homeda na mommɛwɛn ɔhene fie
na nkyɛmu baako ntena sur pono ano na nkyɛmu baako nso ntena awɛmfoɔ akyiri pono no ano na monwɛn efie no mmɔ ho ban
na mo mu asafokuo mmienu wɔn a homeda wɔwɛn awurade fie no nkɔwɛn ɔhene no
na montwa ɔhene no ho nhyia monkurakura mo akodeɛ mo nsam na deɛ ɔbɛba mo kuo no mu no monku no na montena ɔhene ho n adifire ne ne muba mu
na asafohene no yɛɛ sɛdeɛ ɔsɔfoɔ yehoiada hyɛeɛ no nyinaa na wɔfaa wɔn nnipa a wɔba adwuma homeda ne wɔn a wɔmma homeda no na wɔbaa ɔsɔfoɔ yehoiada nkyɛn
na ɔsɔfoɔ no de ɔhene dawid mpea ne akyɛm a ɛwɔ awurade fie no maa ɔha asafohene no
na awɛmfoɔ no gyinagyina ho kurakura wɔn akodeɛ wɔn nsam ɛfiri ɛdan no anafoɔ fam ntwea so kɔsi ɛdan no atifi fam ntwea so afɔrebukyia no ho ne ɛdan no ho atwa ɔhene no ho ahyia
na ɔyii ɔhene ba no firii adi na ɔde ahemmotire no bɔɔ ne ti na ɔde adanseɛ nwoma no hyɛɛ ne nsa na wɔsii no hene na wɔsraa no ngo na wɔbobɔɔ wɔn nsam sɛ ɔhene tiri nkwa
ɛnna atalia tee awɛmfoɔ ne ɔman no gyegyeegye no ɔbaa nkurɔfoɔ no nkyɛn awurade fie
na ɔbɛhunui na hwɛ na ɔhene no gyina simpie no so sɛdeɛ ne yɛbea teɛ no na asafohene no ne ntotorobɛntohyɛnfoɔ wɔ ɔhene no nkyɛn na asase no so nkurɔfoɔ no nyinaa ani agye na wɔhyenhyɛnee ntotorobɛnto ɛnna atalia sunsuanee ne ntadeɛ mu na ɔteaa mu sɛ atirisopam atirisopam
na ɔsɔfoɔ yehoiada hyɛɛ ɔha ha so asafohene a wɔhwɛ dɔm no soɔ no na ɔka kyerɛɛ wɔn sɛ monyi no mfa mo mu mfi na deɛ ɔbɛdi n akyire no momfa nkrantɛ nku no na ɔsɔfoɔ no kaa sɛ wɔnnku no awurade fie
enti wɔsɔɔ ne mu de no kɔfaa kwan a apɔnkɔ nam so ba ahemfie no so na wɔkumm no hɔ
na yehoiada de apam too awurade ne ɔhene ne ɔman no ntam sɛ wɔnyɛ awurade man na ɔde too ɔhene ne ɔman no nso ntam
ɛnna asase no so nkurɔfoɔ nyinaa kɔɔ baal fie kɔdwirii n afɔrebukyia ne n ahoni no wɔbubuu no pasaa na baal sɔfoɔ matan nso wɔkum no afɔrebukyia no anim na ɔsɔfoɔ no de awɛmfoɔ gyinagyinaa awurade fie no ho
na ɔfaa asafohene ne karifoɔ ne awɛmfoɔ ne asase no so nkurɔfoɔ nyinaa na wɔde ɔhene no firii awurade fie siane bɛfaa awɛmfoɔ pono ano kwan so baa ahemfie na ɔtenaa ahennwa no so
na asase no so nkurɔfoɔ nyinaa ani gyee na kuro no mu dwoe na atalia deɛ wɔde nkrantɛ kumm no ɔhene fie hɔ
yehoas bɛdii hene no na wadi mfirinhyia nson
yehu afe a ɛtɔ so nson so na yehoas bɛdii hene na ɔdii hene mfirinhyia aduanan wɔ yerusalem na ne na din de sibia a ɔfiri beer seba
na yehoas yɛɛ deɛ ɛtene awurade ani so ɛfiri sɛ ɔsɔfoɔ yehoiada na ɔkyerɛkyerɛɛ no
nanso sorɔnsorɔmmea no deɛ wanyi na ɔman no kɔɔ so bɔɔ afɔdeɛ na wɔhyee aduhwam sorɔnsorɔmmea no so
na yehoas ka kyerɛɛ asɔfoɔ no sɛ akronkronneɛ sika a wɔde ba awurade fie nyinaa ne obiara kra tiri sika sɛ wɔbɔ no boɔ no ne sika biara nso a ɛba obi akoma mu sɛ ɔde bɛba awurade fie no
asɔfoɔ no nnyegye no wɔn amannifoɔ nkyɛn na wɔmfa nsiesiee efie no baabi a ayɛ agoɔ no ne baabiara a wɔbɛhunu sɛ agoɔ bi wɔ hɔ
na ɔhene yehoas afe a ɛtɔ so aduonu mmiɛnsa soɔ no na asɔfoɔ no nnya nsiesiee efie no mu adango no
ɛnna ɔhene yehoas frɛɛ ɔsɔfoɔ yehoiada ne asɔfoɔ no ka kyerɛɛ wɔn sɛ adɛn nti na monsiesiee efie no mu adango no afei monnnyegye sika amannifoɔ nkyɛn bio na monyi mma na wɔmfa nyɛ efie no adango no
na asɔfoɔ no penee sɛ wɔrennye ɔman no hɔ sika na wɔrenyɛ efie no mu adango no bio
ɛnna ɔsɔfoɔ yehoiada faa adaka bi na ɔtuu ne mmuasoɔ mu tokuro na ɔde sii afɔrebukyia ho deɛ wɔfa ba awurade fie no nifa na asɔfoɔ a wɔhwɛ ɛpono no ano no de sika a wɔde ba awurade fie no nyinaa guu mu
na sɛ wɔhunu sɛ sika pii wɔ adaka no mu a ɔhene atwerɛfoɔ ne ɔsɔfoɔ panin no foro ba na wɔbɛkyekyere na wɔkan sika a wɔhu no awurade fie no
na wɔde sika a wɔakarie no hyɛɛ wɔn a wɔyɛɛ adwuma no a wɔde wɔn sisii awurade fie so ahwɛfoɔ no nsa na wɔyi maa nnua adwumfoɔ ne adansifoɔ a wɔyɛ awurade fie no
ne abantofoɔ ne abotwafoɔ ne sɛ wɔde bɛtɔ nnua ne aboɔ a wɔatwa sɛ wɔde bɛpempam awurade fie adango no ne sɛ wɔde bɛtua efie no adango no bɛsiesie ho adeɛ a wɔhwereɛ nyinaa ka
nanso wɔamfa sika a wɔde ba awurade fie no mu bi anyɛ awurade fie dwetɛ nyowaa adumgya nkoraa ntotorobɛnto anaa sika ne dwetɛ adeɛ biara
na wɔde maa wɔn a wɔyɛ adwuma no na wɔde siesie awurade fie no
nanso wɔne nnipa a wɔde sika hyɛɛ wɔn nsa sɛ wɔmfa mma adwumayɛfoɔ no ammu nkonta ɛfiri sɛ wɔyɛɛ no nokorɛ mu
asodie afɔdeɛ sika ne bɔne ho afɔdeɛ sika deɛ wɔamfa amma awurade fie ɛyɛ asɔfoɔ no dea
ɛberɛ no mu na siriahene hasael foro bɛnee gat koeɛ na ɔfae na hasael de n ani kyerɛɛ sɛ ɔreforo aba yerusalem
ɛnna yudahene yehoas faa akronkronneɛ nyinaa a n agyanom yuda ahemfo yehosafat yehoram ne ahasia yɛɛ no kronkron no ne n akronkronneɛ ne sika a wɔhunuu no awurade fie ne ahemfie akoradeɛ mu nyinaa na ɔsoma maa wɔde kɔmaa siriahene hasael ɛnna ɔfirii yerusalem hɔ kɔeɛ
na yehoas ho nsɛm nkaeɛ ne deɛ ɔyɛeɛ nyinaa wɔatwerɛ no yuda ahemfo berɛsosɛm nwoma no mu
na ne nkoa sɔre pam ne tiri so na wɔkumm yehoas wɔ milo dan a ɛwɔ kwan a ɛde rekɔ sila no mu
na ne nkoa simeat ba yosakar ne somer ba yehosabad bɔɔ no na ɔwui na wɔsiee no kaa n agyanom ho dawid kuro mu na ne ba amasia bɛdii n adeɛ
yudahene ahasia ba yoas afe a ɛtɔ so aduonu mmiɛnsa so na yehu ba yehoahas bɛdii israel so hene samaria mfeɛ dunson
na ɔyɛɛ awurade ani so bɔne na ɔdii nebat ba yeroboam a ɔmaa israel yɛɛ bɔne no bɔne akyi wamfiri ho
na awurade bo fu tiaa israel na ɔde wɔn hyɛɛ siriahene hasael nsa ne hasael ba ben hadad nsa wɔn nna nyinaa
na yehoahas koto srɛɛ awurade na awurade tiee no ɛfiri sɛ ɔhunuu ɔhaw a siriahene de reha israel no
na awurade maa israel ɔgyefoɔ na wɔfirii siriafoɔ nsa ase na israel mma tenaa wɔn ntomadan mu sɛ akane no
nanso wɔamfiri yeroboam a ɔmaa israel yɛɛ bɔne no fie bɔne ho emu na wɔnanteeɛ na asera nnua no nso sisii samaria
na wɔannya dɔm biara amma yehoahas gye apɔnkɔsotefoɔ aduonum ne nteaseɛnam du ne anammɔnmufoɔ mpem du ɛfiri sɛ na siriahene asɛe wɔn na wayɛ wɔn sɛ mfuturo a wɔtiatia soɔ
na yehoahas ho nsɛm nkaeɛ ne deɛ ɔyɛeɛ nyinaa ne ne mmaninneɛ wɔantwerɛ no israel ahemfo berɛsosɛm nwoma no mu
na yehoahas tii n agyanom wɔ asamando na wɔsiee no samaria na ne ba yoas bɛdii n adeɛ
yudahene yoas afe a ɛtɔ so aduasa nson so na yehoahas ba yehoas bɛdii israel so hene wɔ samaria mfeɛ dunsia
na ɔyɛɛ awurade ani so bɔne wamfiri nebat ba yeroboam a ɔmaa israel yɛɛ bɔne no bɔne nyinaa ho emu na ɔnanteeɛ
na yoas ho nsɛm nkaeɛ ne deɛ ɔyɛeɛ nyinaa ne ne mmaninneɛ sɛ ɔne yudahene amasia dii ako no wɔantwerɛ no israel ahemfo berɛsosɛm nwoma no mu
na yoas tii n agyanom wɔ asamando na yeroboam bɛtenaa n adwa so na wɔsiee yoas samaria kaa israel ahemfo ho
nso na elisa yare ne yadeɛ a ɔde wuiɛ no na israelhene yoas siane baa ne nkyɛn bɛsuu n anim na ɔkaa sɛ m agya m agya israel nteaseɛnam ne n apɔnkɔsotefoɔ
ɛnna elisa ka kyerɛɛ no sɛ kɔfa tadua ne agyan na ɔde tadua ne agyan brɛɛ no
na ɔka kyerɛɛ israel hene no sɛ fa wo nsa sɔ tadua no mu na ɔde ne nsa sɔɔ mu na elisa de ne nsa guu ɔhene no nsa so
na ɔkaa sɛ hini apueeɛ mpomma no na ɔhiniiɛ na elisa se to na ɔtoe na ɔse awurade nkonimdie agyan siria so nkonimdie agyan na wobɛbɔ siria wɔ afek akɔsi sɛ wobɛdwerɛ wɔn
na ɔkaa sɛ fa agyan no na ɔtasee na ɔka kyerɛɛ israel hene no sɛ to bɔ fam na ɔto bɔɔ fam mprɛnsa na ɔgyaeɛ
ɛnna nyankopɔn nipa no bo fuu no kaa sɛ anka ɛsɛ sɛ woto no mprɛnnum anaa nsia ɛno na anka wobɛbɔ siria akɔsi sɛ wobɛdwerɛ wɔn enti nso mprɛnsa pɛ na wobɛbɔ siria
na elisa wui na wɔsiee no na afe no baeɛ no moabfoɔ afomfafoɔ asafo baa asase no so
na wɔrekɔsie onipa bi na hwɛ wɔhunuu asafokuo no wɔtoo onipa no twenee elisa da mu na onipa no kɔkaa elisa nnompe pɛ ɔnyaa nkwa na ɔsɔre gyinaa ne nan so
na siriahene hasael haa israel yehoahas nna nyinaa
nanso awurade dom wɔn na ne yam hyehyee no maa wɔn na ɔdanee ne ho kyerɛɛ wɔn n apam a ɔne abraham isak ne yakob pameeɛ no nti na wampɛ sɛ ɔsɛe wɔn na wanto wɔn antwene amfiri n anim de bɛsi seesei
na siriahene hasael wuiɛ na ne ba ben hadad bɛdii n adeɛ
na yehoahas ba yehoas sane kɔgyee hasael ba ben hadad nsam nkuro a ɔde ɔko bɛgyee no n agya yehoahas nsam no mprɛnsa na yoas bɔɔ no na ɔgyee israel nkuro no
israelhene yoahas ba yoas afe a ɛtɔ so mmienu mu na yudahene yoas ba amasia bɛdii hene
ɔbɛdii hene no na wadi mfeɛ aduonu nnum na ɔdii hene mfeɛ aduonu nkron wɔ yerusalem na ne na din de yehoadin a ɔfiri yerusalem
na ɔyɛɛ deɛ ɛtene awurade ani so nanso na ɛnte sɛ n agya dawid sɛdeɛ n agya yoas yɛeɛ no nyinaa na ɔno nso yɛeɛ
nanso sorɔnsorɔmmea no deɛ wɔanyi ɔman no kɔɔ so bɔɔ afɔdeɛ na wɔhyee aduhwam sorɔnsorɔmmea no so
na ahennie no timm ne nsam no ɔkumm ne nkoa a wɔkumm n agya ɔhene no
na awudifoɔ no mma no deɛ wanku wɔn sɛdeɛ wɔatwerɛ no mose mmara no mu sɛdeɛ awurade hyɛɛ sɛ wɔnnkum agyanom mma nti a nso wɔnkum mma agyanom nti na mmom obiara bɔne so na wɔnkum no
ɔno na ɔkumm edom mu nnipa mpemdu nkyene bonhwa mu na ɔde ɔko faa sela na ɔtoo ne din yokteel de bɛsi nnɛ
ɛberɛ no mu na amasia somaa abɔfoɔ maa wɔkɔɔ israelhene yehu ba yehoahas ba yehoas nkyɛn sɛ bra ma yɛnsɔ yɛn ho nhwɛ
na israelhene yehoas soma maa wɔbaa yudahene amasia nkyɛn sɛ nkasɛɛ dua a ɛwɔ lebanon no soma maa wɔkɔɔ tweneduro a ɛwɔ lebanon no nkyɛn sɛ fa wo babaa ma me ba nware na wiram mmoa a wɔwɔ lebanon no sene bɛtiatiaa nkasɛɛ dua no so
kum deɛ woakum edom na w akoma ama wo so ma w animuonyam nnɔɔso mma wo na tena wo fie na adɛn nti na wo ne mmusuo rebɛdi aperepereɛ na woahwe aseɛ wo ne yuda nyinaa
na amasia antie ɛnna israelhene yehoas foro baeɛ na wɔbɛhyiaam koe ɔno ne yudahene amasia wɔ bet semes a ɛyɛ yuda dea hɔ
na yuda dii nkoguo wɔ israel anim na wɔdwane kokɔɔ wɔn ntomadan mu
na israelhene yoas kyeree ahasia ba yehoas ba yudahene amasia wɔ bet semes na ɔbaa yerusalem bɛdwirii yerusalem fasuo firi efraim pono no ho de kɔsii ntwea pono no ho basafa ahanan
na ɔfaa sika ne dwetɛ nyinaa ne nnwinneɛ a ɔhunuu no awurade fie ne ahemfie akoradeɛ mu ne nnommum pii na ɔsane kɔɔ samaria
na yoas ho nsɛm nkaeɛ deɛ ɔyɛeɛ ne ne mmaninneɛ ne sɛdeɛ ɔne yudahene amasia koeɛ no wɔantwerɛ no israel ahemfo berɛsosɛm nwoma no mu
na yehoas tii n agyanom wɔ asamando na wɔsiee no samaria kaa israel ahemfo ho na ne ba yeroboam bɛdii n adeɛ
yoas ba yudahene amasia tenaa ase yehoahas ba israelhene yehoas wuo akyi mfirinhyia dunum
na amasia ho nsɛm nkaeɛ no wɔatwerɛ no yuda ahemfo berɛsosɛm nwoma no mu
na wɔpam ne tiri so yerusalem na ɔdwane kɔɔ lakis na wɔsoma maa wɔtii no kɔɔ lakis na wɔkɔkumm no wɔ hɔ
na wɔde no too apɔnkɔ so bae na wɔsiee no yerusalem kaa n agyanom ho dawid kuro mu
ɛnna yuda man no nyinaa faa asaria a wadi mfeɛ dunsia no na wɔsii no hene sii n agya amasia ananmu
ɔno na ɔkyekyeree elat na ɔdane maa yuda na akyire yi no ɔhene no tii n agyanom wɔ asamando
yudahene amasia yoas ba afe a ɛtɔ so dunum so na israelhene yeroboam yoas ba bɛdii hene samaria na ɔdii adeɛ mfeɛ aduanan baako
na ɔyɛɛ awurade ani so bɔne wamfiri nebat ba yeroboam a ɔmaa israel yɛɛ bɔne no bɔne nyinaa ho
ɔno na ɔkɔgyee israel hyeɛ sane maa wɔn de firi hamat de bɛsi araba po ano sɛ awurade israel nyankopɔn asɛm a ɔnam n akoa amitai ba yona odiyifoɔ a ɔfiri gat hefer so kaeɛ no
na awurade hunuu israel amanehunu sɛ ɛyɛ nwono papa na ɔdehyeɛ ne akoa nyinaa kɔ a israel nni ɔboafoɔ biara
nso na awurade nkaa sɛ ɔbɛpepa israel din afiri ɔsoro ase na ɔnam yoas ba yeroboam so gyee wɔn
na yeroboam ho nsɛm nkaeɛ ne deɛ ɔyɛeɛ nyinaa ne ne mmaninneɛ sɛdeɛ ɔkoeɛ ne sɛdeɛ ɔdanee damasko ne hamat a na ɛyɛ yuda dea no maa israel no wɔantwerɛ no israel ahemfo berɛsosɛm nwoma no mu
na yeroboam tii n agyanom israel ahemfo wɔ asamando na ne ba sakaria bɛdii n adeɛ
israelhene yeroboam afe a ɛtɔ so aduonu nson mu na yudahene amasia ba asaria bɛdii hene
ɔbɛdii hene no na wadi mfeɛ dunsia na ɔdii hene mfirinhyia aduonum mmienu wɔ yerusalem na ne na din ne yekolia a ɔfiri yerusalem
na ɔyɛɛ deɛ ɛtene awurade ani so sɛdeɛ n agya amasia yɛeɛ no nyinaa
gye sorɔnsorɔmmea no na wɔanyie na ɔman no kɔɔ so bɔɔ afɔdeɛ na wɔhyee aduhwam wɔ sorɔnsorɔmmea no so
na awurade bɔɔ ɔhene no maa no yaree kwata de kɔsii ne wuda na ɔkɔtenaa fie foforɔ a obiara nte mu na ɔhene ba yotam na ɔdii efie no soɔ na ɔbuu asase no sofoɔ atɛn
na asaria ho nsɛm nkaeɛ ne deɛ ɔyɛeɛ nyinaa wɔantwerɛ no yuda ahemfo berɛsosɛm nwoma no mu
na asaria tii n agyanom wɔ asamando na wɔsiee no kaa n agyanom ho dawid kuro mu na ne ba yotam bɛdii n adeɛ
yudahene asaria afe a ɛtɔ so aduasa nwɔtwe mu na yeroboam ba sakaria bɛdii israel so hene samaria ɔdii hene abosome nsia
na ɔyɛɛ awurade ani so bɔne sɛdeɛ n agyanom yɛeɛ no wamfiri nebat ba yeroboam bɔne a ɔmaa israel yɛeɛ no ho
na yabes ba salum pam ne tiri so na ɔbɔɔ no ibleam kumm no na ɔsii n ananmu dii hene
na sakaria ho nsɛm nkaeɛ no hwɛ wɔatwerɛ no israel ahemfo berɛsosɛm nwoma no mu
ɛno ne awurade asɛm no a ɔka kyerɛɛ yehu sɛ w awoɔ ntoatoasoɔ a ɛtɔ so nnan mu mma bɛtena israel adwa so no baa mu
yabes ba salum bɛdii hene yudahene usia afe a ɛtɔ so aduasa nkron mu na ɔdii hene bosome wɔ samaria
na gadi ba menahem firii tirsa foro baa samaria na ɔbɛbɔɔ yabes ba salum wɔ samaria kumm no na ɔsii n ananmu dii hene
na salum ho nsɛm nkaeɛ ne n apam a ɔpameeɛ no hwɛ wɔatwerɛ no israel ahemfo berɛsosɛm nwoma no mu
ɛberɛ no mu no menahem firii tirsa kɔkum tifsa ne deɛ ɛwɔ mu nyinaa ne ɛho asase ɛfiri sɛ wɔanhini no nti ɔkumm wɔn na ɔpaepaee emu anyinsɛnfoɔ nyinaa mu
yudahene asaria afe a ɛtɔ so aduasa nkron mu na gadi ba menahem bɛdii israel so hene mfeɛ du wɔ samaria
na ɔyɛɛ awurade ani so bɔne wamfiri nebat ba yeroboam a ɔmaa israel yɛɛ bɔne no bɔne ho ne nna nyinaa
asiriahene pul baa asase no so na menahem maa pul dwetɛ dwetikɛseɛ apem sɛ ɔmmoa no nhyɛ ne nsa mu den n ahennie no mu
na menahem gyegyee israel hɔ toɔ mmarima a wɔbɛtumi nyinaa hɔ dwetɛ nnwetɛbena aduonum aduonum sɛ ɔde rekɔma asiriahene ɛnna asiriahene nsa kaeɛ no ɔsaneeɛ na wannyina asase no so hɔ
na menahem ho nsɛm nkaeɛ ne deɛ ɔyɛeɛ nyinaa wɔantwerɛ no israel ahemfo berɛsosɛm nwoma no mu
na menahem tii n agyanom wɔ asamando na ne ba pekahia bɛdii n adeɛ
yudahene asaria afe a ɛtɔ so aduonum mu na menahem ba pekahia bɛdii israel so hene samaria mfeɛ mmienu
na ɔyɛɛ awurade ani so bɔne wamfiri nebat ba yeroboam a ɔmaa israel yɛɛ bɔne no bɔne ho
na ne kunini peka a ɔyɛ remalia ba pam ne tiri so na ɔbɔɔ no samaria ahemfie aban mu ɔne argob ne arie na gileadfoɔ mma mu mmarima aduonum ka ne ho na ɔkumm no na ɔbɛdii n adeɛ
na pekahia ho nsɛm nkaeɛ ne deɛ ɔyɛeɛ nyinaa hwɛ wɔatwerɛ no israel ahemfo berɛsosɛm nwoma mu
yudahene asaria afe a ɛtɔ so aduonum mmienu mu na remalia ba peka bɛdii israel so hene samaria mfeɛ aduonu
na ɔyɛɛ awurade ani so bɔne wamfiri nebat ba yeroboam a ɔmaa israel yɛɛ bɔne no bɔne ho
israelhene peka berɛ so na asiriahene tiglat pileser ba bɛfaa iyon abel bet maaka yanoa kedes hasor gilead ne galilea naftali asase nyinaa na ɔtuu wɔn kɔɔ asiria
na ela ba hosea pam remalia ba peka tiri so na ɔbɔɔ no kumm no na ɔbɛdii n adeɛ usia ba yotam afe a ɛtɔ so aduonu mu
na peka ho nsɛm nkaeɛ ne deɛ ɔyɛeɛ nyinaa hwɛ wɔatwerɛ no israel ahemfo berɛsosɛm nwoma no mu
israelhene remalia ba peka afe a ɛtɔ so mmienu mu na yudahene usia ba yotam bɛdii hene
ɔbɛdii hene no na wadi mfeɛ aduonu nnum na mfirinhyia dunsia na ɔdii hene yerusalem na ne na din de yerusa a ɔyɛ sadok babaa
na ɔyɛɛ deɛ ɛtene awurade ani so sɛdeɛ n agya usia yɛeɛ nyinaa na ɔyɛeɛ
gye sorɔnsorɔmmea na wanyiyie na ɔman no kɔɔ so bɔɔ afɔdeɛ hyee nnuhwam wɔ so ɔno na ɔsii awurade fie pono a ɛkorɔn no
na yotam ho nsɛm nkaeɛ ne deɛ ɔyɛeɛ nyinaa wɔantwerɛ no yuda ahemfo berɛsosɛm nwoma no mu
nna no mu na awurade firii aseɛ somaa siriahene resin ne remalia ba peka baa yuda soɔ
na yotam tii n agyanom wɔ asamando na wɔsiee no kaa n agyanom ho n agya dawid kuro mu na ne ba ahas bɛdii n adeɛ
remalia ba peka afe a ɛtɔ so dunson mu na yudahene yotam ba ahas bɛdii hene
ahas bɛdii hene no na wadi mfirinhyia aduonu na ɔdii hene mfirinhyia dunsia yerusalem na wanyɛ deɛ ɛtene awurade ne nyankopɔn ani so sɛ n agya dawid
na ɔfaa israel ahemfo kwan so na ne ba mpo ɔde no bɔɔ afɔdeɛ sɛ amanaman a awurade tuu wɔn firii israel mma anim no akyiwadeɛ a na wɔyɛ
na ɔbobɔɔ afɔdeɛ na ɔhyee nnuhwam sorɔnsorɔmmea ne nkokoɔ so ne nnua frɔmfrɔm nyinaa ase
ɛberɛ no mu na siriahene resin ne israelhene remalia ba peka foro baa yerusalem bɛkoeɛ na wɔkaa ahas hyɛɛ mu nanso wɔantumi anni ne so
ɛberɛ no mu ara na siriahene resin gyee elat sane maa siria na ɔpamoo yudafoɔ no firii elat na edomfoɔ baa elat bɛtenaa hɔ de bɛsi nnɛ
na ahas somaa abɔfoɔ maa wɔkɔɔ asiriahene tiglat pileser nkyɛn sɛ w akoa ne wo ba ne me foro bra bɛgye me siriahene ne israel hene a wɔasɔre atia me yi nsam
na ahas faa dwetɛ ne sika a wɔhunuu no awurade fie ne ahemfie akoradeɛ mu no soma maa wɔde kɔmaa asiriahene sɛ ayɛyɛdeɛ
na asiriahene tiee no na asiriahene foro baa damasko na ɔbɛfae na ɔtuu wɔn kɔduaa kir na ɔkum resin
na ɔhene ahas sii mu kɔhyiaa asiriahene tiglat pileser wɔ damasko na ɔkɔhunuu afɔrebukyia a ɛwɔ damasko no na ɔhene ahas de afɔrebukyia no nsɛsoɔ ne nsususoɔ sɛdeɛ ne yɛbea nyinaa teɛ soma maa wɔde brɛɛ ɔsɔfoɔ uria
na ɔsɔfoɔ uria sii afɔrebukyia no sɛdeɛ ɔhene ahas soma firii damasko de brɛɛ no no saa na ɔsɔfoɔ uria yɛ twɛnee ba a ɔhene ahas firi damasko baeɛ
na ɔhene firi damasko baeɛ no ɔhene bɛhunuu afɔrebukyia no na ɔhene twe pinii afɔrebukyia no ho na ɔbɔɔ so ɔhyeɛ afɔdeɛ
na ɔhyee ne hyeɛ afɔdeɛ ne n aduane afɔdeɛ na ɔhwiee n ahwiesa na ɔde n asomdwoeɛ afɔdeɛ mogya petee afɔrebukyia no so
na kɔbere mfrafraeɛ afɔrebukyia a ɛsi awurade anim no ɔtwe firii asɔredan no anim afɔrebukyia foforɔ no ne awurade dan no ntam de kɔsii afɔrebukyia no nkyɛn mu atifi fam
na ɔhene ahas hyɛɛ ɔsɔfoɔ uria sɛ afɔrebukyia kɛseɛ no so na hye anɔpa hyeɛ afɔdeɛ ne anwummerɛ aduane afɔdeɛ ne ɔhene hyeɛ afɔdeɛ ne n aduane afɔdeɛ ne asase yi sofoɔ nyinaa hyeɛ afɔdeɛ ne wɔn aduane afɔdeɛ ne wɔn ahwiesa na fa ɔhyeɛ afɔdeɛ mogya nyinaa ne okum afɔdeɛ nyinaa mogya pete so na kɔbere mfrafraeɛ afɔrebukyia no nsi me hɔ na makɔ so abisa
na ɔsɔfoɔ uria yɛɛ sɛdeɛ ɔhene ahas hyɛɛ no no nyinaa
na ɔhene ahas twitwaa nnaka no nhyehyɛmu no na ɔyiyii so nnwaresɛn no na ɔyii dwaresɛn no firii kɔbere mfrafraeɛ anantwie a ɛwɔ aseɛ no so na ɔde sii mmoseaa bi so
na ɔkwan a wɔakata soɔ a wɔfa so homeda a wɔyɛɛ no efie no mu ne ɔhene mfikyikwan no asiriahene nti ɔyi kɔtoo awurade fie
na ahas ho nsɛm nkaeɛ deɛ ɔyɛeɛ no wɔantwerɛ no yuda ahemfo berɛsosɛm nwoma no mu
na ahas tii n agyanom wɔ asamando na wɔsiee no kaa n agyanom ho dawid kuro mu na ne ba hesekia bɛdii n adeɛ
yudahene ahas afe a ɛtɔ so dummienu mu na ela ba hosea bɛdii israel so hene wɔ samaria mfeɛ nkron
na ɔyɛɛ awurade ani so bɔne nanso na ɛnte sɛ israel ahemfo a wɔdii n anim no
ɔno so na asiriahene salmaneser baeɛ na hosea bɛyɛɛ n akoa na ɔtuaa apeatoɔ maa no
na asiriahene hunuu sɛ hosea apam ne tiri so sɛ wasoma abɔfoɔ ama wɔakɔ misraimhene so nkyɛn na wamfa apeatoɔ ankɔma asiriahene sɛ daa afe no na asiriahene bɛkyekyeree no kɔtoo nneduadan mu
na asiriahene tu baa asase no nyinaa so na ɔbaa samaria bɛkaa no hyɛɛ mu mfeɛ mmiɛnsa
hosea afe a ɛtɔ so nkron mu na asiriahene faa samaria na ɔtuu israel kɔɔ asiria na ɔde wɔn kɔduaa hala ne habor gosan asubɔnten ho ne media nkuro mu
na ɛbaa saa ɛfiri sɛ na israelfoɔ ayɛ awurade wɔn nyankopɔn a ɔyii wɔn misraim asase soɔ misraimhene farao nsam baeɛ no bɔne na wɔakɔsom anyame foforɔ
na wɔanante amanaman a awurade tuu wɔn firii israel mma anim no amammerɛ ne israel ahemfo deɛ a wɔhyehyɛeɛ no mu
na israelfoɔ no nam aseɛ dii nsɛm a ɛmfata na ɛne awurade wɔn nyankopɔn dii asie na wɔsisii sorɔnsorɔmmea wɔn nkuro nyinaa mu ɛfiri awɛmfoɔ abantenten so kɔsi afasuo nkuro so
na wɔyeyɛɛ adum ne asera nnua nkokoɔ a ɛkorɔn nyinaa so ne nnua frɔmfrɔm nyinaa ase maa wɔn ho
na ɛhɔ na wɔhyee nnuhwam sorɔnsorɔmmea nyinaa sɛ amanaman a awurade tutuu wɔn firii wɔn anim no na wɔdii nsɛmmɔne de huruu awurade bo
na wɔsonsom ahonihuhuo a awurade aka wɔn ɛho asɛm sɛ monnni saa asɛm yi no
na awurade nam n adiyifoɔ nyinaa ne adehunufoɔ nyinaa so dii israel ne yuda adanseɛ sɛ monsane mfiri mo akwammɔne no so na monni me mmara nsɛm ne m ahyɛdeɛ so sɛ mmara a mehyɛɛ mo agyanom a menam me nkoa adiyifoɔ no so memaa wɔde brɛɛ mo no nyinaa
nanso wɔantie na wɔsensenee wɔn kɔn sɛ wɔn agyanom a wɔannye awurade wɔn nyankopɔn annie no kɔn
na wɔpoo n ahyɛdeɛ ne n apam a ɔne wɔn agyanom pameeɛ ne n adanseɛ a ɔdii wɔn no na wɔkɔdii ahuhudeɛ akyi dii ahuhusɛm na wɔkɔdii amanaman a wɔatwa wɔn ho ahyia a awurade hyɛɛ wɔn sɛ wɔnnyɛ sɛ wɔn no akyi
na wɔgyaa awurade wɔn nyankopɔn mmara nyinaa na wɔyɛɛ ahoni a wɔaguo nantwie mma mmienu fae na wɔyɛɛ asera nnua na wɔsɔree ɔsoro asafo nyinaa na wɔsom baal
na wɔmemaa wɔn mmammarima ne wɔn mmammaa fefaa ogya mu na wɔhyehyɛɛ nkɔm bisabisaa adeɛ na wɔtontɔn wɔn ho sɛ wɔbɛyɛ awurade ani so bɔne de ahuru ne bo
enti na awurade faa israel abufuo sɛɛ na ɔyii wɔn firii n anim wannya obiara sɛ yuda abusuakuo nko
yuda nso anni awurade wɔn nyankopɔn mmara nsɛm so na wɔnantee israel ahyɛdeɛ a wɔyɛeɛ no mu
enti na awurade poo israel asefoɔ nyinaa na ɔbrɛɛ wɔn ase na ɔde wɔn hyɛɛ afomfafoɔ nsa kɔsii sɛ ɔtoo wɔn firii n anim guiɛ
na israel te firii dawid fie ho na wɔde nebat ba yeroboam sii hene na yeroboam twee israel firii awurade akyiridie ho maa wɔyɛɛ bɔne kɛse
na israelfoɔ kɔnantee yeroboam bɔne a ɔyɛeɛ no nyinaa mu wɔamfiri ho
de kɔsii sɛ awurade yii israel firii n anim sɛdeɛ ɔnam ne nkoa adiyifoɔ no nyinaa so kaeɛ no ɛno na wɔtuu israel firii n asase so kɔɔ asiria de bɛsi nnɛ
na asiriahene kɔfaa nnipa firii babel ne kuta ne awa ne hamat ne sefarwaim de wɔn bɛduaa samaria nkuro mu sii israelfoɔ no ananmu na wɔdii samaria so na wɔtenaa ne nkuro mu
na ɛbaa sɛ wɔn hɔ tena mfitiaseɛ mu no na wɔnsuro awurade na awurade somaa agyata maa wɔbaa wɔn mu a wɔkunkumm wɔn mu binom
na wɔkɔka kyerɛɛ asiriahene sɛ amanaman a woatutu wɔn de wɔn abɛdua samaria nkuro mu yi wɔnnim asase no so nyankopɔn no atemmudeɛ enti wasoma agyata ama wɔaba wɔn mu na hwɛ wɔrekunkum wɔn ɛsiane sɛ wɔnnim asase no so nyankopɔn atemmudeɛ
ɛnna asiriahene no hyɛɛ sɛ momma asɔfoɔ a moatu wɔn hɔ no mu baako nkɔ hɔ na ɔnkɔ nkɔtena hɔ na ɔnkyerɛkyerɛ wɔn asase no so nyankopɔn no atemmudeɛ
na asɔfoɔ a wɔtuu wɔn firii samaria no mu baako ba bɛtenaa betel na ɔkyerɛkyerɛɛ wɔn sɛdeɛ wɔnsuro awurade
nanso amanaman no yeyɛɛ wɔn anyame na wɔde wɔn sisii sorɔnsorɔmmea adan a samariafoɔ yeyɛeɛ no mu ɔman biara wɔn nkuro a wɔte mu no mu
na babelfoɔ no yɛɛ sukot benot na kutfoɔ no yɛɛ nergal na hamatfoɔ no yɛɛ asima
na awifoɔ no yɛɛ nibhas ne tartak na sefarwifoɔ de ogya hyehyee wɔn mma maa adramelek ne anamelek sefarwaim anyame no
na wɔsuroo awurade nso na kuro biara yii nipa yɛɛ no sorɔnsorɔmmea sɔfoɔ wɔn na wɔbobɔɔ afɔdeɛ maa wɔn sorɔnsorɔmmea afie no mu
wɔsuroo awurade deɛ nanso wɔsonsom wɔn ara wɔn anyame sɛ amanaman a wɔtuu wɔn firii hɔ baeɛ no amanneɛ teɛ
ɛde bɛsi nnɛ yi ara wɔyɛ sɛ kane nneyɛɛ no wɔnsuro awurade nso wɔnyɛ sɛdeɛ wɔn ahyɛdeɛ anaa wɔn atemmudeɛ anaa mmara anaa ɛmom a awurade hyɛɛ yakob a ɔtoo no din israel no mma no
wɔn na awurade ne wɔn pameeɛ na ɔhyɛɛ wɔn sɛ monnsuro anyame foforɔ na monnsɔre wɔn na monnsom wɔn na mommmɔ wɔn afɔdeɛ
na mmom awurade a ɔde ahoɔden kɛseɛ ne basa a watene mu kɔyii mo firii misraim asase so baeɛ no ɔno na monsuro no na ɔno na monsɔre no na ɔno na mommɔ no afɔdeɛ
na ahyɛdeɛ ne atemmudeɛ ne mmara ne ɛmom a ɔtwerɛ maa mo no monni so nyɛ no mo nna nyinaa na monnsuro anyame foforɔ
na apam a me ne mo pameeɛ no mommma mo werɛ mmfi na monnsuro anyame foforɔ
na mmom awurade mo nyankopɔn na monsuro no na ɔno na ɔbɛyi mo afiri mo atamfoɔ nyinaa nsam
nanso wɔantie na mmom sɛ wɔn kane yɛbea teɛ no ara na wɔyɛeɛ
sɛɛ na amanaman yi suro awurade na wɔsonsom wɔn ahoni a wɔasensene no wɔn mma ne wɔn mma mma nso sɛdeɛ wɔn agyanom yɛeɛ no saa ara na wɔn nso wɔyɛ de bɛsi nnɛ
na israelhene ela ba hosea afe a ɛtɔ so mmiɛnsa mu na yudahene ahas ba hesekia bɛdii hene
ɔbɛdii hene no na wadi mfirinhyia aduonu nnum na ɔdii hene mfeɛ aduonu nkron wɔ yerusalem na ne na din de abi a ɔyɛ sakaria babaa
na ɔyɛɛ deɛ ɛtene awurade ani so sɛdeɛ n agya dawid yɛeɛ nyinaa
ɔyiyii sorɔnsorɔmmea no na ɔbubuu adum no na ɔtwitwaa asera nnua no guiɛ na ɔbubuu kɔbere mfrafraeɛ ɔwɔ a mose yɛeɛ no ɛfiri sɛ saa berɛ no na israelfoɔ hye aduhwam ma no na wɔfrɛ no nehustan
awurade israel nyankopɔn so na ɔde ne ho toeɛ na n akyiri no obiara amma sɛ ɔno yuda ahemfo nyinaa mu na obiara anni n anim saa
na ɔbataa awurade ho wansane amfiri n akyi na ɔdii mmara nsɛm a awurade hyɛɛ mose no so
na awurade dii n akyi baabiara a na ɔfiri korɔ no ɔnya siadeɛ na ɔtee asiriahene so atua na wansom no
ɔno na ɔkunkumm filistifoɔ kɔduruu gasa ne ɛho asase so de firi awɛmfoɔ abantenten so kɔsii kuro a afasuo atwa ho ahyia no so
na ɛbaa sɛ ɔhene hesekia afe a ɛtɔ so nnan a ɛyɛ israelhene ela ba hosea afe a ɛtɔ so nson mu no asiriahene salmaneser foro baa samaria so bɛkaa no hyɛɛ mu
na mfeɛ mmiɛnsa awieeɛ no wɔfae hesekia afe a ɛtɔ so nsia a ɛne israelhene hosea afe a ɛtɔ so nkron no mu na wɔfaa samaria
na asiriahene tuu israel kɔɔ asiria na ɔde wɔn kɔguu hala ne habor gosan asubɔnten ho ne media nkuro mu
ɛfiri sɛ wɔantie awurade wɔn nyankopɔn na wɔtoo n apam ne deɛ awurade akoa mose hyɛeɛ no nyinaa na wɔantie na wɔanyɛ
na ɔhene hesekia afe a ɛtɔ so dunan mu na asiriahene sanaherib tu baa yuda nkuro a ɛyɛ den nyinaa so bɛfaeɛ
na yudahene hesekia soma maa wɔkɔɔ asiriahene nkyɛn wɔ lakis sɛ mayɛ bɔne sane firi me so na deɛ wode bɛto me soɔ no mɛsoa na asiriahene hyɛɛ sɛ yudahene hesekia ntua dwetɛ dwetikɛseɛ ahasa ne sika dwetikɛseɛ aduasa
na hesekia de dwetɛ a wɔhunuu no awurade fie ne ahemfie akoradeɛ mu no nyinaa mae
ɛberɛ no mu na hesekia twitwaa awurade aban apono ne adum ho sika a yudahene hesekia de duraduraa ho no na ɔde maa asiriahene
ɛnna asiriahene somaa ne sahene anaa tartan ne piafoɔ panin anaa rabsaris ne nsahyɛfoɔ panin anaa rabsake no firi lakis ne dɔm a emu yɛ duro baa ɔhene hesekia so wɔ yerusalem na wɔforo baa yerusalem na wɔforo baeɛ no wɔbɛgyinaa atifi tareɛ a ɛwɔ ntomasifoɔ asasewa no tempɔn ho no suka ho
na wɔbɛfrɛɛ ɔhene ɛnna hilkia ba eliakim a ɔdi efie no soɔ ne ɔtwerɛfoɔ sebna ne ɔsɛnkaefoɔ asaf ba yoa firii adi kɔɔ wɔn nkyɛn
na rabsake no ka kyerɛɛ wɔn sɛ monka nkyerɛ hesekia sɛ sɛ ɔhenkɛseɛ no asiria hene no seɛ nie ɛdeɛn koraa na wode wo ho to soɔ yi
wosusu sɛ anosɛm nko yɛ akodie ho nyansa ne mmaninyɛ na afei hwan so na wode wo ho toɔ a enti wote me so atua yi
afei hwɛ wode wo ho to demmire a abuo yi so ɛne misraim a sɛ obi twere no a ɛwɔ ne nsam hwire mu saa na misraimhene farao teɛ ma wɔn a wɔde wɔn ho to ne soɔ nyinaa
na sɛ moka kyerɛ me sɛ awurade yɛn nyankopɔn so na yɛde yɛn ho toɔ a ɛnyɛ ɔno na hesekia ayi ne sorɔnsorɔmmea ne n afɔrebukyia na wase yuda ne yerusalem sɛ afɔrebukyia a ɛwɔ yerusalem yi anim na monsɔreɛ
na afei bra na ɛne me wura asiriahene nto nkyea ɛ na mɛma wo apɔnkɔ mpem mmienu sɛ wobɛtumi anya nnipa atenatena wɔn so anaa
na nteaseɛnam ne apɔnkɔfoɔ nti wode wo ho akɔto misraim soɔ yi ɛbɛyɛ dɛn na woadane me wura nkoa nketewa mu safohene baako ani
afei mekwatii awurade na mebaa ha yi sɛ merebɛsɛe ha anaa awurade na ɔka kyerɛɛ me sɛ tu kɔ asase yi so kɔsɛe no
na hilkia ba eliakim ne sebna ne yoa ka kyerɛɛ rabsake no sɛ ɛne wo nkoa nka aramaik kasa na yɛn deɛ yɛte na ɛne yɛn nnka yuda kasa a nkurɔfoɔ a wɔreboa ɔfasuo no toɔ no teɛ mu
na rabsake no bisaa wɔn sɛ wo wura ne wo nkyɛn na me wura somaa me sɛ memmɛka nsɛm yi anaa ɛnyɛ mmarima a wɔtete ɔfasuo soɔ yi nkyɛn sɛ wɔnni wɔn ara wɔn sɛbeɛ na wɔnnom wɔn dwonsɔ sɛ mo ara
ɛnna rabsake no gyinaeɛ na ɔde ɛnne kɛseɛ teaa mu yuda kasa mu kaa sɛ montie ɔhenkɛseɛ no asiriahene no asɛm
sɛ ɔhene seɛ nie mommma hesekia nnaadaa mo na ɔrentumi nnye mo mfiri ne nsam
nso mommma hesekia mmma mommfa mo ho nnto awurade so sɛ gyeɛ na awurade bɛgye yɛn na wɔremfa kuro yi nhyɛ asiriahene nsa
monntie hesekia na sɛ asiriahene seɛ nie mo ne me nni asomdwoeɛsɛm na momfiri mmra me nkyɛn na monni mo bobe ne mo borɔdɔma no bi na monnom mo mmura mu nsuo
nkɔsi sɛ mɛba mabɛfa mo akɔ asase a ɛte sɛ mo asase yi soɔ ayuo ne nsa asase aduane ne bobe nturo asase ngodua ne ɛwoɔ asase so na moanya nkwa na moanwu na sɛ hesekia to mo tɛkyerɛmakyene sɛ awurade bɛgye yɛn a monntie
amanaman anyame no mu bi agye n asase afiri asiriahene nsam pɛn
ɛhe na hamat ne arpad anyame no wɔ ɛhe na sefarwaim hena ne iwa anyame no wɔ wɔagye samaria me nsam
nsase no so anyame nyinaa mu hwannom na wɔagye wɔn nsase afiri me nsam na awurade bɛgye yerusalem afiri me nsam anaa
na ɔman no muaa wɔn ano na wɔammua no asɛm biara ɛfiri sɛ ɛyɛ ɔhene asɛm a ɔhyɛɛ sɛ mommmua no
ɛnna hilkia ba eliakim a na ɔdi efie no soɔ no ne ɔtwerɛfoɔ sebna ne asaf ba ɔsɛnkaefoɔ yoa de wɔn ntadeɛ a wɔasunsuane mu baa hesekia nkyɛn bɛkaa rabsake no nsɛm no kyerɛɛ no
na ɔhene hesekia teeɛ no ɔsunsuanee ne ntadeɛ mu na ɔfiraa ayitoma na ɔsii mu kɔɔ awurade fie
na ɔsomaa eliakim a na ɔdi efie no soɔ ne ɔtwerɛfoɔ sebna ne asɔfoɔ mu mpanimfoɔ a wɔfirafira ayitoma kɔɔ amos ba odiyifoɔ yesaia nkyɛn
na wɔkɔka kyerɛɛ no sɛ sɛ hesekia seɛ nie ahohiahia ne asotwe ne nsopa da ne nnɛ na mma aduru awotwaa ano na ahoɔden nni hɔ a wɔde bɛwo wɔn
ebia awurade wo nyankopɔn bɛte rabsake no a ne wura asiria hene asoma no sɛ ɔmmɛsopa onyankopɔn teasefoɔ no nsɛm na nsɛm a awurade wo nyankopɔn ateɛ no nti watwe n aso enti ma wo mpaebɔ so ma nnipa nkaeɛ a wɔwɔ hɔ no
na ɔhene hesekia nkoa no baa yesaia nkyɛn
na yesaia ka kyerɛɛ wɔn sɛ sɛ monka nkyerɛ mo wura nie sɛ awurade seɛ nie nsuro nsɛm a woteeɛ a asiriahene nkoa de abɛya me no anim
hwɛ mede honhom bi bɛhyɛ ne mu na wate nsɛm bi na wasane akɔ n asase so na mama no atɔ nkrantɛ ano n asase so
na rabsake no sanee na ɔkɔtoo asiriahene sɛ ɔne libna reko ɛfiri sɛ na wate sɛ watu afiri lakis
na ɔtee etiopiahene tirhaka nka sɛ hwɛ watu ne wo rebɛko na ɔsane somaa abɔfoɔ baa hesekia nkyɛn bio sɛ
sɛ monkɔka nkyerɛ yudahene hesekia nie mma wo nyankopɔn a wode wo ho ato ne soɔ no nnaadaa wo sɛ wɔremfa yerusalem nhyɛ asiriahene nsa
hwɛ wo ara woate deɛ asiria ahemfo ayeyɛ nsase nyinaa asɛe no pasapasa no na wo na wɔbɛgye woɔ anaa
amanaman a m agyanom asɛe wɔn gosan haran resef ne edenfoɔ a wɔwɔ telasar no anyame no gyee wɔn anaa
ɛhe na hamathene arpadhene sefarwaim kuro hena ne iwahene no wɔ
na hesekia gyee nwoma no abɔfoɔ no nsam na ɔkenkanee na ɔforo kɔɔ awurade fie na hesekia trɛɛ mu too awurade anim
na hesekia bɔɔ awurade anim mpaeɛ sɛ awurade israel nyankopɔn a wote kerubim soɔ wo nko wone onyankopɔn asase so ahennie nyinaa mu wo na woyɛɛ ɔsoro ne asase
brɛ w aso ase awurade na tie bue w ani awurade na hwɛ na tie sanaherib nsɛm a wasoma sɛ wɔmfa mmɛsopa wo onyankopɔn teasefoɔ no
ɛwom awurade asiria ahemfo asɛe amanaman ne wɔn nsase
na wɔatoto wɔn anyame agu ogya mu ɛfiri sɛ wɔnyɛ anyame na ɛyɛ onipa nsa ano adwuma dua ne ɔboɔ nko ara na wɔasɛe wɔn
enti afei awurade yɛn nyankopɔn gye yɛn firi ne nsam na asase so ahennie nyinaa nhunu sɛ wo awurade ne onyankopɔn wo nkutoo ara nko
ɛnna amos ba yesaia soma maa wɔkɔɔ hesekia nkyɛn sɛ sɛ awurade israel nyankopɔn seɛ nie deɛ wobɔɔ me ɛho mpaeɛ asiriahene sanaherib ho no mate
yei ne asɛm a awurade aka agu ne soɔ no ɔbaabunu sion babaa nobu wo animtia yi wo ahi yerusalem babaarewoso ne ti wɔ w akyiri
hwan na woasopa no na woaya no na hwan so na woama wo nne soɔ na woama w ani atra wo ntɔn wode atia israel kronkronni no
w abɔfoɔ so na wonam asopa awurade na woaka sɛ mede me nteaseɛnam dodoɔ no maforo kɔ mmepɔ atifi lebanon mu nohoa tɔnn na mɛtwitwa ne ntweneduro atentene ne pepeaa a ɛyɛ fɛ no agu na makɔduru n atenaeɛ a ɛwɔ akyirikyiri ne kwaeɛbirentuo mu
me na matutu mmura manom amannɔne nsuo na mede me nammuromu mawe misraim nsubɔntene nyinaa
adɛn wontee sɛ mefiri meyɛeɛ akyɛreɛ na mefiri tete mmerɛ mu na mehyɛɛ no saa na mama no aba mu sɛ wɔnsɛe nkuro a afasuo atwa ho ahyia mma no nnanedane akurofo akuakuo
na emufoɔ no wɔn nsa anso hwee yɛ wɔn akoma tui na wɔn ani wui wɔdanedanee mfofowa so ahahan ne wira mono adan atifi wira ne ayuo a amma ne ho soɔ na ahoa
na menim w asetena ne w adifire ne wo muba no ɛne wo dam a wobɔ no me soɔ no
ɛsiane sɛ wobɔ me so dam na w ahantan aforo abɛduru m aso mu nti mede me kawa bɛhyɛ wo hwenem na mede me nnareka bɛto w ano mu na masane wo afa ɔkwan a wonam so baeɛ no so akɔ
na yei nyɛ wo nsɛnkyerɛnneɛ afe yi mu monni ntwakaeɛ a ɛfifiriiɛ na afe a ɛtɔ so mmienu no mu deɛ ɛbɛdi akyire aba na afe a ɛtɔ so mmiɛnsa mu no mongu na montwa na montɛ bobe nturo na monni mu aba
na yuda fie mu wɔn a wɔagye wɔn afiri mu a wɔaka no wɔn ase bɛgye nhini bio na wɔaso aba wɔ soro
na yerusalem na nnipa nkaeɛ bi bɛfire na nnipa a wɔafiri mu anya nkwa nso afiri sion bepɔ so awurade ninkuntwe na ɛbɛyɛ yei
enti sɛ awurade se asiriahene ho nie ɔremma kuro yi mu na ɔrento agyan mma ha na ɔremfa ɛkyɛm mmɛhyia no na ɔrenhɔre pie ntia no
ɔkwan a ɔnam so baeɛ no so na ɔnam bɛsane akorɔ na kuro yi deɛ ɔremma mu awurade na ɔseɛ
na mɛbɔ kuro yi ho ban na magye no me ara ne m akoa dawid nti
na anadwo no ara awurade bɔfoɔ firi kɔkumm asiria nsra mu nnipa mpemha aduɔwɔtwe nnum na wɔsɔree anɔpa no na hwɛ na wɔn nyinaa yɛ awufoɔ afunu
ɛnna asiriahene sanaherib sii mu saneeɛ na ɔkɔtenaa ninewe
na ɔresɔre ne nyame nisrok fie no ne mma adramelek ne sareser de nkrantɛ kumm no na wɔfiri hɔ dwane kɔɔ ararat asase so na ne ba esarhadon bɛdii n adeɛ
nna no mu no hesekia yaree owuyadeɛ na amos ba odiyifoɔ yesaia baa ne nkyɛn bɛka kyerɛɛ no sɛ sɛ awurade seɛ nie hyɛ wo fie nsamanseɛ na worebɛwu na worennya nkwa
ɛnna hesekia danee n ani kyerɛɛ ɔfasuo na ɔbɔɔ awurade mpaeɛ sɛ
ao awurade kae sɛdeɛ manante w anim nokorɛ ne akoma a ɛyɛ pɛ mu na mayɛ deɛ ɛyɛ wɔ w ani soɔ na hesekia suu esu kɛseɛ
na ɛbaa sɛ yesaia nnya mfirii mfimfini abannwa no mu no awurade asɛm baa ne nkyɛn sɛ
sane kɔka kyerɛ hesekia me man so hwɛfoɔ no sɛ sɛ awurade w agya dawid nyankopɔn seɛ nie mate wo mpaebɔ mahunu wo nisuo hwɛ me na mɛsa wo yadeɛ da a ɛtɔ so mmiɛnsa no wobɛforo akɔ awurade fie
na mede mfirinhyia dunum bɛto wo nna so na mɛgye wo ne kuro yi afiri asiriahene nsam na mabɔ kuro yi ho ban me ara ne m akoa dawid nti
na yesaia se momfa borɔdɔma a wɔabɔ no ɛtoa mmra na momfa ntare mpɔmpɔ no so na ɔnya nkwa
na hesekia bisaa yesaia sɛ ɛdeɛn ne nsɛnkyerɛnneɛ sɛ awurade bɛsa me yadeɛ na da a ɛtɔ so mmiɛnsa no mɛkɔ awurade fie
na yesaia se yei nyɛ wo awurade nsam nsɛnkyerɛnneɛ sɛ awurade bɛyɛ adeɛ a waka no sunsum no nkɔ anim ntwedeɛ du anaasɛ ɛnsane n akyi ntwedeɛ du sunsum no nkɔ anim ntwedeɛ du anaasɛ ɛnsane n akyi ntwedeɛ du ɔrema ɛberɛ asane n akyi dɔnhwere du
na hesekia se ɛyɛ mmerɛ ma sunsum sɛ ɛsiane ntwedeɛ du dabi na ma sunsum no nsane n akyi ntwedeɛ du
ɛnna odiyifoɔ yesaia frɛɛ awurade na ɔmaa sunsum no sane n akyi ntwedeɛ du ahas owia dɔn so ntwedeɛ a asiane dada no so
ɛberɛ no mu no babelhene baladan ba merodak baladan soma maa wɔde nwoma ne ayɛyɛdeɛ brɛɛ hesekia ɛfiri sɛ ɔtee sɛ hesekia yareeɛ
na hesekia tiee wɔn na ɔkyerɛɛ wɔn n akoradeɛ dan nyinaa dwetɛ ne sika ne nnuhwam ne ngo pa ne n akodeɛ dan nyinaa ne deɛ wɔhunu n akoradeɛ mu nyinaa biribiara nni ne fie ne deɛ ɔdi soɔ nyinaa mu a hesekia amfa ankyerɛ wɔn
ɛnna odiyifoɔ yesaia baa ɔhene hesekia nkyɛn bɛbisaa no sɛ nnipa yi se sɛn na ɛhe na wɔfiri baa wo nkyɛn yi na hesekia se wɔfiri akyirikyiri asase bi so na ɛbaeɛ wɔfiri babel
na ɔbisaa sɛ ɛdeɛn na wɔahunu wɔ wo fie na hesekia buaa sɛ deɛ ɛwɔ me fie nyinaa wɔahunu biribiara nni m akoradeɛ mu a mamfa mankyerɛ wɔn
na yesaia ka kyerɛɛ hesekia sɛ tie awurade asɛm
hwɛ nna bi reba a wɔbɛsoa deɛ ɛwɔ wo fie nyinaa ne deɛ w agyanom akora de abɛsi nnɛ yi akɔ babel biribiara renka awurade na ɔseɛ
na wo mma a wɔfiri wo mu a woawo wɔn no mu binom wɔbɛfa wɔn na wɔakɔyɛ babel hene aban mu apiafoɔ
ɛnna hesekia ka kyerɛɛ yesaia sɛ awurade asɛm a woaka no ɛyɛ na ɔkaa sɛ ɛnyɛ sɛ asomdwoeɛ ne nokorɛ na ɛbɛwɔ hɔ me nna mu
na hesekia ho nsɛm nkaeɛ ne ne mmaninneɛ nyinaa ne sɛdeɛ ɔyɛɛ tareɛ ne suka na ɔde nsuo no baa kuro no mu no wɔatwerɛ no yuda ahemfo berɛsosɛm nwoma no mu
na hesekia tii n agyanom wɔ asamando na ne ba manase bɛdii n adeɛ
manase bɛdii hene no na wadi mfirinhyia dummienu na ɔdii hene mfeɛ aduonum nnum wɔ yerusalem na ne na din de hefsibah
na ɔyɛɛ awurade ani so bɔne sɛ amanaman a awurade tuu wɔn firii israelfoɔ anim no akyiwadeɛ
na ɔsane sisii sorɔnsorɔmmea a n agya hesekia sɛesɛee no na ɔsisii afɔrebukyia maa baal na ɔyɛɛ asera nnua sɛdeɛ israelhene ahab yɛeɛ no na ɔsɔree ɔsoro asafo nyinaa na ɔsom wɔn
na ɔsisii afɔrebukyia awurade fie a awurade kaa ho asɛm sɛ yerusalem na mede me din bɛto hɔ no mu
na ɔsisii afɔrebukyia maa ɔsoro asafo nyinaa awurade fie abannwa mmienu no so
na ɔmaa ne babarima faa ogya mu de bɔɔ afɔdeɛ na ɔyɛɛ abayideɛ ne adebisadeɛ na ɔhyehyɛɛ asamanfrɛfoɔ ne adunsinfoɔ ɔmaa bɔne a ɔyɛeɛ no dɔɔso awurade ani so de huruu ne bo
na ɔde asera ohoni a ɔyɛeɛ no sii efie no mu efie a awurade kaa ho asɛm kyerɛɛ dawid ne ne ba salomo no sɛ efie yi ne yerusalem na mayi israel mmusuakuo nyinaa mu na mede me din bɛto daa
nanso meremma israel nan ntu nkyini mfiri asase a mede mama wɔn agyanom no so bio na deɛ wɔnyɛ nkutoo ne sɛ wɔhwɛ yɛ sɛdeɛ mahyɛ wɔn nyinaa ne sɛdeɛ mmara a m akoa mose hyɛɛ wɔn no nyinaa teɛ
nanso wɔantie na manase de wɔn yerae maa wɔyɛɛ bɔne sene amanaman a awurade sɛee wɔn firii israel soɔ no
na awurade nam ne nkoa adiyifoɔ no so kaa sɛ
ɛsiane sɛ yudahene manase ayɛ saa akyiwadeɛ yi na wayɛ bɔne asene deɛ amorifoɔ a wɔdii n anim yɛeɛ nyinaa na ɔde n abosonhuhuo ama yuda nso ayɛ bɔne nti
sɛ awurade israel nyankopɔn seɛ nie hwɛ mede bɔne mereba yerusalem ne yuda so a obiara a ɔbɛteɛ no n aso mmienu mu bɛyɛ no kyeoo
na mɛtwe samaria susuhoma mu ne ahab fie so taahoma mu aba yerusalem so na mɛpepa yerusalem mu sɛdeɛ wɔpepa ayowa mu wɔpepa na wɔdane butuo
na mɛpo m agyapadeɛ nkaeɛ no na mede wɔn ahyɛ wɔn atamfoɔ nsa na wɔayɛ fonam ne fomfa adeɛ ama wɔn atamfoɔ nyinaa
ɛfiri sɛ wɔayɛ m ani so bɔne na wɔahuru me bo firi da a wɔn agyanom firii misraim baeɛ de bɛsi nnɛ
afei nso mogya a ɛdi bem nso manase kaa pii pa ara gui kɔsii sɛ ɔde hyɛɛ yerusalem ma firi ano kɔpem ano ɛsono ne bɔne a ɔmaa yuda yɛeɛ sɛ wɔyɛɛ deɛ ɛnyɛ wɔ awurade ani soɔ no
na manase ho nsɛm nkaeɛ ne deɛ ɔyɛeɛ nyinaa ne ne bɔne a ɔyɛeɛ no wɔatwerɛ no yuda ahemfo berɛsosɛm nwoma no mu
na manase tii n agyanom wɔ asamando na wɔsiee no ne fie turo a ɛne usa turo no mu na ne ba amon bɛdii n adeɛ
amon bɛdii hene no na wadi mfirinhyia aduonu mmienu na ɔdii hene mfeɛ mmienu yerusalem na ne na din de mesulemet a ɔyɛ harus a ɔfiri yotba ba
na ɔyɛɛ awurade ani so bɔne sɛdeɛ n agya manase yɛeɛ no
na ɔnantee ɔkwan a n agya nantee mu no nyinaa mu na ɔsom abosonhuhuo a n agya someeɛ no na ɔsɔree wɔn
na ɔgyaa awurade n agyanom nyankopɔn na wannante awurade kwan mu
na amon nkoa pam ne tiri so na wɔkumm ɔhene no wɔ ne fie
na asase no sofoɔ no kunkumm wɔn a wɔpamm ɔhene amon tiri soɔ no nyinaa na asase no sofoɔ no de ne ba yosia sii hene n ananmu
na amon ho nsɛm nkaeɛ deɛ ɔyɛeɛ no wɔantwerɛ no yuda ahemfo berɛsosɛm nwoma no mu
na wɔsiee no ne da mu usa turom na ne ba yosia bɛdii n adeɛ
yosia bɛdii hene no na wadi mfirinhyia nwɔtwe na ɔdii hene mfeɛ aduasa baako wɔ yerusalem na ne na din de yedida a ɔyɛ adaia a ɔfiri boskat ba
na ɔyɛɛ deɛ ɛtene awurade ani so na ɔnantee n agya dawid kwan nyinaa mu na wammane ankɔ nifa anaa benkum
na ɔhene yosia afe a ɛtɔ so dunwɔtwe no mu no ɔhene somaa mesulam ba asalia ba ɔtwerɛfoɔ safan maa no kɔɔ awurade fie sɛ
kɔ ɔsɔfo panin hilkia nkyɛn na ɔmmu sika a wɔde baa awurade fie a ɛpono ano ahwɛfoɔ aboa ano afiri ɔman no nsam no ho nkonta mma wo
na wɔmfa nhyɛ wɔn a wɔyɛ adwuma no a wɔde wɔn asisi awurade fie soɔ no nsam na wɔmfa mma awurade fie mu adwumayɛfoɔ no sɛ wɔnsiesie efie no mu adango no
ne nnua adwumfoɔ ne adansifoɔ ne abantofoɔ no na wɔmfa ntotɔ nnua ne aboɔ a wɔatwa na wɔmfa nsiesie efie no
nanso wɔne wɔn mmmu sika a wɔde ahyɛ wɔn nsa no ho nkonta ɛfiri sɛ wɔyɛ no nokorɛ mu
na ɔsɔfo panin hilkia ka kyerɛɛ ɔtwerɛfoɔ safan sɛ mahunu mmara nwoma no awurade fie na hilkia de nwoma no maa safan na ɔkenkanee
na ɔtwerɛfoɔ safan baa ɔhene nkyɛn na ɔde mu asɛm brɛɛ ɔhene sɛ wo nkoa ahwie sika a wɔhunuu no efie no mu no agu hɔ na wɔde ahyɛ wɔn a wɔyɛ adwuma no a wɔde wɔn asisi awurade fie soɔ no nsa
na ɔtwerɛfoɔ safan bɔɔ din kyerɛɛ ɔhene sɛ ɔsɔfoɔ hilkia de nwoma bi ama me na safan kenkanee no ɔhene anim
na ɛbaa sɛ ɔhene tee mmara nwoma no mu nsɛm no ɔsunsuanee ne ntadeɛ mu
na ɔhene hyɛɛ ɔsɔfoɔ hilkia ne safan ba ahikam ne mikaia ba akbor ne ɔtwerɛfoɔ safan ne ɔhene akoa asaia sɛ
monkɔ nkɔbisa awurade mma me ne ɔman yi ne yuda nyinaa nwoma a moahunu yi mu nsɛm no nti na awurade abufuhyeɛ a adɛre atia yɛn no yɛ kɛseɛ ɛfiri sɛ yɛn agyanom antie nwoma yi mu nsɛm no sɛ wɔbɛyɛ sɛdeɛ wɔatwerɛ no yɛn ho no
na ɔsɔfoɔ hilkia ne ahikam ne akbor ne safan ne asaia kɔɔ odiyifoɔ baa hulda a ɔyɛ harhas ba tikwa ba ntadeɛ sohwɛfoɔ salum yere nkyɛn nso na ɔte yerusalem fa a ɛtɔ so mmienu mu na wɔne no kasae
na ɔka kyerɛɛ wɔn sɛ sɛ awurade israel nyankopɔn seɛ nie monkɔka nkyerɛ ɔbarima a ɔsomaa mo me nkyɛn no sɛ
sɛ awurade seɛ nie hwɛ mede bɔne bɛba ha ne ɛhafoɔ so sɛdeɛ nwoma a yuda hene akenkan no mu nsɛm nyinaa teɛ
ɛsiane sɛ wɔagya me na wɔakɔhye aduhwam ama anyame foforɔ sɛ wɔde wɔn nsa ano adwuma nyinaa rehuru me bo enti m abufuhyeɛ bɛdɛre atia ha yi na ɛrennum
na yuda hene a ɔsomaa mo sɛ mommɛbisa awurade no deɛ sɛ monka nkyerɛ no nie sɛ awurade israel nyankopɔn seɛ nie nsɛm a woateɛ no deɛ
ɛsiane sɛ w akoma yɛ bɛtɛɛ na woabrɛ wo ho ase awurade anim sɛ wotee deɛ maka no ɛha yi ne ɛhafoɔ ho sɛ wɔbɛdane amamfo ne nnome na woasunsuane wo ntadeɛ mu na woasu m anim nti me nso mate awurade na ɔseɛ
enti hwɛ wobɛtoa w agyanom wɔ asamando na wɔasie wo damena mu asomdwoeɛ mu na w ani renhunu ɔhaw a mede reba ha yi soɔ no nyinaa na wɔde asɛm no bɛsee ɔhene
na ɔhene no soma maa wɔkɔboaboaa yuda ne yerusalem mpanimfoɔ nyinaa ano baa ne nkyɛn
na ɔhene kɔɔ awurade fie na yuda mmarima nyinaa ne yerusalemfoɔ nyinaa ne asɔfoɔ ne adiyifoɔ ne ɔman mu no nyinaa ɛfiri nketewa so kɔsi akɛseɛ soɔ ka ne ho na ɔkenkanee apam nwoma a wɔhunuu no awurade fie no mu nsɛm no nyinaa guu wɔn nyinaa aso mu
na ɔhene gyinaa simpie no so na ɔyɛɛ apam wɔ awurade anim sɛ ɔde n akoma nyinaa ne ne kra nyinaa bɛdi awurade akyi na wadi ne mmara nsɛm ne n adansesɛm ne n ahyɛdeɛ so sɛ ɔbɛma apam yi mu nsɛm a wɔatwerɛ no nwoma yi mu no atim na ɔman no nyinaa gyinaa apam no so hyɛɛ bɔ
na ɔhene hyɛɛ ɔsɔfo panin hilkia ne asɔfoɔ a wɔdi soɔ no ne apono ano hwɛfoɔ no sɛ wɔnyi nnoɔma a wɔayɛ ama baal ne asera no nyinaa ne ɔsoro asafo nyinaa mfiri awurade fie no mu na ɔde firii yerusalem kɔhyee kidron ho mfofowa mu na ɔde ɛho nso no kɔɔ betel
na ɔtutuu asɔfoɔ hunu a yuda ahemfo sisiiɛ a wɔhyee nnuhwam yuda nkuro mu ne yerusalem ho sorɔnsorɔmmea soɔ ne wɔn a wɔhyee nnuhwam maa baal ne owia ne ɔsrane ne ɔsoro nsoromma ne ɔsoro asafo no nyinaa
na ɔyii asera no firii awurade fie de firii yerusalem kɔɔ kidron subonhwa ho na ɔhyee no kidron subonhwa mu na ɔyam no sɛ mfuturo na ɔde ne mfuturo no guu nkurɔfoɔ mma adamena so
na ɔbubuu nnwaman adan a ɛwɔ awurade fie a mmaa nwonoo ntwamutam maa asera wɔ mu no
na ɔkɔfaa asɔfoɔ no nyinaa firii yuda nkuro mu bae na ɔguu sorɔnsorɔmmea a asɔfoɔ no hyee hɔ nnuhwam no ho fi firi geba kɔsii beer seba na ɔdwirii sorɔnsorɔmmea a ɛwɔ deɛ wɔfa hyɛne kuro no so hwɛfoɔ yosua pono a ɛwɔ kuro pono no mu benkum soɔ no
nanso sorɔnsorɔmmea asɔfoɔ no ammɔ awurade afɔrebukyia so afɔdeɛ yerusalem na wɔdii apiti no bi wɔn nuanom mu
na ɔguu tofet tofet yei yɛ bea bi a na israelfoɔ binom hye wɔn mma de wɔn bɔ afɔdeɛ ma baal a ɛwɔ hinom mma bonhwa mu no ho fi na obiara amma ne babarima anaa ne babaa amfa ogya mu amma molek bio
na ɔyii apɔnkɔ a yuda ahemfo de ama owia no awurade fie no ano de kɔɔ opiani natan melek da a ɛwɔ akyire abannwa mu no ho na owia nteaseɛnam no ɔde ogya hyee
na afɔrebukyia a ɛwɔ ahas abansorodan atifi a yuda ahemfo sisiiɛ ne afɔrebukyia a manase sisii no awurade fie abannwa mmienu no soɔ no ɔhene dwirii na ɔyi firii hɔ na ɔde ne mfuturo kɔguu kidron subonhwa mu
na sorɔnsorɔmmea a ɛwɔ yerusalem anim a ɛwɔ ɔsɛeɛ bepɔ nifa soɔ a israelhene salomo si maa sidonfoɔ astoret a ɛyɛ akyiwadeɛ ne moabfoɔ kemos a ɛyɛ akyiwadeɛ ne amon mma milkom a ɛyɛ atantanneɛ no ɔhene guu ho fi
na ɔbubuu adum no na ɔtwitwaa asera nnua no na ɔde nnipa nnompe guguu ananmu
bio nso afɔrebukyia a ɛwɔ betel sorɔnsorɔmmea a nebat ba yeroboam a ɔmaa israel yɛɛ bɔne no yɛeɛ no afɔrebukyia no nso ne sorɔnsorɔmmea no ɔdwirii na ɔhyee sorɔnsorɔmmea no yam no fekɔfekɔ maa ɛyɛɛ mfuturo na ɔhyee asera nnua no
na yosia danee ne ho na ɔhunuu adamena a ɛwowɔ bepɔ no so hɔ no na ɔsoma maa wɔkɔfaa nna no mu nnompe bɛhyee no afɔrebukyia no so guu ho fi sɛ awurade asɛm a nyankopɔn nipa a ɔkaa nsɛm yi no paee mu kaeɛ no teɛ
ɛnna ɔbisaa sɛ nkaeɛ boɔ bɛn na ɛwɔ hɔ a mehunu yi na kuro no mufoɔ ka kyerɛɛ no sɛ ɛyɛ nyankopɔn nipa a ɔfirii yuda baeɛ na ɔbɛkaa adeɛ a woayɛ betel afɔrebukyia yi no damena
na ɔse momma no nna hɔ mma obiara nnhwanyan ne nnompe enti wɔanka ne nnompe ne odiyifoɔ a ɔfiri samaria no nnompe
na sorɔnsorɔmmea adan a ɛwɔ samaria nkuro mu a israel ahemfo yeyɛeɛ sɛ wɔde rehuru awurade bo no nyinaa nso yosia yiyi kɔe na ɔyɛɛ no sɛdeɛ ɔyɛɛ no betel no ara
na ɔde sorɔnsorɔmmea asɔfoɔ a wɔwɔ hɔ no nyinaa bobɔɔ afɔrebukyia no so afɔdeɛ na ɔhyehyee nnipa nnompe wɔ wɔn so na ɔsane baa yerusalem
na ɔhene hyɛɛ ɔman no nyinaa sɛ monni twam mma awurade mo nyankopɔn sɛdeɛ wɔatwerɛ no apam nwoma yi mu no
na ɛfiri atemmufoɔ a wɔbuu israel atɛn no berɛ so ne israel ahemfo ne yuda ahemfo nna nyinaa na wɔnnii twam bi sɛ yei
gye ɔhene yosia afe a ɛtɔ so dunwɔtwe no mu na wɔdii twam yi maa awurade wɔ yerusalem
nanso asamanfrɛfoɔ ne adunsinfoɔ ne efie ahoni ne abosom ahoni ne akyiwadeɛ a wɔhunuu no yuda asase soɔ ne yerusalem no nyinaa yosia yi gui sɛ ɔbɛma mmara nsɛm a wɔatwerɛ no nwoma a ɔsɔfoɔ hilkia kɔhunuu no awurade fie no mu no atim
na ne nsɛso hene bi anni n anim a ɔde n akoma nyinaa ne ne kra nyinaa ne n ahoɔden nyinaa dane baa awurade nkyɛn sɛ mose mmara no kyerɛ no na n akyiri nso obi ansɔre a ɔte sɛ ɔno
nanso awurade annane amfiri n abufuhyeɛ kɛseɛ a ɛdɛre tiaa yuda abohuro a manase de huruu ne boɔ no nyinaa nti no mu
na awurade kaa sɛ mɛyi yuda nso afiri m anim sɛdeɛ meyii israel no na mapo yerusalem kuro a mafa yi ne efie a mekaa sɛ me din bɛtena hɔ no
na yosia ho nsɛm nkaeɛ ne deɛ ɔyɛeɛ nyinaa wɔantwerɛ no yuda ahemfo berɛsosɛm nwoma no mu
ne berɛ so na misraimhene farao neko tu ba bɛnee asiriahene koeɛ eufrate asubɔnten ho na ɔhene yosia sii mu kɔhyiaa no na yosia bɛtoo no no asiria hene kumm no megido
na ne nkoa twee ne funu no teaseɛnam mu firi megido de no baa yerusalem na wɔsiee no ne da mu na asase no sofoɔ no faa yosia ba yehoahas sraa no sii no hene n agya ananmu
yehoahas bɛdii hene no na wadi mfirinhyia aduonu mmiɛnsa na ɔdii hene abosome mmiɛnsa wɔ yerusalem na ne na din de hamutal a ɔyɛ yeremia a ɔfiri libna babaa
na ɔyɛɛ awurade ani so bɔne sɛdeɛ n agyanom yɛeɛ no ara
na farao neko kyekyeree no ribla hamat asase so sɛ ɔnnni yerusalem so hene na ɔde dwetɛ dwetikɛseɛ ha ne sika dwetikɛseɛ baako toɔ too asase no so
na farao neko de yosia ba eliakim sii hene n agya yosia ananmu na ɔsakyeraa ne din too no yehoiakim na yehoahas deɛ ɔfaa no kɔɔ misraim na ɔkɔwuu wɔ hɔ
na dwetɛ ne sika no yehoiakim de maa farao nanso ɔbɔɔ asase no boɔ sɛ wɔmma sika no sɛdeɛ farao kaeɛ no obiara sɛdeɛ ne boɔbɔ teɛ no ɔgyee dwetɛ ne sika no firii asase no so nkurɔfoɔ no nkyɛn sɛ ɔde rekɔma farao neko
yehoiakim bɛdii hene no na wadi mfirinhyia aduonu nnum na ɔdii hene mfeɛ dubaako yerusalem na ne na din de sebuda a ɔyɛ pedaia a ɔfiri ruma babaa
na ɔyɛɛ awurade ani so bɔne sɛdeɛ n agyanom yɛeɛ no ara
yehoiakim berɛ so na babelhene nebukadnessar tu baeɛ na yehoiakim yɛɛ no akoa mfeɛ mmiɛnsa na ɔdanee ne ho tee nebukadnessar so atua
na awurade somaa kaldeafoɔ asafo ne siriafoɔ asafo ne moabfoɔ asafo ne amon asafo baa ne so na ɔsomaa wɔn baa yuda so sɛ wɔmmɛsɛe no sɛdeɛ awurade asɛm a ɔnam ne nkoa adiyifoɔ so kaeɛ no teɛ no
awurade anomu asɛm nko so na yei nam baa yuda soɔ sɛ ɔbɛyi wɔn afiri n anim manase bɔne nti sɛ deɛ ɔyɛeɛ no nyinaa
ne mogya a ɛdi bem nso a ɔka guiɛ na ɔde mogya a ɛdi bem hyɛɛ yerusalem ma no nti na awurade ampɛ sɛ ɔde kyɛ
na yehoiakim ho nsɛm nkaeɛ ne deɛ ɔyɛeɛ nyinaa wɔantwerɛ no yuda ahemfo berɛsosɛm nwoma no mu
na yehoiakim tii n agyanom wɔ asamando na ne ba yehoiakyin bɛdii n adeɛ
na misraimhene amfiri n asase so amma bio ɛfiri sɛ na babel hene agye deɛ ɛyɛ misraimhene dea nyinaa afiri misraim subonhwa ano kɔsi eufrate asubɔnten ho
yehoiakyin bɛdii hene no na wadi mfirinhyia dunwɔtwe na ɔdii hene abosome mmiɛnsa wɔ yerusalem na ne na din de nehusta a ɔyɛ elnatan a ɔfiri yerusalem babaa
na ɔyɛɛ awurade ani so bɔne sɛdeɛ n agyanom yɛeɛ no ara
ɛberɛ no mu na babelhene nebukadnessar nkoa tu baa yerusalem na wɔtuaa kuro no
na babelhene nebukadnessar baa kuro no so nso na ne nkoa aka no ahyɛ mu
ɛnna yudahene yehoiakyin de ne ho kɔmaa babel hene ɔno ne ne na ne ne nkoa ne ne mmapɔmma ne n apiafoɔ na babel hene faa no n ahennie afe a ɛtɔ so nwɔtwe no mu
na ɔkɔfaa awurade fie akoradeɛ nyinaa ne ahemfie akoradeɛ firi hɔ kɔe na ɔtwitwaa sika nnoɔma a israelhene salomo yɛɛ no awurade aban mu no ho sika sɛdeɛ awurade kaeɛ no
na ɔtuu yerusalem nyinaa ne mmapɔmma nyinaa ne mmarima a wɔbɛtumi nyinaa kɔe nnipa mpem du na ɔde wɔn kɔeɛ adwumfoɔ ne atomfoɔ nyinaa ka ho na wɔannya obiara gye asase no so nkurɔfoɔ ahiafoɔ nko
na ɔtuu yehoiakyin kɔɔ babel na ɔhene na ne ɔhene yerenom ne n apiafoɔ ne asase no so atumfoɔ ɔtuu wɔn firii yerusalem de wɔn kɔɔ babel
ne mmarima akofoɔ nyinaa mpemnson ne adwumfoɔ ne atomfoɔ apem wɔn nyinaa mmarima a wɔtumi kɔ ɔsa na babel hene tuu wɔn de wɔn kɔɔ babel
na babel hene tuu yehoiakyin adeɛ so na ɔde n agya nuabarima matania a ɔsakyeraa ne din frɛɛ no sedekia no sii n anan
sedekia bɛdii hene no na wadi mfirinhyia aduonu baako na ɔdii hene mfeɛ dubaako wɔ yerusalem na ne na din de hamutal a ɔyɛ yeremia a ɔfiri libna babaa
na ɔyɛɛ awurade ani so bɔne sɛ yehoiakim yɛeɛ no ara
na ɛnam awurade abufuo so na ɔtuu yerusalem ne yuda firii n anim guiɛ na sedekia tee babel hene so atua
na n ahennie afe a ɛtɔ so nkron bosome a ɛtɔ so du da a ɛtɔ so du no babelhene nebukadnessar ne ne dɔm nyinaa baa yerusalem so bɛkyeree so nsraban na wɔtotoo ho pie hyiae
na wɔtuaa kuro no kɔsii ɔhene sedekia afe a ɛtɔ so dubaako no mu
bosome a ɛtɔ so nnan da a ɛtɔ so nkron no na ɛkɔm no mu ayɛ den kuro no mu na aduane biara nni hɔ mma asase no so nkurɔfoɔ no
ɛnna wɔtuu kuro no fasuo mu tokuro na ɔhene ne mmarima akofoɔ no nyinaa dwanee anadwo faa afasuo mmienu a ɛwɔ ɔhene turo ho no ntam pono mu kɔe nso na kaldeafoɔ no atwa kuro no ho ahyia na wɔfaa yordan bonhwa kwan so kɔe
na kaldeafoɔ dɔm tii ɔhene no na wɔkɔtoo no yeriko mpaperɛ so na ne dɔm nyinaa firii ne ho hwetee
na wɔkyeree ɔhene no de no kɔmaa babel hene wɔ ribla na ɔbuu no atɛn
na wɔkunkumm sedekia mmammarima n anim na wɔtutuu sedekia ani na wɔguu no nkɔnsɔnkɔnsɔn na wɔde no kɔɔ babel
na bosome a ɛtɔ so nnum da a ɛtɔ so nson a ɛne babelhene nebukadnessar afe a ɛtɔ so dunkron mu no ankɔbeahene nebusaradan babelhene akoa no baa yerusalem
na ɔbɛhyee awurade fie ne ɔhene fie ne yerusalem afie nyinaa na ɔde ogya hyee afie akɛseɛ nyinaa
na kaldeafoɔ dɔm a wɔka ankɔbeahene no ho no dwirii yerusalem afasuo no hyiae
na nkurɔfoɔ no nkaeɛ a wɔkaa kuro no mu ne wɔn a wɔwae kɔɔ babel hene nkyɛn ne nkurɔfoɔ yuu no mu nkaeɛ no ankɔbeahene nebusaradan faa wɔn kɔe
na asase no so ahiafoɔ no bi deɛ ankɔbeahene no gyaa wɔn hɔ sɛ wɔnyɛ bobeyɛfoɔ ne akuafoɔ
na kɔbere mfrafraeɛ adum a ɛwɔ awurade fie no ne nsugyeɛ nnaka ne kɔbere mfrafraeɛ po a ɛwɔ awurade fie no kaldeafoɔ bubui na wɔsoaa kɔbere mfrafraeɛ no kɔɔ babel
na nkukuo ne sesa adeɛ ne adumgya ne nyowaa ne kɔbere mfrafraeɛ nnoɔma a wɔde yɛɛ ɔsom adwuma no nyinaa wɔfae
saa nsramma kukuwa ne nkoraa no deɛ ɛyɛ sika no sika ne deɛ ɛyɛ dwetɛ no dwetɛ na ankɔbeahene no fa kɔeɛ
adum mmienu no ɛpo baako no ne nsugyeɛ nnaka a salomo yɛ maa awurade fie no nnoɔma yi nyinaa kɔbere mfrafraeɛ no wɔankari
adum no baako korɔn yɛ basafa dunwɔtwe na ɛso duntire no yɛ kɔbere mfrafraeɛ na duntire no korɔn yɛ basafa mmiɛnsa na ntentan ne atoaa aba nsɛsoɔ wowɔ duntire no ho hyia ne nyinaa yɛ kɔbere mfrafraeɛ na saa na odum a ɛtɔ so mmienu no nso teɛ ntentan no ho
na awɛmfoɔ panin no faa ɔsɔfoɔ panin seraia ne ɔsɔfoɔ a ɔdi soɔ sefania ne apono ano hwɛfoɔ baasa
na kuro no mu nso ɔfaa opiani baako a wɔde no sii akofoɔ no soɔ ne ɔhene afotufoɔ mu mmarima baanum a wɔhunuu wɔn kuro no mu ne ɔtwerɛfoɔ ɔsahene a ɔpɔn asase no so nkurɔfoɔ kɔ ɔsa no ne asase no so nkurɔfoɔ mu mmarima aduosia a wɔhunuu wɔn kuro no mu
na ankɔbeahene nebusaradan faa wɔn de wɔn kɔɔ babel hene anim wɔ ribla
na babel hene bobɔɔ wɔn kunkumm wɔn ribla wɔ hamat asase so saa na wɔtuu yuda firii wɔn asase soɔ
na nkurɔfoɔ a wɔkaa yuda asase soɔ a babelhene nebukadnessar maa wɔkaeɛ no ɔde safan ba ahikam ba gedalia sii wɔn so amrado
na dɔm no asafohene nyinaa wɔn ne wɔn mmarima tee sɛ babel hene de gedalia asi ɔhwɛfoɔ no wɔbaa gedalia nkyɛn wɔ mispa netania ba ismael ne karea ba yohanan ne netofani tanhumet ba seraia ne maakatni bi ba yaasania wɔn ne wɔn mmarima
na gedalia kaa wɔn ne wɔn mmarima ntam na ɔka kyerɛɛ wɔn sɛ monnsuro kaldeafoɔ nkoa no montena asase yi so na monsom babel hene na ɛbɛwie mo yie
na bosome a ɛtɔ so nson no elisama ba netania ba ismael a ɔfiri ahemfo abusua mu bae na mmarima du ka ne ho na wɔbɛkum gedalia ne yudafoɔ ne kaldeafoɔ a wɔka ne ho mispa no nso
ɛnna nkurɔfoɔ no nyinaa ɛfiri akumaa so kɔsi ɔkɛseɛ soɔ ne dɔm so asafohene no sɔre kɔɔ misraim ɛfiri sɛ na wɔsuro kaldeafoɔ no
na ɛbaa sɛ yuda hene tukorɔ afe a ɛtɔ so aduasa nson bosome a ɛtɔ so dummienu da a ɛtɔ so aduonu nson ɛne afe a babelhene ewil merodak dii mu hene no nam adom so yii yudahene yehoiakyin firii nneduadan mu
na ɔne no kasaa kasa pa na ɔmaa n adwa so maa no kyɛnee ahemfo a wɔne no wɔ babel no adwa
na ɔmaa no yii n afiase ntadeɛ na ɔdidii n anim daa ne nkwa nna nyinaa
na nnoɔma a ɛfiri ɔhene nkyɛn a wɔde ma no no da biara no wɔde maa no ne nkwa nna nyinaa
﻿ adam set enos
kenan mahalalel yared
hanok metusela lamek
noa sem ham ne yafet
yafet mma ne gomer magog madai yawan tubal mesek ne tiras
gomer mma ne askenas difat ne togarma
na yawan mma ne elisa tarsis kitim ne rodanim
ham mma ne kus misraim put ne kanaan
na kus mma ne seba hawila sabta raama ne sabteka na raama mma ne seba ne dedan
na kus woo nimrod ɔno na ɔfirii aseɛ yɛɛ otumfoɔ asase soɔ
na misraim woo ludfoɔ anamfoɔ lehabfoɔ naftuhfoɔ
patrusfoɔ kasluhfoɔ a filistifoɔ firi wɔn mu ne kaftorfoɔ
na kanaan woo n abakan sidon het
yebusini amorini girgasini
hiwini arkini sinini
arwadni semarini ne hamatni
sem mma ne elam asur arfaksad lud aram us hul geter ne mesek
na arfaksad woo sela na sela woo eber
na wɔwoo mma baanu maa eber ɔbaako din de peleg na ne berɛ so na asase mu teteeɛ na ne nua din de yoktan
na yoktan woo almodad selef hasarmawet yera
hadoram usal dikla
ebal abimael seba
ofir hawila ne yobab yeinom nyinaa ne yoktan mma
sem arfaksad sela
eber peleg reu
serug nahor tera
abram anaa abraham
abraham mma ne isak ne ismael
yeinom ne wɔn awoɔ ntoatoasoɔ ismael abakan nebaiot ne kedar adbeel mibsam
misma duma masa hadad tema
yetur nafis ne kedema yeinom ne ismael mma
na abraham mpena ketura mma ɔwoo simran yoksan medan midian yisbak ne sua na yoksan mma ne seba ne dedan
na midian mma ne efa efer hanok abida ne eldaa yeinom nyinaa ne ketura mma
na abraham woo isak na isak mma ne esau ne israel
esau mma ne elifas reuel yeus yalam ne kora
elifas mma ne teman omar sefi gatam kenas timna ne amalek
reuel mma ne nahat sera sama ne misa
na seir mma ne lotan sobal sibeon ana dison eser ne disan
na lotan mma ne hori ne homam na lotan nuabaa ne timna
sobal mma ne alian manahat ebal sefi ne onam na sibeon mma ne aya ne ana
ana mma ne dison na dison mma ne hamran esban yitran ne keran
eser mma ne bilhan ne saawan ne yaakan dison mma ne us ne aran
na yeinom ne ahemfo a wɔdii edom asase soɔ ansa na obi redi israel mma so hene beor ba bela na ne kuro din de dinhaba
bela wui na sera ba yobab a ɔfirii bosra bɛdii n adeɛ
yobab wui na husam a ɔfiri teman asase soɔ bɛdii n adeɛ
husam wui na bedad ba hadad a ɔkum midian a ɛwɔ moab no bɛdii n adeɛ na ne kuro din de awit
hadad wui na samla a ɔfiri masreka bɛdii n adeɛ
samla wui na saulo a ɔfiri rehobot a ɛda asuo ho bɛdii n adeɛ
na saulo wui na akbor ba baal hanan bɛdii n adeɛ
baal hanan wui na hadad bɛdii n adeɛ na ne kuro din de pai na ne yere din de mehetabel a ɔyɛ matred ba me sahab babaa
na hadad wui na edom atitire nie otitire timna otitire alia otitire yetet
otitire oholibama otitire ela otitire pinon
otitire kenas otitire teman otitire mibsar
otitire magdiel otitire iram yeinom ne edom atitire
yeinom ne israel mma ruben simeon lewi yuda isakar sebulon
dan yosef benyamin naftali gad ne aser
yuda mma ne er onan ne sela baasa yi na kanaanni sua babaa wo maa no na yuda abakan er yɛɛ awurade anim bɔne na ɔkumm no
na n ase tamar woo peres ne sera maa no na yuda mma nyinaa yɛ baanum
peres mma ne hesron ne hamul
na sera mma ne simri etan heman kalkol ne dara wɔn nyinaa yɛ baanum
na karmi mma ne israel hawfoɔ akar a ɔfom ahyiradeɛ mu no
na etan ba ne asaria
na hesron mma a wɔwoo wɔn maa no ne yerahmeel ne ram ne kelubai
na ram woo aminadab na aminadab woo nahson yuda mma bapɔmma no
na nahson woo salma na salma woo boas
na boas woo obed na obed woo yisai
na yisai woo n abakan eliab ne abinadab a ɔtɔ so mmienu ne sima a ɔtɔ so mmiɛnsa
netanel tɔ so nnan radai tɔ so nnum
osem tɔ so nsia dawid tɔ so nson
na wɔn nua mmaanom ne seruia ne abigail na seruia mma ne abisai yoab ne asa el wɔyɛ baasa
na abigail woo amasa na amasa n agya ne ismaelni yeter
na hesron ba kaleb ne ne yere asuba ne yeriot woe na ne mma nie yeser sobab ne ardon
na asuba wui na kaleb faa efrat waree na ɔwoo hur maa no
na hur woo uri na uri woo besalel
na akyire yi no hesron kɔɔ makir a ɔyɛ gilead n agya babaa ho na ɔwaree no nso na wadi mfirinhyia aduosia na ɔwoo segub maa no
na segub woo yair ɔno na gilead asase so nkuro aduonu mmiɛnsa yɛɛ ne dea
na gesur ne aram gyee yair atenaeɛ no firii wɔn nsam kenat ne ɛho nkurowa ɛyɛ nkuro aduosia yeinom nyinaa yɛ gilead n agya makir mma
na hesron wuu wɔ kaleb efrata akyiri no hesron yere abia woo ashur a ɔyɛ tekoa n agya maa no
na hesron abakan yerahmeel mma ne abakan ram buna oren osem ne ahia
na yerahmeel wɔ yere foforɔ bi a ne din de atara ɔne onam ne na
na yerahmeel abakan ram mma ne maas yamin ne eker
na onam mma ne samai ne yada na samai mma ne nadab ne abisur
na abisur yere din de abihail na ɔwoo ahban ne molid maa no
na nadab mma ne seled ne apaim na seled wui a wannya mma
na apaim ba ne yisi na yisi ba ne sesan na sesan ba ne ahlai
na samai nua yada mma ne yeter ne yonatan na yeter wui a wannya mma
na yonatan mma ne pelet ne sasa yeinom ne yerahmeel mma
na sesan nni mmammarima gye sɛ mmammaa na sesan wɔ akoa misraimni bi a ne din de yarha
na sesan de ne babaa maa n akoa yarha awareɛ na ɔwoo atai maa no
na atai woo natan na natan woo sabad
na sabad woo eflal na eflal woo obed
na obed woo yehu na yehu woo asaria
na asaria woo heles na heles woo eleasa
na eleasa woo sisemai na sisemai woo salum
na salum woo yekamia na yekamia woo elisama
na yerahmeel nua kaleb mma ne n abakan mesa a ɔne sif agya ne hebron agya maresa mma
na hebron mma ne kora ne tapua ne rekem ne sema
na sema woo raham yorkeam agya na rekem woo samai
na samai ba ne maon na maon yɛ bet sur agya
na kaleb mpena efa woo haran ne mosa ne gases na haran woo gases
na yahdai mma ne regem ne yotam ne gesan ne pelet ne efa ne saaf
na kaleb mpena maaka woo seber ne tirhana
na ɔwoo saaf a ɔyɛ madmana n agya sewa a ɔyɛ makbena n agya ne gibea n agya na kaleb babaa ne aksa
yeinom ne kaleb mma efrata abakan hur mma ne sobal kiriat yearim a ɔyɛ n agya
salma a ɔyɛ betlehem n agya haref a ɔyɛ bet gader n agya
na sobal a ɔyɛ kiriat yearim n agya wɔ mma wɔne haroe ne menuhotfoɔ wɔ afa
na kiriat yearim mmusua ne yitrifoɔ ne putifoɔ ne sumatifoɔ ne misraimfoɔ deɛ no yeinom mu na sorafoɔ ne estaolfoɔ fire
salma mma ne betlehem ne netofafoɔ atrot bet yoab ne manahatfoɔ fa ne sorifoɔ no
ne atwerɛfoɔ mmusua a wɔte yabes no tirafoɔ simeafoɔ sukafoɔ wɔne kinifoɔ a wɔyɛ hamat a ɔyɛ rekab fie agya no asefoɔ
na yeinom ne dawid mma a wɔwoo wɔn maa no hebron n abakan amnon ne yesreelni ahinoam ba deɛ ɔtɔ so mmienu ne daniel a ɔyɛ karmelni abigail deɛ
deɛ ɔtɔ so mmiɛnsa ne absalom a ɔyɛ gesurhene talmai babaa maaka ba deɛ ɔtɔ so nnan ne adoniya a ɔyɛ hagit ba
deɛ ɔtɔ so nnum ne sefatia a ɔyɛ abital ba deɛ ɔtɔ so nsia ne yitream a ɔyɛ ne yere egla ba
hebron na wɔwoo baasia maa no na ɔdii hɔ hene mfeɛ nson ne abosome nsia na ɔdii mfeɛ aduasa mmiɛnsa yerusalem
na yeinom na wɔwoo wɔn maa no wɔ yerusalem simea sobab natan ne salomo baanan yi yɛ amiel babaa bat sua deɛ no
ne yibhar elisama elifelet
noga nefeg yafia
elisama eliada ne elifelet wɔyɛ baakron
wɔn nyinaa dawid mma ɛsono mpenafoɔ mma na tamar yɛ wɔn nuabaa
na salomo ba ne rehoboam ne ba ne abia ne ba asa ne ba yehosafat
ne ba yoram ne ba ahasia ne ba yoas
ne ba amasia ne ba asaria ne ba yotam
ne ba ahas ne ba hesekia ne ba manase
ne ba amon ne ba yosia
na yosia mma ne n abakan yohanan yehoiakim a ɔtɔ so mmienu sedekia tɔ so mmiɛnsa salum tɔ so nnan
na yehoiakim mma ne ne ba yekonia ne ba sedekia
na yekonia mma ne asir ne ba sealtiel
ne malkiram pedaia senasar yekamia hosama ne nedabia
na pedaia mma ne serubabel ne simei na serubabel mma ne mesulam hanania ne wɔn nuabaa selomit
ne hasuba ne ohel ne berekia ne hasadia yusab hesed wɔyɛ baanum
na hanania mma ne pelatia ne yesaia refaia mma arnan mma obadia mma sekania mma
na sekania mma ne semaia semaia mma ne hatus yigal baria nearia ne safat wɔyɛ baasia
na nearia mma ne elioenai hiskia ne asrikam wɔyɛ baasa
na elioenai mma ne hodawia eliasib pelaia akub yohanan delaia ne anani wɔyɛ baason
yuda mma ne peres hesron karmi hur ne sobal
na sobal ba reaia woo yahat na yahat woo ahumai ne lahad yeinom ne sorafoɔ mmusua
na yeinom ne etam agya deɛ yesreel ne yisma ne yidbas na wɔn nua din de haslelponi
ne penuel a ɔyɛ gedor agya ne eser a ɔyɛ husa agya yeinom ne betlehem agya efrata abakan hur mma
na ashur a ɔyɛ tekoa agya wɔ yerenom baanu hela ne naara
na naara woo ahusam hefer temeni ne ahastari maa no yeinom ne naara mma
na hela mma ne seret yesohar ne etnan
na kos woo anub sobeba ne aharhel harum ba mmusua
na yabes nyaa animuonyam sene ne nuanom na ne na too no din yabes ɛfiri sɛ ɔkaa sɛ mede yea na ɛwoo no
na yabes frɛɛ israel nyankopɔn sɛ sɛ anka worehyira me na woatrɛ me hyeɛ mu na wo nsa adi m akyi na woamma bɔne bi ammɛyɛ me na yea bi ammɛka me ɛ na onyankopɔn maa deɛ ɔsrɛɛ no baa mu
na kelub suha nua woo mehir a ɔne eston agya
na eston woo bet rafa pasea ne tehina ir nahas agya yeinom ne reka nkurɔfoɔ
na kenas mma ne otniel ne seraia na otniel mma ne hatat
na meonotai woo ofra na seraia woo yoab ge harasim ge harasim asekyerɛ ne adwumfoɔ bonhwa agya ɛfiri sɛ na wɔyɛ adwumfoɔ
na yefune ba kaleb mma ne iru ela ne naam na ela ba ne kenas
na yehalelel mma ne sif ne sifa tiria ne asarel
na esra mma ne yeter mered efer ne yalon na mered yere woo miriam samai ne yisba a na ɔyɛ estemoa agya
na ne yere a ɔyɛ yudani woo yered a ɔyɛ gedor agya ne heber a ɔyɛ soko agya ne yekutiel a ɔyɛ sanoa agya na yeinom ne farao babaa bitia a mered waree no no mma
na hodia yere a ɔyɛ naham nuabaa mma ne garmini keila agya ne maakani estemoa agya
na simon mma ne amnon ne rina ben hanan ne tilon na yisi mma ne sohet ne ben sohet
yuda ba sela mma nie er a ɔyɛ leka agya ne lada a ɔyɛ maresa agya ne bet asbea nwera adwumfoɔ mmusua
ne yokim ne koseba mmarima ne yoas ne saraf a wɔyɛ efiewuranom moab ne yasubi lehem na nsɛm yi yɛ adada
wɔn ne nkukunwomfoɔ ne wɔn a wɔte netaim ne gedera wɔ ɔhene nkyɛn n adwumam hɔ na wɔteɛ
simeon mma ne nemuel ne yamin yarib sera ne saulo
ne ba salum ne ba mibsam ne ba misma
na misma mma ne ne ba hamuel ne ba sakur ne ba simei
na simei wɔ mmammarima dunsia ne mmabaa nsia na ne nuanom nni mma bebree na wɔn abusua nyinaa ase ankyene sɛ yuda mma
na wɔtenaa beer seba molada hasar saulo
bilha esem tolad
betuel horma siklag
bet markabot hasar susim bet biri ne saaraim yeinom ne wɔn nkuro bɛduruu dawid ahennie so
na wɔn nkuraa ne etam ain rimon token ne asan nkuro nnum
ne wɔn nkuraa a ɛwowɔ nkuro yi nyinaa ho de kɔsii baal yei ne wɔn tenabea ahodoɔ ne wɔn mmusua nkaneeɛ
na mesobab yamlek amasia ba yosa
yoel ne asiel ba seraia ba yosibia ba yehu
ne elioenai yaakoba yesohaia asaia adiel yesimiel benaia
ne semaia ba simri ba yedaia ba alon ba sifi ba sisa
yeinom a wɔabobɔ wɔn din yi yɛ wɔn mmusua mu mmapɔmma na wɔn mpanimfie trɛɛ pii pa ara
na wɔsii mu kɔɔ deɛ wɔnam kɔ gedor bonhwa no apueeɛ fam sɛ wɔrekɔhwehwɛ adidibea ama wɔn nnwan
na wɔhunuu adidibea frɔmfrɔm a ɛyɛ na asase no mu trɛ tɛtrɛɛ na ɛso dwo komm na wɔn a wɔtete hɔ kane no firi ham
ɛnna yeinom a wɔatwerɛ wɔn din no kɔeɛ yudahene hesekia berɛ so kɔtoaa maonfoɔ a wɔhunuu wɔn hɔ no ne wɔn ntomadan na wɔsɛee wɔn pasapasa de bɛsi nnɛ na wɔtenatenaa wɔn ananmu ɛfiri sɛ na adidibea wɔ hɔ ma wɔn nnwan
na simeon mma no ara mu mmarima ahanum firii wɔn mu sii mu kɔɔ seir bepɔ so na pelatia ne nearia ne refaia ne usiel a wɔyɛ yisi mma di wɔn anim
na wɔkɔkunkum amalek adwanefoɔ no nkaeɛ na wɔtenaa hɔ de bɛsi nnɛ
israel abakan ruben mma na anka ɔno ne abakan deɛ nanso ɛnam sɛ ɔne n agya mpena daeɛ nti wɔde n abakanyɛ maa israel ba yosef mma no nanso wɔantwerɛ wɔn abakanyɛ anatoɔ mu
na yuda ho yɛ den ne nuanom mu na ɔbapɔmma firii ne mu deɛ nanso abakanyɛ no danee yosef deɛ
ruben israel abakan no mma ne hanok palu hesron ne karmi
yoel mma ne ne ba semaia ne ba gog ne ba simei
ne ba mika ne ba reaia ne ba baal
ne ba beera a asiriahene tilgat pilneser tuu no kɔeɛ no ɔno ne rubenfoɔ bapɔmma
na ne nuanom sɛdeɛ wɔn mmusua teɛ wɔn awoɔ ahodoɔ so anatoɔ mu ne otitire yeiel ne sakaria
ne yoel ba sema ba asas ba bela a ɔtenaa aroer de kɔsii nebo ne baal meon ho
na apueeɛ fam nso ɔtena de kɔsii anwea pradada so a ɛfiri eufrate asubɔnten ano na wɔn mmoakuo dɔɔso gilead asase so
na saulo nna mu no wɔne hagarfoɔ a wɔtotɔɔ wɔn nsa ano dii ako na wɔtenatenaa wɔn ntomadan mu gilead apueeɛ fam nyinaa
na gad mma tenaa wɔn ntentensoɔ basan asase so de kɔduruu saleka
yoel ne panin na safam di hɔ ne yanai ne safat wɔ basan
na wɔn nuanom sɛdeɛ wɔn mpanimfie teɛ ne mikael mesulam seba yorai yakan sia ne eber wɔyɛ baason
yeinom ne bus ba yahdo ba yesisai ba mikael ba gilead ba yaroa ba huri ba abihail mma
guni ba abdiel ba ahi di wɔn mpanimfie so panin
na wɔtenaa gilead a ɛwɔ basan ne ɛso nkurowa mu ne saron nkuraa nyinaa mu deɛ wɔn hyeɛ kɔsoeɛ
wɔtwerɛɛ wɔn nyinaa anatoɔ yudahene yotam berɛ so ne israelhene yeroboam nna mu
rubenfoɔ ne gadfoɔ ne manase abusuakuo fa no nnipa a wɔtumi wɔn ho mu mmarima a wɔkura akyɛm ne nkrantɛ na wɔkuntunu tadua na wɔasua akodie no yɛ nnipa mpem aduanan nnan ne ahanson aduosia a wɔtumi kɔ ɔsa
na hagarfoɔ yetur nafis ne nodab dii ako
na wɔnyaa mmoa faa wɔn so na wɔde hagarfoɔ ne wɔn a wɔka wɔn ho no nyinaa hyɛɛ wɔn nsa ɛfiri sɛ wɔteaa mu frɛɛ onyankopɔn ɔko no mu na ɔtiee wɔn ɛnam sɛ wɔn ani da ne soɔ nti
na wɔsoaa wɔn mmoakuo no wɔn yoma mpemnum ne nnwan mpemahanu aduonum ne mfunumu mpemmienu ne nnipa mpemha nnommum
na apirafoɔ pii totɔe na nyankopɔn nkyɛn na ɛdɔm no firi baeɛ na wɔtenatenaa wɔn ananmu de kɔsii otukorɔ no mu
na manase abusuakuo fa no mma tenaa asase no so firii basan de kɔsii baal hermon ne senir ne hermon bepɔ ho na wɔdɔɔso
na yeinom ne wɔn mpanimfie atitire efer yisi eliel asriel yeremia hodawia ne yahdiel nnɔmmarima a wɔtumi wɔn ho nnipa a wɔwɔ din wɔn mpanimfie so atitire
na wɔfom wɔn agyanom nyankopɔn na wɔkɔdii asase no so aman a onyankopɔn sɛee wɔn wɔn anim no anyame akyi adwamammɔ mu
ɛnna israel nyankopɔn hwanyan asiriahene pul ne asiriahene tilgat pilneser honhom na ɔtuu rubenfoɔ ne gadfoɔ ne manase abusuakuo fa no de wɔn kɔduaa hala habor hara ne gosan asubɔnten ho de bɛsi nnɛ
lewi mma ne gerson kehat ne merari
na kehat mma ne amram yishar ne hebron ne usiel
na amram mma ne aaron mose ne miriam na aaron mma ne nadab abihu eleasa ne itamar
eleasa woo pinehas pinehas woo abisua
na abisua woo buki na buki woo usi
na usi woo seraia na seraia woo meraiot
meraiot woo amaria na amaria woo ahitub
na ahitub woo sadok na sadok woo ahimaas
na ahimaas woo asaria na asaria woo yohanan
na yohanan woo asaria ɔno na ɔdii sɔfoɔ wɔ asɔredan a salomo sii no yerusalem no mu
na asaria woo amaria na amaria woo ahitub
na ahitub woo sadok na sadok woo salum
na salum woo hilkia na hilkia woo asaria
na asaria woo seraia na seraia woo yehosadak
na yehosadak deɛ awurade maa nebukadnessar so maa no bɛtuu yuda ne yerusalem kɔeɛ no ɔkɔɔ bi
lewi mma gersom kehat ne merari
na yeinom ne gersom mma din libni ne simei
na kehat mma ne amram yishar hebron ne usiel
merari mma ne mahli ne musi na yeinom ne lewifoɔ mmusua sɛdeɛ wɔn agyanom teɛ no
gersom deɛ ne libni yahat sima
yoa ido sera ne yeaterai
kehat deɛ ne aminadab kora asir
elkana ne ne ba ebiasaf ne ne ba asir
ne ba tahat ne ba uriel ne ba usia ne ne ba saulo
na elkana mma ne amasai ne ahimot
ne ba elkana ne ba elkana sofai ne ne ba nahat
ne ba eliab ne ba yeroham ne ba elkana
na samuel mma ne abakan yoel ne abiya deɛ ɔtɔ so mmienu
merari deɛ ne mahli ne ba libni ne ba simei ne ba usa
ne ba sima ne ba hagia ne ba asaia
na yeinom ne wɔn a dawid de sisii awurade fie dwontoɔ som soɔ firi berɛ a adaka no nyaa ahomeeɛ no
na wɔyeyɛɛ dwom mu asomfo ahyiaeɛ ntomadan no tenabea no anim de kɔsii sɛ salomo sii awurade fie no yerusalem na wɔgyinagyinaa wɔn afa wɔn som no mu
na yeinom ne wɔn a wɔgyinaa hɔ ne wɔn mma no kehat mma no mu ɔdwontoni heman yoel ba samuel ba
elkana ba yeroham ba eliel ba yoa ba
suf ba elkana ba mahat ba amasai ba
elkana ba yoel ba asaria ba sefania ba
tahat ba asir ba ebiasaf ba kora ba
yishar ba kehat ba lewi ba israel ba
ne ne nua asaf a ɔgyina ne nifa soɔ asaf berekia ba simea ba
mikael ba baaseia ba malkia ba
etni ba sera ba adaia ba
etan ba simma ba simei ba
yahat ba gersom ba lewi ba
ne wɔn nuanom merari mma a wɔgyinagyina benkum soɔ etan kisi ba abdi ba maluk ba
hasabia ba amasia ba hilkia ba
amsi ba bani ba samer ba
mahli ba musi ba merari ba lewi ba
na wɔn nuanom lewifoɔ no wɔde wɔn maa nyankopɔn fie tenabea no som nyinaa
na aaron ne ne mma ne wɔn a wɔhye afɔdeɛ ɔhyeɛ afɔrebukyia ne aduhwam hyeɛbukyia no soɔ wɔyɛ kronkronbea adwuma no nyinaa na wɔpata ma israel sɛdeɛ nyankopɔn akoa mose hyɛeɛ no ara
na yeinom ne aaron mma ne ba eleasa ne ba pinehas ne ba abisua
ne ba buki ne ba usi ne ba seraia
ne ba meraiot ne ba amaria ne ba ahitub
ne ba sadok ne ba ahimaas
na yeinom ne wɔn tenabea ahodoɔ sɛdeɛ wɔn nkuro a afasuo atwa ho ahyia no teɛ wɔn ahyeɛ mu aaron mma kohatfoɔ abusua no nyaa wɔn ntonto kyɛfa
na wɔmaa wɔn hebron yuda asase so ne ɛho mmoa adidibea nsase a ɛtwa ho hyia
na kuro no ho mfuo ne ɛho nkuraa no deɛ wɔde maa yefune ba kaleb
na wɔmaa aaron mma yuda nkuro dwanekɔbea kuro hebron libna ne ɛho mmoa adidibea nsase yatir estemoa ne ɛho asase
hilen ne ɛho asase debir ne ɛho asase
asan ne ɛho asase ne bet semes ne ɛho asase
na benyamin abusuakuo mu nso geba ne ɛho mmoa adidibea nsase alemet ne ɛho asase ne anatot ne ɛho asase wɔn nkuro nyinaa yɛ dummiɛnsa wɔn mmusua no mu
na kehat mma nkaeɛ abusuakuo no abusua mu no wɔde ntonto maa wɔn nkuro du firi manase abusuakuo fa no mu
na gersom mma sɛdeɛ wɔn mmusua teɛ no wɔde isakar abusuakuo ne aser abusuakuo ne naftali abusuakuo ne manase abusuakuo a ɛwɔ basan no mu nkuro dummiɛnsa maa wɔn
merari mma sɛdeɛ wɔn mmusua teɛ no wɔde ntonto yii ruben abusuakuo ne gad abusuakuo ne sebulon abusuakuo mu nkuro dummienu maa wɔn
na israelfoɔ no de nkuro no ne ɛho mmoa adidibea nsase memaa lewifoɔ no
na wɔde ntonto yiyii yuda mma abusuakuo ne simeon mma abusuakuo ne benyamin mma abusuakuo mu nkuro a wɔabobɔ din yi
na kehat mma mmusua no hyeɛ so nkuro wɔ efraim abusuakuo mu
na wɔmaa wɔn nkuro dwanekɔbea kuro sekem ne ɛho mmoa adidibea nsase efraim bepɔ so ne geser ne ɛho asase
yokmeam ne ɛho asase bet horon ne ɛho asase
ayalon ne ɛho asase ne gat rimon ne ɛho asase
ne manase abusuakuo fa no mu aner ne ɛho mmoa adidibea nsase ne bileam ne ɛho asase wɔde maa kehat mma a wɔkaeɛ no abusua
na wɔde golan a ɛwɔ basan ne ɛho mmoa adidibea nsase ne astarot ne ɛho asase a ɛwɔ manase abusuakuo fa no abusua mu no maa gerson mma
ne isakar abusuakuo mu kedes ne ɛho mmoa adidibea nsase daberat ne ɛho asase
ramot ne ɛho asase ne anem ne ɛho asase
ne aser abusuakuo mu masal ne ɛho mmoa adidibea nsase ne abdon ne ɛho asase
hukok ne ɛho asase ne rehob ne ɛho asase
ne naftali abusuakuo mu kedes a ɛwɔ galilea ne ɛho mmoa adidibea nsase ne hamon ne ɛho asase ne kiriataim ne ɛho asase
na wɔde rimono ne ɛho mmoa adidibea nsase ne tabor ne ɛho asase a ɛwɔ sebulon abusuakuo mu no maa merari mma nkaeɛ
ne yordan yeriko agya nso yordan apueeɛ fam ruben abusuakuo mu beser wɔ ɛserɛ so ne ɛho mmoa adidibea nsase ne yahsa ne ɛho asase
ne kedemot ne ɛho asase ne mefaat ne ɛho asase
ne gad abusuakuo mu ramot a ɛwɔ gilead ne ɛho mmoa adidibea nsase ne mahanaim ne ɛho asase
ne hesbon ne ɛho asase ne yaser ne ɛho mmoa adidibea nsase
na isakar mma ne tola pua yasub ne simron wɔyɛ baanan
na tola mma ne usi refaia yeriel yahmai yibsam ne semuel wɔn na wɔyɛ tola mpanimfie atitire mmarima akofoɔ wɔn awoɔ ntoatoasoɔ mu dawid berɛ so na wɔn dodoɔ yɛ mpem aduonu mmienu ne ahansia
na usi mma ne yisrahia na yisrahia mma ne mikael obadia ne yoel yisia wɔn baanum nyinaa yɛ atitire
na wɔn a wɔka wɔn ho sɛdeɛ wɔn awoɔ ntoatoasoɔ ne wɔn mpanimfie teɛ no akodie dɔm asafo yɛ mmarima mpem aduasa nsia na wɔwɔ yerenom ne mma pii
na wɔn nuanom a wɔfiri isakar mmusua nyinaa mu no nyinaa yɛ mmarima akofoɔ mpemaduɔwɔtwe nson a wɔkan wɔn sɛdeɛ wɔn awoɔ ntoatoasoɔ teɛ no
benyamin deɛ bela beker ne yediael wɔyɛ baasa
na bela mma ne esbon usi usiel yerimot ne iri wɔyɛ baanum wɔn mpanimfie so atitire mmarima akofoɔ wɔn dodoɔ yɛ mpemaduonu mmienu ne aduasa nnan
na beker mma ne semira yoas eliesa elioenai omri yeremot abia anatot ne alamet yeinom nyinaa yɛ beker mma
na wɔn dodoɔ sɛdeɛ wɔn mmusua ne wɔn mpanimfie atitire teɛ yɛ mmarima akofoɔ mpemaduonu ne ahanu
na yediael mma ne bilhan na bilhan mma ne yeus benyamin ehud kenaana setan tarsis ne ahisahar
yeinom nyinaa yɛ yediael mma sɛ wɔn agyanom atitire teɛ mmarima akofoɔ mpemdunson ne ahanu nnipa a wɔtumi kɔ ɔsa
na supim ne hupim yɛ ir mma husim yɛ aher mma
naftali mma ne yahsiel guni yeser ne salum bilha mma
manase mma ne asriel a ne mpena woo no maa no na ne mpena aramni woo makir a ɔyɛ gilead agya na makir waree hupim ne supim nuabaa a ne din de maaka
na ne babarima a ɔtɔ so mmienu din de selofehad na selofehad nyaa mmammaa
na makir yere maaka woo ɔbabarima a ɔtoo no din peres na ne nua din de seres na ne mma ne ulam ne rakem
na ulam mma ne bedan yeinom ne manase ba makir ba gilead mma
na ne nuabaa moleket woo isod ne abi eser ne mahla
na semida mma ne ahian sekem likhi ne aniam
na efraim mma ne sutela ne bered ne ba ne tahat ne ba ne elada ne ba ne tahat ne ba
ne sabad ne ba ne sutela ne ba ne eser ne elad na gad mmarima a wɔwoo wɔn asase no soɔ no kumm wɔn ɛfiri sɛ wɔsiane kɔɔ sɛ wɔrekɔfa wɔn mmoakuo akɔ
na wɔn agya efraim gyam wɔn nna pii na ne nuanom ba bɛkyekyeree ne werɛ
na ɔne ne yere daeɛ na ɔnyinsɛnee na ɔwoo ɔbabarima na ɔtoo no din beria ɛfiri sɛ adebɔne na ɛbaa ne fie
na ne babaa ne seera a ɔkyekyeree anafoɔ ne atifi bet horon ne usen seera
na ne ba ne refa ne resef ne ba tela ne ba tahan
ne ba ladan ne ba amihud ne ba elisama
ne ba nun ne ba yosua
na wɔn agyapadeɛ ne wɔn tenabea ne betel ne ɛho nkurowa ne apueeɛ fam naaran ne atɔeɛ fam geser ne ɛho nkurowa ne sekem ne ɛho nkurowa kɔduru asa ne ɛho nkurowa
na manase mma nkyɛn mu bi wowɔ bet sean ne ɛho nkurowa taanak ne ɛho nkurowa megido ne ɛho nkurowa dor ne ɛho nkurowa yeinom mu na israel ba yosef mma teɛ
aser mma ne yimna yiswa yiswi beria ne wɔn nuabaa sera
na beria mma ne heber ne malkiel ɔne birsait agya
na heber woo yaflet somer hotam ne wɔn nuabaa sua
na yaflet mma ne pasak bimhal ne aswat yeinom ne yaflet mma
na semer mma ne ahi ne rohga yehuba ne aram
na ne nua helem mma ne sofa yimna seles ne amal
sofa mma ne suah harnefer saulo beri ne yimra
beser hod sama silsa yitran ne beera
na yeter mma ne yefune pispa ne ara
na ula mma ne arah haniel ne risia
yeinom nyinaa yɛ aser mma mpanimfie so atitire mmarima akofoɔ a wɔayi wɔn mmapɔmma mu atitire na wɔn a wɔkan wɔn maa ɔsakorɔ sɛdeɛ wɔn awoɔ ntoatoasoɔ teɛ no yɛ mmarima mpemaduonu nsia
na benyamin woo bela n abakan asbel a ɔtɔ so mmienu ne ahra a ɔtɔ so mmiɛnsa
noha a ɔtɔ so nnan ne rafa a ɔtɔ so nnum
na bela mma ne adar gera abihud
abisua naaman ahoa
gera sefufan ne huram
na yeinom ne ehud mma yeinom ne gebafoɔ agyanom atitire na wɔtuu wɔn kɔɔ manahat
ne naaman ne ahia ne gera ɔno na ɔtuu wɔn kɔeɛ na ɔwoo usa ne ahihud
na saharaim woe wɔ moab asase so nso na wagya ne yerenom husim ne baara kwan
na ɔne ne yere hodes woo yobab sibia mesa malkam
yeus sakia ne mirma yeinom ne ne mma a wɔyɛ agyanom atitire
na ɔne husim woo abitub ne elpaal
na elpaal mma ne eber misam ne semed a ɔkyekyeree ono ne lod ne ɛho nkurowa
beria ne sema wɔn ne ayalonfoɔ agyanom atitire wɔn na wɔpamm gatfoɔ
na ahio sasak yeremot
sebadia arad eder
mikael yispa yoha ne beria mma
na sebadia mesulam hiski heber
ismerai yislia yobab ne elpaal mma
na yakim sikri sabdi
elienai siletai eliel
adaia beraia simrat ne simei mma
na yispan eber eliel
abdon sikri hanan
hanania elam antotia
yifdeia penuel ne sasak mma
na samserai seharia atalia
yaaresia elia sikri ne yeroham mma
yeinom ne agyanom atitire wɔn awoɔ ntoatoasoɔ so atitire yeinom tenaa yerusalem
na wɔn a wɔtenaa gibeon ne gibean n agya yeiel a ne yere din de maaka
ne n abakan abdon sur kis baal nadab
gedor ahio ne seker
na miklot woo simea na wɔn nso wɔtenaa wɔn nuanom ntentensoɔ yerusalem kaa wɔn nuanom ho
na ner woo kis na kis woo saulo na saulo woo yonatan malkisua abinadab ne esbaal
na yonatan ba ne merib baal na merib baal woo mika
na mika mma ne piton melek tarea ne ahas
na ahas woo yehoada na yehoada woo alemet asmawet ne simri na simri woo mosa
na mosa woo binea ne rafa ne elasa ne asel
na asel wɔ mmammarima baasia na wɔn din nie asrikam bokeru ismael searia obadia ne hanan yeinom nyinaa yɛ asel mma
na ne nua esek mma ne n abakan ulam yeus a ɔtɔ so mmienu ne elifelet a ɔtɔ so mmiɛnsa
na ulam mma yɛ mmarima ahoɔdenfoɔ a wɔtumi wɔn ho wɔkuntunu tadua na wɔwɔ mma bebree ne mma mma ɔha aduonum yeinom nyinaa yɛ benyamin mma asefoɔ
na wɔkan israel nyinaa twerɛɛ wɔn din sɛdeɛ wɔn mmusua teɛ na hwɛ wɔatwerɛ wɔn din wɔ israel ahemfo nwoma mu wɔtuu yuda kɔduaa babel wɔn amumuyɛ nti
na wɔn a wɔdii kan sane bɛtenaa wɔn agyapadeɛ so wɔ wɔn nkuro mu no ne asɔfoɔ lewifoɔ ne asɔrefie asomfoɔ
na yerusalem deɛ yuda mma ne benyamin mma ne efraim ne manase mma no mu binom tenatenaa hɔ
bani a ɔfiri peres a ɛwɔ yuda mma mu no ba imri ba omri ba amihud ba utai
na silonifoɔ mu deɛ abakan asaia ne ne mma
na sera mma mu yeuel ne ne nuanom ahansia aduɔkron
na benyamin mma mu hasenua ba hodawia ba mesulam ba salu
ne yeroham ba yibneia ne mikri ba usi ba ela ne yibnia ba reuel ba sefatia ba mesulam
ne wɔn nuanom wɔn mmusua so nnipa ahankron aduonum nsia mmarima yi nyinaa yɛ agyanom atitire wɔn mpanimfie so
na asɔfoɔ no mu yedaia yehoiarib ne yakin
ne ahitub ba meraiot ba sadok ba mesulam ba hilkia ba asaria a ɔyɛ nyankopɔn fie bapɔmma
ne malkia ba pasur ba yeroham ba adaia ne imer ba mesilemit ba mesulam ba yahsera ba adiel ba masai
ne wɔn nuanom wɔn mpanimfie so atitire apem ahanson aduosia mmarima a wɔtumi nyankopɔn fie som adwuma no
na lewifoɔ mu deɛ merari ba hasabia ba asrikam ba hasub ba semaia
bakbakar heres galal ne asaf ba sikri ba mika ba matania
ne yedutun ba galal ba semaia ba obadia ne elkana ba asa ba berekia a ɔte netofafoɔ nkuraa mu no
na apono ano ahwɛfoɔ no salum akub talmon ahiman ne wɔn nuanom salum na ɔdi tire
na ɛde bɛsi sɛsɛɛ wɔwɔ ɔhene pono ano apueeɛ fam wɔn ne lewi mma nsra apono ano ahwɛfoɔ
na kora ba ebiasaf ba kore ba salum ne ne nuanom n agya fie mu korafoɔ no wɔwɔ ɔsom adwuma no so rewɛn ntomadan no pono ano sɛdeɛ na wɔn agyanom wɔ awurade nsraban no mu rewɛn emu hyɛne no
na eleasa ba pinehas na na ɔdi wɔn so bapɔmma kane no na awurade dii n akyi
meselemia ba sakaria ne ahyiaeɛ ntomadan no pono ano hwɛfoɔ
wɔn a wɔyii wɔn de wɔn sisii apono ano hwɛfoɔ nyinaa yɛ ahanu ne dummienu wɔn na wɔkan wɔn twerɛɛ wɔn din mmusua soɔ wɔn nkuraa so wɔn nso na dawid ne ɔdehununi samuel de wɔn sisii wɔn nokorɛdie adwuma so
na wɔne wɔn mma wɔ apono no ano awurade fie ntomadan fie no rewɛn
mframa nnan no ano deɛ apueeɛ atɔeɛ atifi ne anafoɔ fam apono ano ahwɛfoɔ no wɔ
na ɛsɛ wɔn nuanom a wɔwɔ wɔn nkuraa ase no sɛ wɔba nnanson nnanson firi berɛ so kɔ berɛ soɔ bɛka wɔn ho
na nokorɛdie adwuma mu na apono ano hwɛfoɔ mpanin baanan no lewifoɔ no wɔ na wɔdi nyankopɔn fie mpumpunu ne adekora adan no soɔ
na nyankopɔn fie no ho na wɔteteeɛ hyia anadwoɔ berɛ biara na wɔn so na ɔwɛn no da na wɔn nso na na wɔhinihini apono no daa anɔpa
na wɔn mu binom hwɛ ɔsom nnoɔma no so na wɔbu ano de ba mu na wɔbu ano de firi adi
na wɔde wɔn mu binom asisi nnoɔma ne kronkronbea nnoɔma no nyinaa ne esiam nsa ngo ohwamfufuo ne nnuhwam no so
na asɔfoɔ mma no binom de nnoɔma frafra yɛɛ nnuhwam sra ngo no
na matitia a ɔfiri lewi mma mu a ɔyɛ korani salum abakan no wɔde no sii ɛkyeɛ nnadeɛ mu atodeɛ to so
na kohatfoɔ mma a wɔyɛ wɔn nuanom no mu binom dii kyerɛ paanoo no so sɛ wɔnsiesie no daa homeda
yeinom ne nnwontofoɔ no lewi abusua so mpanimfoɔ a wɔtete asɔrefie mpumpunu mu a wɔnyɛ adwuma foforɔ bi ɛfiri sɛ wɔyɛ adwuma awia ne anadwo
yeinom ne lewifoɔ mu agyanom atitire atitire sɛdeɛ wɔn mmusua teɛ yeinom na wɔtete yerusalem
na gibeonfoɔ no agya ne yeiel a ɔte gibeon na ne yere din de maada
na n abakan ne adbon ne nuanom sur kis baal ner nadab
gedor ahio sakaria ne miklot
na miklot woo simeam na wɔn nso tenaa wɔn nuanom ntentensoɔ wɔ yerusalem wɔne wɔn nuanom
na ner woo kis na kis woo saulo na saulo woo yonatan malki sua abinadab ne esbaal
na yonatan ba ne merib baal na merib baal woo mika
na mika mma ne piton melek tarea ne ahas
na ahas woo yara na yara woo alemet asmawet ne simri na simri woo mosa
na mosa woo binea ne ne ba refaia ne ba elasa ne ba asel
na asel wɔ mmammarima baasia na wɔn din nie asrikam bokeru ne ismael ne searia ne obadia ne hanan yeinom ne asel mma
na filistifoɔ ne israel koeɛ na israel mmarima no dwanee wɔ filistifoɔ anim na wɔtotɔe wɔ gilboa bepɔ so
na filistifoɔ tu saa saulo ne ne mma na filistifoɔ kumm yonatan abinadab ne malkisua a wɔyɛ saulo mma no
na ɔko no den saulo so na agyantofoɔ bɛtoo no na agyantofoɔ no too agyan wɔɔ no
na saulo ka kyerɛɛ n akodeɛkurani sɛ twe wo nkrantɛ na fa wɔ me na momonotofoɔ yi amma ammɛbɔ me adapaa na n akodeɛkurani no ampene na ɔsuroo pii enti saulo faa ne nkrantɛ na ɔhwee so
na n akodeɛkurani no hunuu sɛ saulo atɔ no ɔno nso hwee ne nkrantɛ so na ɔtɔe
na saulo wui na ne mma baasa no ne ne fiefoɔ nyinaa totɔɔ prɛko
na israelfoɔ a wɔwɔ bonhwa no mu nyinaa hunuu sɛ asraafoɔ no adwaneɛ na saulo ne ne mma atotɔ no wɔgyigyaa wɔn nkuro hɔ dwanee na filistifoɔ ba bɛtenatenaa mu
na ɛbaa sɛ adeɛ kyeeɛ no filistifoɔ baa atɔfoɔ no ho nnoɔma yiyie na wɔhunuu saulo ne ne mma baasa no sɛ wɔatotɔ gilboa bepɔ soɔ
na wɔyiyii wɔn ho nnoɔma na wɔfaa ne ti ne n akodeɛ soma maa wɔde kyinii filistifoɔ asase so sɛ wɔnkɔpae nkyerɛ wɔn ahoni ne ɔman no
na wɔde n akodeɛ no kɔsiee wɔn anyame fie na ne tikwankoraa deɛ wɔde kɔfam dagon fie
na yabes gileadfoɔ nyinaa tee deɛ filistifoɔ ayɛ saulo nyinaa no
akofoɔ no nyinaa sɔresɔree na wɔkɔfaa saulo amu ne ne mma no amu no na wɔde baa yabes na wɔbɛsiee wɔn nnompe no dupɔn a ɛwɔ yabes no ase na wɔdii mmuada nnanson
na saulo wui ne fom a ɔfom awurade no ne awurade asɛm a wanni soɔ no ne sɛ nso ɔkɔbisaa samanfrɛni hɔ adeɛ hwehwɛɛ n akyiri kwan
na wanhwehwɛ awurade akyiri kwan nti na ɔkumm no na ɔdanee ahennie no maa yisai ba dawid
na israel nyinaa boaboaa wɔn ano baa dawid nkyɛn wɔ hebron bɛkaa sɛ hwɛ wo bogya ne yɛn
na kane a na saulo di hene no wo ara na wode israel firii adie na wode wɔn baa mu na awurade wo nyankopɔn aka akyerɛ wo sɛ wo na wobɛyɛne me man israel na wo ara na wobɛdi me man israel so bapɔmma
na israel mpanimfoɔ nyinaa baa ɔhene no nkyɛn hebron na dawid ne wɔn pam awurade anim wɔ hebron na wɔsraa dawid ngo sii no israel so hene sɛdeɛ awurade asɛm a ɔnam samuel so kaeɛ no teɛ
na dawid ne israel nyinaa sii mu kɔɔ yerusalem a na ɛne yebus no ɛfiri sɛ ɛhɔ na na yebusifoɔ a wɔyɛ asase no sofoɔ no teɛ
na yebusifoɔ no ka kyerɛɛ dawid sɛ woremma ha nanso dawid faa sion aban a ɛne dawid kuro no
na dawid kaa sɛ obiara a ɔbɛkum yebusifoɔ kane no ɔbɛyɛ otitire ne ɔsafohene ɛnna seruia ba yoab foro kɔɔ kane na ɔyɛɛ otitire
na dawid tenaa aban no mu saa nti na wɔfrɛ no dawid kuro
na dawid kyekyeree kuro no hyiae de firi milo ara de twaa ho hyiae na yoab siesiee kuro no nkaeɛ no
na dawid kɔɔ so ara yɛɛ kɛseɛ ɛfiri sɛ asafo awurade dii n akyi
na yeinom ne nnɔmmarima a na dawid wɔ no mu atitire a wɔhyɛɛ wɔn ho den kaa ne ho n ahennie mu sɛ wɔne israel nyinaa bɛsi no hene sɛdeɛ awurade asɛm a ɔkaa no israel ho no teɛ
na yeinom ne nnɔmmarima a na dawid wɔ no dodoɔ hakmonini yasobeam ɔdi akunini tire ɔno na ɔde ne pea kumm nnipa ahasa prɛko pɛ
na n akyiri na ahohini dodo ba eleasa die ɔfra nnɔmmarima baasa no mu
ɔno na na ɔne dawid wɔ pas damim no na filistifoɔ aboaboa wɔn ano wɔ hɔ sɛ wɔrebɛdi ako na asasewa bi wɔ hɔ a atokoɔ ayɛ so ma na ɔman no dwanee firii filistifoɔ anim
ɔno ne nkaeɛ no kɔgyinaa asasewa no mfimfini gyee wɔn ho na wɔkum filistifoɔ no na awurade de nkonimdie kɛseɛ gyee wɔn
na atitire aduasa no mu baasa siane kɔɔ ɔbotan no so dawid nkyɛn adulam bodan no mu na filistifoɔ dɔm akyere nsraban refaim bonhwa mu
nso ɛberɛ no mu na dawid wɔ bepɔ so atenaeɛ no mu na filistifoɔ bansifoɔ wɔ betlehem
na dawid kɔn dɔe na ɔkaa sɛ hwan na ɔbɛma me betlehem asubura a ɛwɔ kuro pono ho no mu nsuo anom
na mmarima baasa no te faa filistifoɔ nsraban no mu kɔsaa betlehem asubura a ɛwɔ kuro pono ho no mu nsuo de brɛɛ dawid nanso dawid ampɛ sɛ ɔnom na ɔhwie gu maa awurade
na ɔkaa sɛ me nyankopɔn mma no mpare me sɛ mɛyɛ yei mennom mmarima yi mogya wɔn kra so anaa na wɔn nkwa na wɔde too hɔ kɔfa baeɛ yi na wampɛ sɛ ɔnom yei na nnɔmmarima baasa no yɛeɛ
na yoab nua abisai nso di baasa no ti ɔno nso na ɔhwinhwim ne pea atɔfoɔ ahasa soɔ na ɔwɔ din baasa no mu
nnipa baasa no mu na ɔwɔ animuonyam sene baanu no na ɔdi wɔn safohene nanso wanto akane baasa no
yehoiada ba benaia yɛ ɔbarima katakyie a ɔfiri kabseel a ɔyɛɛ nnoɔma akɛseɛ ɔno na ɔkum moabni ariel mma baanu no na ɔno nso na ɔsiane kɔkum gyata abura bi mu da bi a sukyerɛmma atɔ
na ɔno ara nso na ɔkɔkumm misraimni barima bi a ne tentene yɛ basafa mmienu ne fa na misraimni no kura pea a ɛte sɛ ntomanwomfoɔ nsadua wɔ ne nsam na ɔde poma siane kɔɔ ne nkyɛn na ɔhwimm misraimni no nsam pea no de ɔno ara ne pea no kumm no
yei na yehoiada ba benaia yɛeɛ na ɔwɔ din nnɔmmarima baasa no mu
hwɛ na ɔwɔ animuonyam sene akunini aduasa no nanso akane baasa no deɛ wanto wɔn na dawid de no sii n ankɔbeafoɔ so
na dɔm no mu nnɔmmarima no ne yoab nua asahel betlehemni dodo ba elhanan
harorini samot pelonni heles
tekoani ikes ba ira anatotni abieser
husani sibekai ahohini ilai
netofani maharai netofani baana ba heled
ribai a ɔfiri gibea a ɛwɔ benyamin mma mu ba itai piratonni benaia
nahale gaasni hurai arabani abiel
baharumni asmawet saalbonni eliahba
gisoni hasem mma hararini sage ba yonatan
hararini sakar ba ahiam ur ba elifal
mekerani hefer pelonni ahia
karmelni hesro esbai ba naarai
natan nua yoel hagri ba mibhar
amonni selek berotni naharai a ɔyɛ seruia ba yoab akodeɛkurani
yitrini ira yitrini gereb
hetini uria ahlai ba sabad
rubenni sisa ba adina a ɔyɛ rubenfoɔ so otitire na nnipa aduasa ka ne ho
maaka ba hanan mitni yosafat
asteratni usia aroerni hotam mma sama ne yeiel
simri ba yediael ne tisini yoha a ɔyɛ ne nua
mahawini eliel elnaam mma yeribai ne yosawia moabni yitma
eliel ne obed ne mesobaini yaasiel
na yeinom ne wɔn a wɔbaa dawid nkyɛn siklag berɛ a na ɔntumi nkɔ baabiara a ɔpɛ ɛsiane kis ba saulo nti na wɔn nso wɔ nnɔmmarima a wɔboaa no akodie mu no mu
taduakurafoɔ a wɔtumi de nifa ne benkum to aboɔ ne agyan tadua soɔ
saulo nuanom a wɔfiri benyamin mu gibeani semaa mma ahieser a ɔdi tire ne yoas ne asmawet mma yesiel ne pelet ne beraka ne anatotni yehu
ne gibeonni ismaia aduasa no mu dɔmmarima na ɔdi aduasa no so ne yeremia ne yahasiel ne yohanan ne gederani yosabad
elusai ne yerimot ne bealia ne semaria ne harifini sefatia
elkana ne yesia ne asarel ne yoeser ne yasobeam korafoɔ
ne yoela ne sebadia yeroham mma a wɔfiri gedor
na gadfoɔ mu nnipa a wɔtee wɔn ho baa dawid nkyɛn ɛserɛ so atenaeɛ no mu nnɔmmarima a wɔtumi wɔn ho na wɔyɛ akofoɔ a wɔkura kyɛm ne pea na wɔn anim te sɛ agyata anim na wɔn ho yɛ hare sɛ mmepɔ so adowa nie
eser di wɔn panin obadia di hɔ eliab tɔ so mmiɛnsa
mismana tɔ so nnan yeremia tɔ so nnum
atai tɔ so nsia eliel tɔ so nson
yohanan tɔ so nwɔtwe elsabad tɔ so nkron
yeremia tɔ so du makbanai tɔ so dubaako
yeinom firi gad mma mu wɔyɛ dɔm no mu atitire ɔbaako akumaa koraa bɛtumi ɔha na ɔkɛseɛ bɛtumi apem
yeinom ne wɔn a wɔtwaa yordan bosome a ɛdi kan no mu berɛ a na ayiri asram ne nsunoa nyinaa so no na wɔkaa mmonhwa no mufoɔ nyinaa guiɛ apueeɛ fam ne atɔeɛ fam
na benyamin ne yuda mma mu binom nso baa dawid nkyɛn atenaeɛ no mu hɔ
na dawid firii adi baa wɔn anim na ɔbua see wɔn sɛ sɛ asomdwoeɛ so na moreba me nkyɛn sɛ morebɛboa me a ɛnneɛ mɛnya mo ho akoma pa sɛ yɛbɛyɛ baako na sɛ moreba abɛyi me ama m atamfoɔ nanso amumuyɛ biara nni me nsam yi ɛnneɛ yɛn agyanom nyankopɔn bɛhwɛ na wabu atɛn
ɛnna honhom kaa amasai aduasa no mu otitire na ɔkaa sɛ yɛyɛ wo dea o dawid na yɛwɔ w afa o yisai ba asomdwoeɛ asomdwoeɛ nka wo na asomdwoeɛ nka w aboafoɔ ɛfiri sɛ wo nyankopɔn boa wo ɛnna dawid gyee wɔn na ɔde wɔn sisii n asafo so atitire
na manasefoɔ mu binom nso wae bɛdɔmm dawid berɛ a na ɔne filistifoɔ rebɛne saulo ako no na wammoa filistifoɔ no ɛfiri sɛ filistifoɔ mmapɔmma kɔɔ agyina gyaa no kwan sɛ yɛn tiri na ɔde bɛwae akɔ ne wura saulo nkyɛn
na ɔsii mu kɔɔ siklag no manase mu binom wae bɛdɔm no adna ne yosabad ne yediael ne mikael ne yosabad ne elihu ne siletai manase mpem mpem so atitire
na wɔn na wɔboaa dawid ne afomfafoɔ asafo no dii asie na wɔn nyinaa yɛ nnɔmmarima akatakyie na wɔyeyɛɛ ɛdɔm no mu asafohene
na daa nyinaa na wɔde dawid nkyɛn ba ara sɛ wɔrebɛboa no kɔsii sɛ wɔyɛɛ ɛdɔm kɛseɛ sɛ nyankopɔn dɔm
na yeinom ne nnipa a na wɔamia ama akodie a wɔbaa dawid nkyɛn hebron sɛ wɔbɛdane saulo ahennie ama no sɛdeɛ awurade asɛm no seɛ no dodoɔ
yuda mma a wɔkura akyɛm ne mpea a wɔamia ama akodie mpemnsia ahanwɔtwe
simeon mma mu nnɔmmarima a wɔtumi akodie mpemnson ne ɔha
lewi mma mu mpemnan ahansia
ne yehoiada aaron bapɔmma na nnipa mpensa ahanson ka ne ho
ne sadok aberanteɛ dɔmmarima katakyie ne n agya fie asafohene aduonu mmienu
ne benyamin mma saulo nuanom mu mpensa na ɛde bɛsi berɛ no mu na wɔn mu dodoɔ ara adi saulo fie nokorɛ
ne efraim mma mu mpemaduonu ahanwɔtwe nnɔmmarima akatakyie nnipa a wɔwɔ din wɔn mpanimfie mu
manase abusuakuo fa no mu mpemdunwɔtwe na wɔbɔɔ wɔn din sɛ wɔmmra mmɛsi dawid hene
isakar mma mu nnipa a wɔyɛ mmerɛ mu nhunumufoɔ sɛ wɔbɛhunu deɛ ɛsɛ sɛ israel yɛ no wɔn mu atitire ahanu na wɔn nuanom nyinaa tiee wɔn
sebulon mu nnipa mpem aduonu a wɔawedare wɔ akodie a wɔde akodeɛ nyinaa amia ama ɔsakorɔ sɛ wɔde akoma a ɛnyɛ ntanta rebɛboa dawid
naftali mu asafohene apem na nnipa a wɔkura akyɛm ne mpea mpemaduasa nson ka wɔn ho
danfoɔ mu nnipa a wɔamia ama ɔko mpemaduonu nwɔtwe ne ahansia na wɔbaeɛ
aser mu nnipa a wɔtumi kɔ akono mpemaduanan na wɔbaeɛ
na wɔn a wɔfiri yordan agya a wɔfiri rubenfoɔ ne gadfoɔ ne manase abusuakuo fa no mu nnipa a wɔkura akodeɛ ahodoɔ nyinaa mpemha ne mpemaduonu
mmarima akofoɔ a wɔde akoma mu yii wɔn ho kɔɔ mpasua soɔ yi nyinaa baa hebron sɛ wɔde dawid rebɛsi israel nyinaa so hene na israel nkaeɛ no nyinaa nso nyaa dawid ahensie ho akoma korɔ
na wɔne dawid dii hɔ nnansa didi nomee ɛfiri sɛ na wɔn nuanom ahyɛ wɔn akyi
na wɔn a wɔbɛn wɔn de kɔsi isakar ne sebulon ne naftali no nso de aduane bae mfunumu ne yoma ne mfunumupɔnkɔ ne anantwie so esiam aduane ne borɔdɔma taterɛ ne bobe aba a wɔahata ne nsa ne ngo ne anantwie ne nnwan pii pa na anigyeɛ baa israel
na dawid ne apem apem ne ɔha ha so asafohene ne mmapɔmma no nyinaa kɔɔ agyina
na dawid ka kyerɛɛ israel badwa no nyinaa sɛ sɛ ɛyɛ wɔ mo ani so na ɛfiri awurade yɛn nyankopɔn nkyɛn a momma yɛmmu mu nsoma mma wɔnkɔ yɛn nuanom a wɔaka israel nsase nyinaa soɔ ne asɔfoɔ ne lewifoɔ a wɔka wɔn ho wɔn tenabea nkuro mu no nkyɛn na wɔmmoaboa wɔn ano mmra yɛn nkyɛn
na yɛmfa yɛn nyankopɔn adaka no ntwam mmra yɛn nkyɛn na saulo berɛ so no yɛammisa akyiri kwan
ɛnna badwa no nyinaa kaa sɛ wɔnyɛ saa ɛfiri sɛ na asɛm no tene ɔman no nyinaa ani so
na dawid boaa israel man no nyinaa ano hyiae de firii sihor a ɛwɔ misraim kɔsii deɛ ɛde rekɔ hamat sɛ wɔrekɔfa nyankopɔn adaka no afiri kiriat yearim aba
na dawid ne israel nyinaa foro kɔɔ baala a ɛne kiriat yearim a ɛwɔ yuda no sɛ wɔrekɔfa onyankopɔn awurade a ɔte kerubim soɔ a wɔbɔ ne din frɛ no no adaka no afiri hɔ aba
na wɔyii nyankopɔn adaka no sii teaseɛnam foforɔ bi so firii abinadab fie na usa ne ahio piaa teaseɛnam no
na dawid ne israel nyinaa goroe nyankopɔn anim wɔde ahoɔden nyinaa ne nnwom ne asankuo ne mmɛnta ne mpintin ne nnawuro ne ntotorobɛnto
na wɔduruu kidon ayuporebea no usa tenee ne nsa kɔsɔɔ adaka no mu ɛfiri sɛ anantwie no hinhimii
na awurade bo fuu usa na ɔkumm no sɛ ɔtenee ne nsa kaa adaka no nti na ɔwuu nyankopɔn anim hɔ
na dawid ampɛ sɛ awurade abufuo aba usa soɔ na ɔfrɛɛ hɔ sɛ peres usa de bɛsi nnɛ
na dawid suroo nyankopɔn da no na ɔkaa sɛ mede nyankopɔn adaka no bɛba me nkyɛn sɛn
na dawid amfa adaka no amma ne nkyɛn dawid kuro no mu na ɔde mane kɔɔ gitini obed edom fie
na nyankopɔn adaka no sii obed edom fie bosome mmiɛnsa na awurade hyiraa obed edom fie ne deɛ ɔwɔ nyinaa
na tirohene hiram somaa abɔfoɔ maa wɔbaa dawid nkyɛn wɔde ntweneduro nnua ne abantofoɔ ne nnuapaefoɔ baa sɛ wɔmmɛsi dan mma no
na dawid hunuu sɛ awurade asi no israel so hene na ne man israel nti wama n ahennie so
na dawid warewaree yerenom bio yerusalem na dawid wowoo mmammarima ne mmammaa bebree
na wɔn a wɔwoo wɔn maa no yerusalem din nie samua sobab natan salomo
yibhar elisua elpelet
noga nefeg yafia
elisama beeliada ne elifelet
na filistifoɔ tee sɛ wɔasra dawid de no asi israel nyinaa so hene no filistifoɔ nyinaa foro baa sɛ wɔrebɛhwehwɛ dawid na dawid teeɛ no ɔfirii adi kɔhyiaa wɔn
na filistifoɔ no ba de bɛkyeree nsraban wɔ refaim bonhwa mu
ɛnna dawid kɔbisaa onyankopɔn sɛ menkɔ filistifoɔ no so na wode wɔn bɛhyɛ me nsa anaa na awurade ka kyerɛɛ no sɛ kɔ na mede wɔn bɛhyɛ wo nsa
na wɔforo baa baal perasim na dawid kunkumm wɔn wɔ hɔ na dawid kaa sɛ onyankopɔn apae m atamfoɔ mu me nsam sɛ nsuo mu paeɛ no enti wɔfrɛɛ hɔ baal perasim baal perasim asekyerɛ ne mpaemu wura
na wɔgyigyaa wɔn anyame wɔ hɔ na dawid ka maa wɔde ogya hyeeɛ
na filistifoɔ no sane foro baa bio de bɛkyeree nsraban wɔ bonhwa no mu
na dawid bisaa onyankopɔn bio na onyankopɔn ka kyerɛɛ no sɛ nkɔ nkɔdi wɔn akyi dane firi wɔn ho na fa baka nnua no ntentensoɔ bra wɔn so
na sɛ wote nanteɛ nka baka nnua no atifi a ɛnneɛ firi kɔko na onyankopɔn afiri redi w anim akɔkum filistifoɔ dɔm no
na dawid yɛɛ sɛdeɛ onyankopɔn hyɛɛ no no na wɔkunkum filistifoɔ dɔm no firii gibeon de kɔsii geser
na dawid din hyetae nsase no nyinaa so na awurade maa ne ho hu tɔɔ amanaman no nyinaa so
na dawid sisii adan maa ne ho wɔ dawid kuro mu na ɔsiesiee afa bi maa nyankopɔn adaka no na ɔsii ntomadan maa no
afei dawid kaa sɛ obiara nnsoa nyankopɔn adaka no sɛ lewifoɔ no ara nko na wɔn na awurade ayi wɔn sɛ wɔnsoa nyankopɔn adaka no na wɔnsom no daa
na dawid boaa israel nyinaa ano bɛhyiaa yerusalem sɛ wɔrekɔfa awurade adaka no de aba n afa a wasiesie ama no no
na dawid boaa aaron mma ne lewifoɔ no ano
kehat mma no mu ɔsafohene uriel ne ne nuanom ɔha aduonu
merari mma mu ɔsafohene asaia ne ne nuanom ahanu aduonu
gersom mma mu ɔsafohene yoel ne ne nuanom ɔha aduasa
elisafan mma mu ɔsafohene semaia ne ne nuanom ahanu
hebron mma mu ɔsafohene eliel ne ne nuanom aduɔwɔtwe
usiel mma mu ɔsafohene aminadab ne ne nuanom ɔha dummienu
na dawid frɛɛ sadok ne abiatar asɔfoɔ no ne lewifoɔ no uriel asaia yoel semaia eliel ne aminadab
na ɔka kyerɛɛ wɔn sɛ mone lewifoɔ mu agyanom atitire mo ne mo nuanom nnwira mo ho na momfa awurade israel nyankopɔn adaka no mmra deɛ masiesie mama no hɔ
na akane no ɛnyɛ mo na moyɛeɛ nti na awurade yɛn nyankopɔn bu baa yɛn soɔ sɛ yɛanhwehwɛ no n atorɔmuadeɛ no soɔ
ɛnna asɔfoɔ ne lewifoɔ no dwiraa wɔn ho sɛ wɔrekɔfa awurade israel nyankopɔn adaka no aba
na lewifoɔ mma no soaa nyankopɔn adaka no sɛdeɛ mose hyɛeɛ sɛdeɛ awurade asɛm no teɛ no wɔde ɛho mpoma no totoo wɔn kɔn ho
na dawid ka kyerɛɛ lewifoɔ asafohene no sɛ wɔnyiyi wɔn nuanom nnwontofoɔ no mma wɔnkurakura nnwontoɔ nnoɔma mmɛnta mmɛn ne asankuten ne nsambɔ nnawuro nnyinagyina hɔ mma wɔnte wɔn nka na wɔmma wɔn nne so anigyeɛ mu
na lewifoɔ no yii yoel ba heman ne ne nuanom mu berekia ba asaf ne wɔn nuanom merari mma mu kusaia ba etan de wɔn gyinagyinaa hɔ
na wɔde wɔn nuanom a wɔtɔ so mmienu kaa wɔn ho sakaria ya asiel semiramot yehiel uni eliab benaia ma aseia matitia elifelehu mikneia ne obed edom ne ye iel apono ano hwɛfoɔ no
na nnwontofoɔ heman asaf ne etan bɔɔ kɔbere mfrafraeɛ nnawuta maa wɔtee nka
na sakaria asiel semiramot yehiel uni eliab maaseia ne benaia bɔɔ mmɛnta mmabaa nne so
na matitia ne elifelehu ne mikneia ne obed edom ne yeiel ne asaia bɔ asankuten nne a ɛtɔ so nwɔtwe so
na kenania lewifoɔ safohene wɔ nnwontoɔ no mu ɔdi nnwontoɔ no so ɛfiri sɛ na ɔte aseɛ
na berekia ne elkana ne adaka no apono ano hwɛfoɔ
na sebania yosafat netanel amasai sakaria benaia eliesa asɔfoɔ no ne ntotorobɛntohyɛnfoɔ a wɔhyɛne ntotorobɛnto nyankopɔn adaka no anim na obed edom ne yehia ne adaka no apono ano ahwɛfoɔ
ɛnna dawid ne israel mpanimfoɔ ne mpem mpem so asafohene no sii mu kɔeɛ sɛ wɔrekɔfa awurade apam adaka no afiri obed edom fie aba anigyeɛ mu
na onyankopɔn boaa lewifoɔ a wɔso awurade apam adaka no no wɔde anantwinini nson ne adwennini nson bɔɔ afɔdeɛ
na dawid hyɛ asaawa nwera batakari ɔno ne lewifoɔ a wɔso adaka no nyinaa ne nnwontofoɔ no ne ɔsafohene kenania a ɔdi nnwontoɔ no soɔ no wɔ nnwontofoɔ no mu na nwera asɔfotadeɛ nso hyɛ dawid
na israel nyinaa de awurade apam adaka no bae osebɔ ne mmɛnhyɛne ne ntotorobɛnto ne nsambɔ ne nnawuro mu wɔde mmɛnta ne nsankutene maa wɔtee nka
na ɛbaa sɛ awurade apam adaka no duruu dawid kurom no saulo babaa mikal hwɛɛ mpomma mu na ɔhunuu ɔhene dawid sɛ ɔrehurihuri na ɔregorɔ no ɔbuu no animtia n akoma mu
na wɔde nyankopɔn adaka no baa mu de bɛsii ntomadan a dawid asi ama no no mu na wɔbobɔɔ ɔhyeɛ afɔdeɛ ne asomdwoeɛ afɔdeɛ nyankopɔn anim
na dawid wiee ɔhyeɛ afɔdeɛ ne asomdwoeɛ afɔdeɛ no bɔ no ɔde awurade din hyiraa ɔman no
na ɔkyekyɛɛ israelfoɔ nyinaa mmarima ne mmaa obiara paanoo mua ne nankum ne bobe aba taterɛ
na ɔyeyɛɛ lewifoɔ no mu bi asomfoɔ wɔ awurade adaka no anim sɛ wɔnkamfo awurade israel nyankopɔn nna no ase nyi no ayɛ
asaf ne panin na sakaria di hɔ yeiel ne semiramot ne yehiel ne matitia ne eliab ne benaia ne obed edom ne yeiel wɔkurakura mmɛnta ne nsankutene na asaf deɛ ɔbɔ nnawuro a ɛgyegyeɛ
na benaia ne yahasiel asɔfoɔ no hyɛnee ntotorobɛnto daa daa nyankopɔn apam adaka no anim
da no ara na dawid maa wɔfaa asaf ne ne nuanom so daa awurade ase kane
o monna awurade ase mommɔ ne din momma wɔnhunu ne nneyɛɛ aman mu
monto no dwom monto no ayeyie dwom monka n anwanwadeɛ nyinaa
momfa ne din kronkron nhyehye mo ho ma wɔn a wɔhwehwɛ awurade akoma ntɔ wɔn yam
mompɛ awurade ne ne tumi akyiri kwan monhwehwɛ n anim daa daa
monkae n anwanwadeɛ a wayɛ n ahodwirideɛ ne n anomu atemmusɛm
o ne somfoɔ abraham asefoɔ yakob a ɔfaa no no mma
ɔno ne awurade yɛn nyankopɔn n atemmudeɛ wɔ asase nyinaa so
wɔnkae n apam no nkɔsi daa asɛm a ɔhyɛɛ awoɔ ntoatoasoɔ apem no
sɛdeɛ ɔne abraham pameeɛ no ne ne ntam a ɔkaa isak no
na ɔde sii hɔ maa yakob sɛ ahyɛdeɛ ne israel sɛ daa apam
kaa sɛ wo na mede kanaan asase bɛma woɔ sɛ wo agyapadeɛ a wɔakyɛ no susuhoma soɔ
berɛ a na wɔsua na wɔmmu wɔn ho akonta wɔ akyinkyinakyinkyin mu
na wɔnenam firi ɔman mu kɔ ɔman mu wɔfiri ahennie bi mu kɔ ɔman foforɔ bi mu no
wamma obi anhom wɔn so na wɔn nti ɔkaa ahemfo anim
sɛ monnka wɔn a wɔasra wɔn no na monnyɛ m adiyifoɔ bɔne biara
monto awurade dwom asase nyinaa so mompae ne nkwagyeɛ mfiri da nkɔ da mu
monka n animuonyam wiase aman mu ne n anwanwadeɛ aman nyinaa mu
na awurade yɛ ɔkɛseɛ na ɔsɛ ayeyie sɛ na ne ho yɛ hu anyame nyinaa mu
na amanaman anyame nyinaa yɛ abosonhuhuo na awurade deɛ ɔno na ɔyɛɛ ɔsoro
anidie ne animuonyam wɔ n anim tumi ne anika wɔ ne tenabea
aman mmusuakuo momma awurade momma awurade animuonyam ne tumi
momfa awurade din no animuonyam mma no monsoa ayɛyɛdeɛ mmra n anim monsɔre awurade wɔ ahokeka kronkron mu
asase nyinaa mo ho mpopo wɔ n anim wiase tim hɔ pintinn ɛrenhinhim da
wɔmma ɔsoro ani nnye na asase ho nsane no wɔnka no amanaman mu sɛ awurade adi hene
ɛpo ne ne mayɛ bɛworo mfofowa ne deɛ ɛwɔ mu nyinaa bɛdi ahurisie
ɛno na kwaeɛ mu nnua bɛto ahosan nnwom awurade anim ɛfiri sɛ ɔreba abɛbu asase atɛn
monna awurade ase na ɔyɛ na n adɔeɛ wɔ hɔ daa
na monka sɛ gye yɛn nkwa yɛn nkwagyeɛ nyankopɔn na boaboa yɛn ano na yi yɛn firi amanaman mu na yɛnna wo din kronkron no ase na yɛmfa w ayeyie nhyehyɛ yɛn ho
nhyira nka awurade israel nyankopɔn firi daa kɔsi daa na ɔman no nyinaa gyee so sɛ amen de yii awurade ayɛ
ɛnna ɔgyaa asaf ne ne nuanom hɔ awurade apam adaka no anim sɛ wɔnsom adaka no anim daa sɛdeɛ ɛhia da biara
na obed edom ne wɔn nuanom yɛ aduosia nwɔtwe na yedutun ba obed edom ne hosa yɛɛ apono ano ahwɛfoɔ
na ɔgyaa ɔsɔfoɔ sadok ne ne nuanom asɔfoɔ hɔ awurade tenabea no anim sorɔnsorɔmmea a ɛwɔ gibea no
sɛ wɔmmɔ ɔhyeɛ afɔdeɛ ɔhyeɛ afɔrebukyia no so mma awurade daa daa anɔpa ne anwummerɛ nyɛ sɛdeɛ wɔatwerɛ no awurade mmara a ɔhyɛɛ israel no mu nyinaa
na heman ne yedutun ka wɔn ho ne wɔn a wɔyii wɔn a wɔbobɔɔ wɔn din no nkaeɛ sɛ wɔnna awurade ase sɛ n adɔeɛ wɔ hɔ daa
na heman ne yedutun ka wɔn ho kura ntotorobɛnto ne nsambɔ nnawuro a wɔma no gyegyeɛ ne nnoɔma a wɔde to nyankopɔn dwom na yedutun mma deɛ na wɔwɔ ɛpono ano
ɛnna ɔman no nyinaa sii mu kɔɔ wɔn afie na dawid nso sane kɔ kɔhyiraa ne fiefoɔ
na dawid te ne fie no ɔka kyerɛɛ odiyifoɔ natan sɛ hwɛ me deɛ mete ntweneduro dan mu na awurade apam adaka no wɔ ntomadan ase
na natan ka kyerɛɛ dawid sɛ adeɛ biara a ɛwɔ w akoma mu no yɛ na onyankopɔn di w akyi
na anadwo no ara nyankopɔn asɛm baa natan nkyɛn sɛ
kɔ na kɔka kyerɛ m akoa dawid sɛ sɛ awurade seɛ nie ɛnyɛ wo na wobɛsi dan ama me na matena mu
na mentenaa ɛdan mu pɛn firi da a mekɔyii israel mebaeɛ no de abɛduru nnɛ da yi na mmom mefiri ntomadan mu mekɔɔ ntomadan mu na mefiri tenabea mekɔɔ tenabea
baabiara a na me ne israel nyinaa nenam no maka makyerɛ israel atemmufoɔ a mehyɛɛ wɔn sɛ wɔnyɛne me man no mu bi sɛ adɛn nti na monsii ntweneduro dan mmaa me
na afei ka kyerɛ m akoa dawid sɛ sɛ asafo awurade seɛ nie me deɛ mefaa wo firii nnwan adidibea nnwan no akyi sɛ bɛyɛ me man israel so panin
na madi w akyi baabiara a wokɔeɛ na matwitwa w atamfo nyinaa afiri w anim na mayɛ wo din sɛ asase so nnipa akɛseɛ din
na mɛsiesie baabi mama me man israel na madua wɔn na wɔatena wɔn afa na wɔanha wɔn ho bio na amumuyɛ mma ankɔ so ansɛe wɔn sɛ kane no
ne nna a mehyɛɛ atemmufoɔ sɛ wɔnni me man israel soɔ no na mɛbrɛ w atamfo nyinaa ase na meka kyerɛ wo sɛ awurade bɛma woanya w asefoɔ
na sɛ wo nna wie du na woti w agyanom wɔ asamando a mɛma w aseni so wɔ w akyiri a ɔbɛfiri wo mma mu na mama n ahennie atim
ɔno na ɔbɛsi dan ama me na mɛma n adwa atim akɔsi daa
me deɛ mɛyɛ no agya na ɔno nso ayɛ me ɔba na m adɔeɛ nso merenyi memfiri ne so sɛdeɛ meyii no deɛ ɔdi w anim no so no
na mede no bɛsi me fie ne m ahennie mu akɔsi daa na n ahennwa bɛtim hɔ akɔsi daa
sɛdeɛ nsɛm yi nyinaa ne anisoadehunu yi nyinaa teɛ no saa ara na natan kasa kyerɛɛ dawid
ɛnna ɔhene dawid ba bɛtenaa awurade anim sɛ hwan ne me awurade nyankopɔn na hwan ne me fie na wode me abɛduru sɛsɛɛ yi
nanso yei yɛ w ani so ketewa onyankopɔn na woaka daakye a ɛwɔ akyirikyiri ho asɛm w akoa fie ho na woabu me sɛ onipa a ɔwɔ dibea a ɛkɔ soro o awurade nyankopɔn
ɛdeɛn na dawid nka nka ho mma wo bio sɛ woahyɛ w akoa animuonyam na wo na wonim w akoa
awurade w akoa nti ne sɛdeɛ ɛwɔ w akoma mu no na woadi saa asɛnkɛseɛ yi nyinaa sɛ worema wɔahunu asɛnkɛseɛ no nyinaa
awurade obiara nni hɔ a ɔte sɛ woɔ na onyankopɔn biara nso nni w akyi sɛ nsɛm a yɛde yɛn aso ateɛ no nyinaa
na hwan na ɔte sɛ wo man israel asase so man baako a onyankopɔn akɔgye wɔn afa ayɛ ɔman na wode nnoɔma akɛseɛ ne adeɛ a ɛyɛ hu agye din na woatutu amanaman wo man a wogyee wɔn misraim no anim no
na wode wo man israel ayɛ wo man afa de rekɔsi daa na wo awurade woayɛ wɔn nyankopɔn
na afei awurade asɛm a wokaa no w akoa ho ne ne fie ho no ma no ntim nkɔsi daa na yɛ no sɛdeɛ woaka no
na ɛntim na wo din no nso kɛseɛ nkɔsi daa na wɔnka sɛ asafo awurade israel nyankopɔn ne onyankopɔn ma israel na ma w akoa dawid fie nsi w anim pintinn
na wo me nyankopɔn woayi w akoa asotire sɛ wobɛsi efie ama no enti na w akoa nso ahunu sɛdeɛ ɔbɔ mpaeɛ w anim yi
na afei awurade wo ara ne onyankopɔn na woaka w akoa ho asɛmpa yi
na afei ma no nyɛ wo fɛ sɛ wobɛhyira w akoa fie na ɛnsi w anim daa na deɛ wo awurade wohyira no no na wɔahyira no
na yei akyiri no dawid kunkumm filistifoɔ na ɔbrɛɛ wɔn ase na ɔgyee gat ne ɛho nkurowa filistifoɔ nsam
na ɔdii moabfoɔ nso so na moabfoɔ danee dawid nkoa a na wɔtua apeatoɔ ma no
na dawid dii hadadeser soba a ɛhwɛ hamat no hene so berɛ a ɔkɔɔ sɛ ɔrekɔsi nkaeɛ dum wɔ eufrate asubɔnten no
na dawid gyee ne dɔm mu nteaseɛnam apem ne apɔnkɔsotefoɔ mpemnson ne anammɔn mufoɔ mpemaduonu na dawid twitwaa nteaseɛnam apɔnkɔ nyinaa nantin ntini na ɔgyaa wɔn mu nteaseɛnam ɔha deɛ
na siriafoɔ a wɔwɔ damasko baeɛ sɛ wɔrebɛboa sobahene hadadeser no dawid kumm siriafoɔ mu nnipa mpemaduonu mmienu
na dawid de bansifoɔ sii siriafoɔ a wɔwɔ damasko no so na siriafoɔ danee dawid nkoa a na wɔsoa ayɛyɛdeɛ ba na awurade maa dawid dii nim baabiara a ɔkɔeɛ
na dawid gyee sika akyɛm a na hadadeser nkoa kurakura no de baa yerusalem
na dawid faa kɔbere mfrafraeɛ bebree pa firii hadadeser nkuro tibhat ne kun mu de bae ɛno na salomo de yɛɛ kɔbere mfrafraeɛ po ne adum ne kɔbere mfrafraeɛ nnoɔma nnoɔma no
na hamathene tou tee sɛ dawid aka sobahene hadadeser dɔm nyinaa aguo no
ɔsomaa ne ba hadoram baa ɔhene dawid nkyɛn bɛkyeaa no hyiraa no sɛ ɔne hadadeser ako na waka no aguo nti ɛfiri sɛ na hadadeser ne tou redi ako na ɔkura sika ne dwetɛ ne kɔbere mfrafraeɛ nnwinneɛ ahodoɔ nyinaa bae
ɛnonom nso na ɔhene dawid yɛɛ no kronkron maa awurade na ɔhyiraa dwetɛ ne sika a ɔkɔsoa firii amanaman no nyinaa edomfoɔ moabfoɔ ne amon mma ne filistifoɔ ne amalekfoɔ mu no so
na seruia ba abisai kumm edomfoɔ mu nnipa mpemdunwɔtwe wɔ nkyene bonhwa no mu
na ɔde bansifoɔ sii edomfoɔ so na edomfoɔ nyinaa danee dawid nkoa na awurade maa dawid dii nim deɛ ɔkɔeɛ nyinaa
na dawid dii israel nyinaa so hene na ɔbuu atemmusɛm ne asɛntenenee maa ne man nyinaa
na seruia ba yoab na na ɔdi dɔm no soɔ na ahilud ba yehosafat ne ɔsɛnkaefoɔ
na ahitub ba sadok ne abiatar ba abimelek ne asɔfoɔ na sawsa ne ɔtwerɛfoɔ
na yehoiada ba benaia di keretifoɔ ne peletifoɔ no so na dawid mma na wɔdi kan wɔ n ankɔbeafoɔ no mu
na yei akyiri no amonfoɔ hene nahas wui na ne ba bɛdii n adeɛ
ɛnna dawid kaa sɛ mɛyɛ nahas ba hanun adɔeɛ na n agya yɛɛ me adɔeɛ na dawid somaa abɔfoɔ sɛ wɔnkɔma no hyɛden n agya wuo nti na dawid nkoa no sii mu kɔɔ amonfoɔ asase so kɔɔ hanun nkyɛn sɛ wɔrekɔma no hyɛden
ɛnna amonfoɔ asafohene ka kyerɛɛ hanun sɛ wodwene sɛ dawid asoma hyɛdenmafoɔ aba wo hɔ enti ɔredi w agya ni anaa ɛnyɛ asase so mu pɛɛpɛeɛ ne ne butuo ne ne nsra nti na ne nkoa aba wo nkyɛn yi
ɛnna hanun faa dawid nkoa no na ɔyiyii wɔn na ɔtwitwaa wɔn ntadeɛ mu fa fa de bɛduruu wɔn nsrɛkyire na ɔgyaa wɔn kwan
na wɔba bɛkaa mmarima no ho asɛm kyerɛɛ dawid ɛnna ɔsoma kɔhyiaa wɔn ɛfiri sɛ wɔasopa mmarima no pa ara na ɔhene ka kyerɛɛ wɔn sɛ montena yeriko nkɔsi sɛ mo bɔgyesɛ bɛfuo ansa na moasane aba
na amonfoɔ no hunuu sɛ wɔn ho abɔn dawid no hanun ne amonfoɔ de dwetɛ dwetikɛseɛ apem soma maa wɔde kɔgyee mesopotamia ne aram maaka ne soba nteaseɛnam ne apɔnkɔsotefoɔ adɔm
na wɔgyee nteaseɛnam mpemaduasa mmienu ne maakahene ne ne man adɔm na wɔba bɛkyeree nsraban medeba anim na amonfoɔ no nso firii wɔn nkuro mu boaboaa wɔn ano baa akono hɔ
na dawid teeɛ no ɔsomaa yoab ne nnɔmmarima dɔm no nyinaa kɔe
na amonfoɔ no firii adi na wɔbɛbaee dɔm no mu kuro no pono ano na ahemfo a wɔbaeɛ no wɔn nko tenaa petee mu
na yoab hunuu sɛ ɛdɔm no ani kyerɛ ne soɔ n anim ne n akyire no ɔyii israel mu mmeranteɛ nyinaa na ɔbaee wɔn mu kɔhyiaa siriafoɔ
na ɛdɔm no nkaeɛ no ɔde wɔn hyɛɛ ne nua abisai nsa na wɔbaee mu kɔhyiaa amonfoɔ no
na ɔkaa sɛ sɛ siriafoɔ yɛ den sene me a bra bɛboa me na sɛ amonfoɔ yɛ den sene wo a mɛba mabɛboa wo
hyɛ wo ho den na ma yɛn ho nyɛ den mma yɛn man ne yɛn nyankopɔn nkuro na awurade deɛ deɛ ɔpɛ na ɔnyɛ
na yoab ne ɛdɔm a ɛka ne ho no twe pinii siriafoɔ anim bɛnee wɔn koe na siriafoɔ no dii nkoguo wɔ n anim
na amonfoɔ no hunuu sɛ siriafoɔ adi nkoguo no wɔn nso dwane firii yoab nua abisai anim kɔhyɛnee kuro no mu na yoab sane baa yerusalem
na siriafoɔ no hunuu sɛ wɔadi nkoguo wɔ israel anim no wɔsomaa abɔfoɔ kɔpɔn siriafoɔ a wɔwɔ asuogya no bae a hadadeser sahene sofak di wɔn anim
na wɔbɛka kyerɛɛ dawid no ɔkɔboaa israel nyinaa ano kɔtwaa yordan na ɔkɔtoo wɔn twaa wɔn so mpasua na dawid yerɛɛ ɛdɔm no mu sɛ ɔrekɔhyia siriafoɔ no ne wɔn ako na wɔne no koe
na siriafoɔ dii nkoguo wɔ israel anim na dawid kunkumm siriafoɔ mu nteaseɛnamfoɔ mpemnson ne anammɔn mufoɔ mpemaduanan na ɔkum ɔsahene sofak nso
na hadadeser nkoa hunuu sɛ wɔadi nkoguo wɔ israel anim no wɔne dawid yɛɛ asomdwoeɛ apam na wɔsom no na siriafoɔ ampɛ sɛ wɔboa amonfoɔ no bio
na afe no asusɔ ɛberɛ a ahemfo tu sa mu no yoab de dɔm no nyinaa kɔ kɔsɛee amonfoɔ asase na ɔkɔkaa raba hyɛɛ mu na dawid deɛ ɔtenaa yerusalem na yoab bɔɔ raba na ɔbubui
na dawid yii wɔn hene abotire firii ne ti na ɔhunuu sɛ ne duruduro yɛ sika dwetikɛseɛ na aboɔden aboɔ wɔ mu na wɔde hyɛɛ dawid ti na ɔde kuro no mu asadeɛ bebree pa firi bae
na ɔde ɔman a wɔwɔ mu no firi bae na ɔmaa wɔde awan ne fatudadeɛ ne dadeɛ mmonnua yɛɛ adwuma na saa na ɔde yɛɛ amonfoɔ nkuro nyinaa ɛnna dawid ne ne man nyinaa sane baa yerusalem
na yei akyiri no ɔko sɔree wɔ geser wɔne filistifoɔ ɛno mu na husani sibekai kumm sipai a ɔfiri abrane mma mu na wɔbrɛɛ wɔn ase
na wɔne filistifoɔ nyaa ɔko bio na yair ba elhanan kumm gatni goliat nua lahmi a ne pea dua te sɛ ntomanwomfoɔ nsadua
na wɔnyaa ɔko bio wɔ gat na ɔbarima tentene bi wɔ hɔ a ne nsateaa ne ne nansoaa yɛ nsia nsia ɛyɛ aduonu nnan na ɔno nso yɛ abrane no asefoɔ no bi
na ɔtwitwaa israel mpoa no yonatan a ɔyɛ dawid nua sima ba kumm no
yeinom na wɔwoo wɔn maa abrane no wɔ gat na wɔtotɔɔ dawid ne ne nkoa nsa ano
na satan sɔre gyina tiaa israel bio na ɔpiapiaa dawid sɛ ɔnkan israel
na dawid ka kyerɛɛ yoab ne ɛdɔm no mu asafohene sɛ monkɔ nkɔkan israel mfiri beer seba nkɔduru dan na momfa ho kasɛe mmerɛ me na menhunu wɔn dodoɔ
na yoab kaa sɛ awurade nka ne man ho sɛdeɛ wɔteɛ yi mprɛha so me wura ɔhene ɛnyɛ wɔn nyinaa ne me wura nkoa anaa adɛn nti na me wura rehwehwɛ yei adɛn nti na yei nyɛ asodie mma israel
nanso ɔhene asɛm no dii yoab deɛ so na yoab firii adi kɔkyini faa israel nyinaa mu na ɔsane baa yerusalem
na yoab de ɔman no nkaneeɛ dodoɔ brɛɛ dawid na israel nyinaa ano si ɔpepem ne mpemha nnipa a wɔtwe nkrantɛ na yuda ano si mpemahanan aduɔson nnipa a wɔtwe nkrantɛ
na lewi ne benyamin deɛ yoab ankan wɔn ɛfiri sɛ ɔhene asɛm no yɛɛ no ahi
nanso asɛm yi ansɔ nyankopɔn ani nti ɔbɔɔ israel
na dawid ka kyerɛɛ onyankopɔn sɛ mayɛ bɔne pa ara sɛ madi saa asɛm yi na afei mesrɛ wo ma w akoa amumuyɛ nsene nkɔ na madi nkwaseasɛm sɛ
na awurade ka kyerɛɛ dawid ɔdehununi gad sɛ
kɔ na kɔka kyerɛ dawid sɛ sɛ awurade seɛ nie nnoɔma mmiɛnsa na mede resi w anim fa emu baako na menyɛ wo
na gad baa dawid nkyɛn bɛka kyerɛɛ no sɛ sɛ awurade seɛ nie fa emu baako
sɛ mfeɛ mmiɛnsa kɔm oo anaa abosome mmiɛnsa dwanee wɔ w ahohiahiafoɔ anim a w atamfo nkrantɛ reto wo oo anaa awurade afena ne asase no so yaredɔm nnansa a awurade bɔfoɔ resɛe nnipa israel ahyeɛ nyinaa mu oo afei hwɛ asɛnkorɔ a memfa mensane menkɔ deɛ ɔsomaa me no hɔ
ɛnna dawid ka kyerɛɛ gad sɛ me ho hiahia me sɛ ma menhwe awurade nsam ɛ na ne mmɔborɔhunu dɔɔso sɛ na onipa nsam na wɔmmma mennhweɛ
na awurade maa ɔyaredɔm baa israel so na israel mu nnipa mpemaduɔson wuwui
na onyankopɔn somaa ɔbɔfoɔ maa no kɔɔ yerusalem sɛ ɔnkɔsɛe hɔ na ɔrebɛsɛe hɔ no awurade hwɛe na ɔnuu ne ho mmusuo no ho na ɔka kyerɛɛ ɔbɔfoɔ a ɔresɛe hɔ no sɛ ɛdɔɔso afei pono wo nsa nso na awurade bɔfoɔ no gyina yebusini ornan ayuporebea ho
na dawid maa n ani so na ɔhunuu awurade bɔfoɔ no sɛ ɔgyina asase ne ɔsoro ntam na n afena a watwe kura ne nsam na watene no yerusalem so ɛnna dawid ne mpanimfoɔ a wɔfirafira ayitoma no de wɔn anim butubutuu fam
na dawid ka kyerɛɛ onyankopɔn sɛ ɛnyɛ me na mese wɔnkan ɔman no na me na mayɛ bɔne na mayɛ deɛ ɛnyɛ yi na nnwan yi deɛ ɛdeɛn na wɔayɛ awurade me nyankopɔn ma wo nsa mmra me so ne m agya fie so na mma no mma wo man so mmmɛbɔ wɔn
ɛnna awurade bɔfoɔ no ka kyerɛɛ gad sɛ ɔnkɔka nkyerɛ dawid sɛ dawid mforo nkɔ nkɔsi afɔrebukyia mma awurade yebusini ornan ayuporebea hɔ
na dawid foro kɔe sɛdeɛ gad asɛm a ɔde awurade din kaeɛ no teɛ
na ornan danee ne ho na ɔhunuu ɔbɔfoɔ no na ne mma baanan ka ne ho na wɔde wɔn ho huntae na ornan repore ayuo
na dawid duruu ornan nkyɛn no ornan danee n ani na ɔhunuu dawid ɛnna ɔfirii adi firii ayuporebea hɔ na ɔkotoo dawid de n anim butuu fam
na dawid ka kyerɛɛ ornan sɛ fa ayuporebea yi ma me na mensi so afɔrebukyia memma awurade fa ma me sɛdeɛ ne boɔ teɛ na wɔasi ɛhaw no kwan afiri ɔman no so
na ornan ka kyerɛɛ dawid sɛ gye fa na me wura ɔhene nyɛ deɛ ɛsɔ n ani hwɛ mema anantwie a wɔde bɛbɔ ɔhyeɛ afɔdeɛ ne ɔporeɛ teaseɛnam a wɔde bɛyɛ nnyina ne ayuo a wɔde bɛyɛ aduane afɔdeɛ mede ne nyinaa mema
na ɔhene dawid ka kyerɛɛ ornan sɛ dabi na tɔ ara na mɛtɔ no sɛdeɛ ne boɔ teɛ na meremfa adeɛ a ɛyɛ wo deɛ memma awurade sɛ mede adeɛ a mammɔ ho ka bɛbɔ ɔhyeɛ afɔdeɛ
na dawid maa ornan sika a wɔakarie nnwetɛbena ahansia de tɔɔ hɔ
na dawid sii hɔ afɔrebukyia maa awurade na ɔbɔɔ ɔhyeɛ afɔdeɛ ne asomdwoeɛ afɔdeɛ na ɔfrɛɛ awurade no ɔde ogya firii soro gyee no so ɔhyeɛ afɔrebukyia no so
ɛnna awurade kasa kyerɛɛ ɔbɔfoɔ no na ɔde n afena hyɛɛ bɔha mu
ɛberɛ a dawid hunuu sɛ awurade agye no soɔ wɔ yebusini ornan ayuporebea no ɔbɔɔ afɔdeɛ hɔ
na berɛ no na awurade tenabea a mose yɛɛ no ɛserɛ soɔ no ne afɔrebukyia no wɔ sorɔnsorɔnbea a ɛwɔ gibeon no mu
nanso dawid antumi ankɔ ɛno anim ankɔhwehwɛ onyankopɔn ɛfiri sɛ na ehu aka no awurade bɔfoɔ no afena anim
na dawid kaa sɛ ɛha bɛyɛ awurade nyankopɔn fie no na ayɛ israel ɔhyeɛ afɔrebukyia no
na dawid kaa sɛ wɔmmoa ahɔhoɔ a wɔwɔ israel asase soɔ no ano na ɔsisii aboɔpaefoɔ sɛ wɔmpae aboɔ a wɔasene na wɔmfa nsi nyankopɔn fie no
na dawid siesiee dadeɛ bebree a wɔmfa mmɔ aboboano apono ho nnadewa ne nkɔtɔkorɔ ne kɔbere mfrafraeɛ pii a ɛnni nkariiɛ
ne ntweneduro nnua a ɛnni ano na sidonfoɔ ne tirofoɔ de ntweneduro nnua pii brɛɛ dawid
na dawid kaa sɛ me ba salomo yɛ abɔfra na ɔyɛ bɔkɔɔ na efie no wɔnsi mma awurade mma no nso kɛseɛ pa ara na ɛnyɛ din ne afɛfɛdeɛ mma nsase nyinaa na enti mɛsiesie mama no na dawid siesiee nnoɔma a wɔdi si dan pii pa ansa na ɔrewuo
na ɔfrɛɛ ne ba salomo na ɔhyɛɛ no sɛ ɔnsi efie mma awurade israel nyankopɔn
na dawid ka kyerɛɛ ne ba salomo sɛ me deɛ na ɛwɔ m akoma mu sɛ mɛsi efie ama awurade me nyankopɔn din
na awurade asɛm baa me nkyɛn sɛ woaka mogya bebree agu na woadi ako akɛseɛ nsi efie mma me din na woaka mogya bebree agu fam wɔ m anim
hwɛ wɔbɛwo ɔbabarima ama wo ɔno na ɔbɛyɛ asomdwoeɛ nipa na mɛma ne ho adwo no afiri n atamfo nyinaa a wɔatwa ne ho ahyia na salomo a aseɛ ne asomdwoeɛni na ɛbɛyɛ ne din na asomdwoeɛ ne kommyɛ nso na mede bɛba israel so ne berɛ soɔ
ɔno na ɔbɛsi efie ama me din na ɔno na ɔbɛyɛ me ɔba na me nso mɛyɛ no agya na mɛma n ahennie adwa atim israel so akɔsi daa
afei me ba awurade nni w akyi na yɛ prɔmprɔm na si awurade wo nyankopɔn fie no sɛdeɛ ɔkaa no wo ho no
na awurade mma wo nimdeɛ ne nhunumu na ɔnhyɛ wo israel ho mmara na hwɛ awurade wo nyankopɔn mmara di so
sɛ wohwɛ wo ho sɛ wobɛdi ahyɛdeɛ ne atemmudeɛ a awurade hyɛɛ mose israel ho no so a ɛnneɛ wobɛyɛ prɔmprɔm hyɛ wo ho den na pirim w anim nsuro anaasɛ mma w akoma nntu
na hwɛ m amaneɛ mu no masiesie awurade fie no ho sika dwetikɛseɛ mpemha ne dwetɛ dwetikɛseɛ ɔpepem na kɔbere mfrafraeɛ ne dadeɛ deɛ ɛnni nkariiɛ ɛfiri sɛ ɛdɔɔso pii pa na nnua ne aboɔ nso masiesie na wode ebi aka ho
nso wowɔ adwumayɛfoɔ pii pa ara aboɔpaefoɔ ne aboɔ ne nnua adwumfoɔ ne adwuma nyinaa mu adwumfoɔ
sika dwetɛ ne kɔbere mfrafraeɛ ne dadeɛ no nni ano sɔre na yɛ na awurade nni w akyi
ɛnna dawid hyɛɛ israel mmapɔmma nyinaa sɛ wɔmmoa ne ba salomo na ɔse
ɛnyɛ awurade mo nyankopɔn na ɔdi mo akyire na wama mo ho nyinaa adwo mo ahyia na ɔde asase no sofoɔ ahyɛ me nsa na wɔabrɛ asase no ase awurade ne ne man anim
afei momfa mo akoma ne mo kra mma sɛ mobɛhwehwɛ awurade mo nyankopɔn na monsɔre nkɔsi awurade nyankopɔn kronkronbea no na wɔmfa awurade apam adaka no ne nyankopɔn akronkronneɛ no mmra efie a wɔbɛsi ama awurade din no mu
na dawid bɔɔ akora pa ara no ɔde ne ba salomo sii israel so hene
na dawid boaa israel mmapɔmma nyinaa ne asɔfoɔ ne lewifoɔ no ano hyiae
na wɔkan lewifoɔ no nnipa a wɔadi mfirinhyia aduasa ne akyire no na wɔn dodoɔ yɛ mpemaduasa nwɔtwe
yeinom mu mpemaduonu nnan na wɔnhwɛ awurade fie adwuma no soɔ na mpemnsia nyɛ atwerɛfoɔ ne atemmufoɔ
na mpemnan nyɛ apono ano ahwɛfoɔ na mpemnan nso mfa nnoɔma a meyɛ memaa ayeyie no nyi awurade ayɛ
na dawid kyekyɛɛ wɔn mu sɛdeɛ lewi mma no teɛ gerson kohat ne merari
gersonfoɔ ne ladan ne simei
ladan mma ne otitire yehiel ne setam ne yoel wɔyɛ baasa
simei mma ne selomot ne hasiel ne haran wɔyɛ baasa yeinom ne ladan agyanom atitire
na simei mma ne yahat sisa yeus ne beria yeinom ne simei mma wɔyɛ baanan
na yahat ne panin na sisa di hɔ na yeus ne beria nni mma pii nti wɔyɛɛ ɔkan mu agya fie baako
kohat mma ne amram yishar hebron ne usiel wɔyɛ baanan
amram mma ne aaron ne mose na wɔyii aaron sɛ ɔmmɛyɛ ade kronkronkron no ho adeɛ ɔno ne ne mma nkɔsi daa sɛ wɔnhye aduhwam awurade anim na wɔnsom na wɔmfa ne din nhyira nkɔsi daa
na wɔbɔɔ nyankopɔn nipa mose mma din fraa lewi abusuakuo no mu
mose mma ne gersom ne eliesa
gersom mma sebuel otitire no
na eliesa mma rehabia otitire no na eliesa nni mma foforɔ na rehabia mma deɛ na wɔdɔɔso pii
yishar mma selomit ne panin
hebron mma yeria ne panin amaria di hɔ yahasiel tɔ so mmiɛnsa yekameam tɔ so nnan
usiel mma mika ne panin na yisia di hɔ
merari mma ne mahli ne musi mahli mma ne eleasa ne kis
na eleasa wui na ɔnni mmammarima mmammaa nko ara na na ɔwɔ na wɔn nuanom kis mma waree wɔn
musi mma ne mahli eder ne yeremot wɔyɛ baasa
yeinom ne lewi mma sɛdeɛ wɔn mpanimfie teɛ agyanom mu atitire sɛ wɔkan wɔn mmaako mmaako sɛdeɛ wɔn din dodoɔ teɛ a wɔyɛ awurade fie som adwuma no wɔn a wɔadi mfirinhyia aduonu ne akyire
na dawid kaa sɛ awurade israel nyankopɔn ama me man ho adwo wɔn na ɔte yerusalem daa
na lewifoɔ no nso ansoa ntomadan no ne ne som ho nnoɔma no biara bio
ɛfiri sɛ dawid nsɛm a ɛdi akyire no mu no wɔkan lewi mma no dodoɔ de firi deɛ wadi mfirinhyia aduonu soɔ de rekorɔ
na wɔn adwuma ne sɛ wɔhwɛ aaron mma no nsa ano sɛ wɔnsom awurade fie n abannwa so ne mpia no mu na wɔmma akronkronneɛ no nyinaa ho mfi na wɔnyɛ nyankopɔn fie som adwuma
na wɔnyɛ kyerɛ paanoo ne esiam aduane afɔdeɛ ne apiti taterɛ ne dadeɛ ayowa ne akyeduane ho adeɛ na wɔnhwɛ ɔhyɛ adeɛ ne susuo adeɛ nyinaa so
na wɔnnyina hɔ daa anɔpa nna ase nyi awurade ayɛ na anwummerɛ nso saa ara
na wɔmmɔ ɔhyeɛ afɔdeɛ nyinaa mma awurade homeda ne bosome foforɔ ne afahyɛ mu ne dodoɔ mu sɛdeɛ n atorɔmuadeɛ teɛ daa awurade anim
na wɔnyɛ ahyiaeɛ ntomadan no ho som adwuma ne kronkronbea som adwuma ne wɔn nuanom aaron mma som adwuma no mfa nsom awurade fie
na aaron mma no deɛ wɔn mu nkyekyɛmu nie aaron mma ne nadab ne abihu eleasa ne itamar
na nadab ne abihu dii wɔn agya anim wuwui a wɔnni mma na eleasa ne itamar bɛdii asɔfoɔ
na dawid buu wɔn mu sadok a ɔfiri eleasa mma mu ne ahimelek a ɔfiri itamar mma mu sɛdeɛ wɔn adwumayɛ dibea teɛ wɔ wɔn som no mu
na wɔhunuu eleasa mma mu mmarima no mu atitire bebree sene itamar mma mu na wɔbuu wɔn mu eleasa mma nyaa mpanimfie atitire dunsia na itamar mma wɔn mpanimfie so nwɔtwe
na wɔtoo wɔn so ntonto tetee wɔn mu yeinom ne yeinom na kronkronbea mmapɔmma ne nyankopɔn mmapɔmma no firi eleasa mma ne itamar mma mu
na netanel ba ɔtwerɛfoɔ semaia a ɔfiri lewifoɔ mu no twerɛɛ ne nyinaa wɔ ɔhene ne mmapɔmma ne ɔsɔfoɔ sadok ne abiatar ba ahimelek ne asɔfoɔ no ne lewifoɔ agyanom mu atitire no anim wɔyii agya fie baako maa eleasa ansa na wɔreyi baako nso ama itamar
na ntonto no bɔɔ yehoiarib kane deɛ ɔtɔ so mmienu yɛɛ yedaia deɛ
harim deɛ tɔɔ so mmiɛnsa seorim deɛ nnan
malkia deɛ nnum miyamin deɛ nsia
hakos deɛ nson abia deɛ nwɔtwe
yesua sei na wɔtwerɛ yosua wɔ aramaik a ɛyɛ hebri kasa no fa bi no mu deɛ nkron sekania deɛ edu
eliasib deɛ dubaako yakim deɛ dummienu
hupa deɛ dummiɛnsa yesebeab deɛ dunan
bilga deɛ dunum imer deɛ dunsia
hesir deɛ dunson hapises deɛ dunwɔtwe
petahia deɛ dunkron yeheskel deɛ aduonu
yakin deɛ aduonu baako gamul deɛ aduonu mmienu
delaia deɛ aduonu mmiɛnsa maasia deɛ aduonu nnan
yei ne wɔn adwumayɛ dibea sɛdeɛ wɔn som no teɛ sɛ wɔnhyɛne awurade fie sɛ wɔn atorɔmudeɛ a ɛnam wɔn agya aaron so baeɛ no sɛdeɛ awurade israel nyankopɔn hyɛɛ no no
na lewi mma a aka no deɛ amram mma mu subael subael mma mu yehdeia
rehabia deɛ rehabia mma mu yisia ne panin
yisharfoɔ mu selomot selomot mma mu yahat
na hebron mma ne yeria otitire amaria di hɔ yahasiel tɔ so mmiɛnsa yekameam tɔ so nnan
usiel mma mika mika mma mu samir
mika nua yisia yisia mma mu sakaria
merari mma ne mahli ne musi ne ba yaasia mma beno
merari mma a wɔyɛ ne ba yaasia deɛ ne beno soham sakur ne ibri
mahli deɛ eleasa na ɔno deɛ ɔnni mma
kis deɛ kis mma yerahmeel
na musi mma ne mahli eder ne yerimot yeinom ne lewifoɔ mma sɛdeɛ wɔn mpanimfie teɛ
na yeinom nso twee ntonto sɛ wɔn nuanom aaron mma no ara ɔhene dawid sadok ahimelek asɔfoɔ ne lewifoɔ agyanom atitire no anim agyanom mu atitire sɛ ne nua kumaa ara
nso dawid ne ɛdom so asafohene no yiyii asaf ne heman ne yedutun mma no mu wɔn a wɔmfa nsankutene ne mmɛnta ne nnawuro so nsom nhyɛ nkɔm na nnipa a na wɔyɛ adwuma no sɛdeɛ wɔn som ne wɔn dodoɔ teɛ nie
asaf mma mu sakur yosef netania ne asarela asaf mma a wɔhyɛ asaf aseɛ ɔno na sɛ ɔhene bisa a ɔhyɛ nkɔm
yedutun deɛ yedutun mma ne gedalia seri yesaia ne simei hasabia ne matitia baasia no hyɛ wɔn agya yedutun ase ɔno na ɔkura sankuten hyɛ nkɔm de aseda ne ayeyie ma awurade
heman deɛ heman mma ne bukia matania usiel sebuel ne yerimot hanania hanani eliata gidalti ne romamti eser yosbekasa maloti hotir mahasiot
yeinom nyinaa ne ɔhene dehunufoɔ heman mma sɛdeɛ onyankopɔn hyɛɛ no bɔ sɛ ɔbɛma no soɔ no ɛfiri sɛ onyankopɔn maa heman mmammarima dunan ne mmammaa baasa
yeinom nyinaa hyɛ wɔn agyanom ase awurade fie dwontoɔ no mu kurakura nnawuro mmɛnta ne nsankutene som nyankopɔn fie asafo ne yedutun ne heman hyɛ ɔhene ase
na wɔne wɔn nuanom a wɔakyerɛ wɔn awurade dwontoɔ no a wɔawedare mu no ano si ahanu aduɔwɔtwe nwɔtwe
na wɔtwee ɔhwɛ adwuma no so ntonto pɛ maa wɔn mu nkumaa ne akɛseɛ animdefoɔ ne asuafoɔ
na ntonto a ɛdi kan no firi maa asaf de maa yosef gedalia deɛ tɔ so mmienu ɔne ne nuanom ne ne mma yɛ dummienu
deɛ ɔtɔ so mmiɛnsa ne sakur ne mma ne ne nuanom wɔyɛ dummienu
deɛ ɔtɔ so nnan no firi maa yisri ne mma ne ne nuanom wɔyɛ dummienu
deɛ ɔtɔ so nnum ne netania ne mma ne ne nuanom wɔyɛ dummienu
deɛ ɔtɔ so nsia ne bukia ne mma ne ne nuanom wɔyɛ dummienu
deɛ ɔtɔ so nson ne yesarela ne mma ne ne nuanom wɔyɛ dummienu
deɛ ɔtɔ so nwɔtwe ne yesaia ne mma ne ne nuanom wɔyɛ dummienu
deɛ ɔtɔ so nkron ne matania ne mma ne ne nuanom wɔyɛ dummienu
deɛ ɔtɔ so du ne simei ne mma ne ne nuanom wɔyɛ dummienu
deɛ ɔtɔ so dubaako ne asarel ne mma ne ne nuanom wɔyɛ dummienu
deɛ ɔtɔ so dummienu ne hasabia ne mma ne ne nuanom wɔyɛ dummienu
deɛ ɔtɔ so dummiɛnsa ne subael ne mma ne ne nuanom wɔyɛ dummienu
deɛ ɔtɔ so dunan ne matitia ne mma ne ne nuanom wɔyɛ dummienu
deɛ ɔtɔ so dunum ne yeremot ne mma ne ne nuanom wɔyɛ dummienu
deɛ ɔtɔ so dunsia ne hanania ne mma ne ne nuanom wɔyɛ dummienu
deɛ ɔtɔ so dunson ne yosbekasa ne mma ne ne nuanom wɔyɛ dummienu
deɛ ɔtɔ so dunwɔtwe ne hanani ne mma ne ne nuanom wɔyɛ dummienu
deɛ ɔtɔ so dunkron ne maloti ne mma ne ne nuanom wɔyɛ dummienu
deɛ ɔtɔ so aduonu ne eliata ne mma ne ne nuanom wɔyɛ dummienu
deɛ ɔtɔ so aduonu baako ne hotir ne mma ne ne nuanom wɔyɛ dummienu
deɛ ɔtɔ so aduonu mmienu ne gidalti ne mma ne ne nuanom wɔyɛ dummienu
deɛ ɔtɔ so aduonu mmiɛnsa ne mahasiot ne mma ne ne nuanom wɔyɛ dummienu
deɛ ɔtɔ so aduonu nnan ne romamti eser ne mma ne ne nuanom wɔyɛ dummienu
apono ano ahwɛfoɔ no mu nkyekyɛmu nie korafoɔ no mu kore ba meselemia ɔfiri asaf mma mu
na meselemia wɔ mma sakaria n abakan yediael tɔ so mmienu sebadia tɔ so mmiɛnsa yatniel tɔ so nnan
elam tɔ so nnum yohanan tɔ so nsia eliehoenai tɔ so nson
na obed edom wɔ mma semaia n abakan yehosabad tɔ so mmienu yoah tɔ so mmiɛnsa sakar tɔ so nnan netanel tɔ so nnum
amiel tɔ so nsia isakar tɔ so nson peuletai tɔ so nwɔtwe na onyankopɔn ahyira no
na ne ba semaia nso wɔwoo mmammarima maa no na wɔdii wɔn agya fie so na wɔyɛ mmarima a wɔtumi wɔn ho
semaia mma ne otni ne refael ne obed elsabad a ne nuanom elihu ne semakia yɛ nnipa a wɔtumi wɔn ho
yeinom nyinaa firi obed edom mma mu wɔne wɔn mma ne wɔn nuanom mmarima a wɔtumi wɔn ho a wɔwɔ ɔsom mu ahoɔden wɔyɛ aduosia mmienu a wɔyɛ obed edom asefoɔ
na meselemia wɔ mma ne anuanom nnipa a wɔtumi wɔn ho dunwɔtwe
na hosa a ɔfiri merari mma mu no wɔ mma simri ne panin ɔnyɛ abakan deɛ nanso n agya na ɔde no sii tire
hilkia tɔ so mmienu tebalia tɔ so mmiɛnsa sakaria tɔ so nnan hosa mma ne ne nuanom nyinaa yɛ dummiɛnsa
yeinom ne apono ano ahwɛfoɔ no nkyekyɛmu sɛdeɛ mmarima no atitire teɛ wɔwɔ ɔwɛn adwuma wɔn nuanom ntentensoɔ sɛ wɔnsom awurade fie
na wɔtwee ntonto nkumaa ne akɛseɛ so sɛ wɔn mpanimfie teɛ de yiyii wɔn apono
na apueeɛ ntonto no firi maa selemia na ne ba sakaria a ɔyɛ nimdeɛ mu fotufoɔ no nso wɔtwee ntonto no ɔnyaa atifi fam
obed edom nyaa anafoɔ fam na ne mma deɛ ne anoboa dan no
supim ne hosa deɛ wɔ atɔeɛ fam saleket pono ho aforoeɛ tempɔn no so ɔwɛn wɔ ɔwɛn ntentensoɔ
lewifoɔ baasia wɔ apueeɛ baanan wɔ atifi fam da biara baanan wɔ anafoɔ fam da biara na anoboa dan no ho deɛ baanu baanu
parbar a ɛwɔ atɔeɛ fam no nnipa baanan wɔ ɔtempɔn no ano na baanu wɔ parbar ho
yeinom ne apono ano ahwɛfoɔ nkyekyɛmu no korafoɔ mma ne merari mma no mu
na ahia a ɔyɛ lewifoɔ no mu bi di nyankopɔn fie akoradeɛ ne akronkronneɛ akoradeɛ no so
ladan mma gersonni no mma a wɔyɛ ladan deɛ no gersonni ladan agyanom atitire yehieli
yehieli mma setam ne ne nua yoel hwɛɛ awurade fie akoradeɛ no so
amramfoɔ yisharfoɔ hebronfoɔ usielfoɔ no mu
na mose ba gersom ba sebuel di akoradeɛ no so panin
na ne nuanom yɛ eliesa deɛ ne ba rehabia ne ba yesaia ne ba yoram ne ba sikri ne ba selomot
ɔno selomot ne ne nuanom di akronkronneɛ a dawid a ɔyɛ ɔhene no ne agyanom atitire mpem mpem ne ɔha ha so asafohene ne dɔm asafohene no yɛɛ no kronkron no akoradeɛ nyinaa so
akodie mu asadeɛ na wɔyii bi yɛɛ no kronkron sɛ wɔde asiesie awurade fie
na nnoɔma nyinaa nso a ɔdehunufoɔ samuel ne kis ba saulo ne ner ba abner ne seruia ba yoab yɛɛ no kronkron no ɛhyɛ selomot ne ne nuanom nsa
yisharfoɔ mu na kenania ne ne mma yɛ israel so anihumafoɔ adwuma mu wɔyɛ atwerɛfoɔ ne atemmufoɔ
hebronfoɔ mu na hasabia ne ne nuanom nnipa a wɔtumi wɔn ho apem ahanson hwɛɛ israel so yordan atɔeɛ fam awurade adwuma ne ɔhene som nyinaa fam
hebronfoɔ no mu na yeria yɛ panin sɛdeɛ hebronfoɔ no awoɔ ntoatoasoɔ ne agyanom teɛ dawid ahennie afe a ɛtɔ so aduanan mu na wɔhwehwɛɛ wɔn mu na wɔhunuu wɔn mu mmarima a wɔtumi wɔn ho wɔ yaser gilead
na ne nuanom nnipa a wɔtumi wɔn ho yɛ mpennu ahanson na ɔhene dawid de wɔn sisii rubenfoɔ ne gadfoɔ ne manase abusuakuo fa no so nyankopɔn ne ɔhene nsɛm nyinaa fam
na israel mma a wɔabu wɔn ano agyanom atitire ne mpem mpem ne ɔha ha so asafohene ne wɔn ahwɛfoɔ a wɔsom ɔhene akuo akuo ahodoɔ no nsɛm nyinaa mu wɔn a wɔba ne wɔn a wɔfiri adi bosome biara afe mu abosome nyinaa mu nkyekyɛmu mmaako mmaako no yɛ nnipa mpemaduonu nnan
bosome a ɛdi kan mu kuo a ɛdi kan no so na yasobeam sabdiel ba die na ne nkyekyɛmu no mu nnipa yɛ mpemaduonu nnan
ɔfiri peres mma mu na ɔdi dɔm asafohene nyinaa so bosome a ɛdi kan no mu
na bosome a ɛtɔ so mmienu no kuo so na ahohini dodai die na ne kuo so bapɔmma ne miklot na ne kuo no mu nnipa yɛ mpemaduonu nnan
bosome a ɛtɔ so mmiɛnsa no dɔm so safohene a ɔtɔ so mmiɛnsa ne ɔsɔfoɔ yehoiada ba benaia ɔyɛ panin na ne kuo no mu nnipa yɛ mpemaduonu nnan
ɔno benaia ne aduasa no mu dɔmmarima a ɔdi aduasa no soɔ na ne ba amisabad fra ne kuo mu
deɛ ɔtɔ so nnan bosome a ɛtɔ so nnan mu ne yoab ne nua asahel na ne ba sebadia wɔ n akyi na ne kuo no mu nnipa yɛ mpemaduonu nnan
deɛ ɔtɔ so nnum bosome a ɛtɔ so nnum mu ne ɔsafohene yisrahini samhut na ne nkyekyɛmu mu nnipa yɛ mpemaduonu nnan
deɛ ɔtɔ so nsia bosome a ɛtɔ so nsia mu ne tekoani ikes ba ira na ne kuo mu nnipa yɛ mpemaduonu nnan
deɛ ɔtɔ so nson bosome a ɛtɔ so nson mu ne pelonni heles a ɔfiri efraim mma mu na ne kuo mu nnipa yɛ mpemaduonu nnan
deɛ ɔtɔ so nwɔtwe bosome a ɛtɔ so nwɔtwe mu ne husani sibekai a ɔfiri serafoɔ mu na ne kuo mu nnipa yɛ mpemaduonu nnan
deɛ ɔtɔ so nkron bosome a ɛtɔ so nkron mu ne anatotni abieser a ɔfiri benyaminfoɔ mu na ne kuo mu nnipa yɛ mpemaduonu nnan
deɛ ɔtɔ so du bosome a ɛtɔ so du mu ne netofani maharai a ɔfiri serafoɔ mu na ne kuo mu nnipa yɛ mpemaduonu nnan
deɛ ɔtɔ so dubaako bosome a ɛtɔ so dubaako mu ne piratonni benaia a ɔfiri efraim mma mu na ne kuo mu nnipa yɛ mpemaduonu nnan
deɛ ɔtɔ so dummienu bosome a ɛtɔ so dummienu mu ne netofani heldai a ɔyɛ otniel aseni na ne kuo mu nnipa yɛ mpemaduonu nnan
na wɔn a wɔdi israel mmusuakuo no soɔ nie rubenfoɔ bapɔmma ne sikri ba eliesa simeonfoɔ mu maaka ba sefatia
lewifoɔ mu kemuel ba hasabia aaron asefoɔ mu sadok
yuda mu elihu a ɔfiri dawid nuanom mu isakar mu mikael ba omri
sebulon mu obadia ba yismaia naftali mu asriel ba yerimot
efraim mma mu asasia ba hosea manase abusuakuo fa mu pedaia ba yoel
manase abusuakuo fa a ɛwɔ gilead no mu sakaria ba ido benyamin mu abner ba yaasiel
dan mu yeroham ba asarel yeinom ne israel mmusuakuo so asafohene
na dawid ammu wɔn a wɔnnii mfirinhyia aduonu ɛfiri sɛ awurade aka sɛ ɔbɛma israel adɔɔso sɛ ɔsoro nsoromma
seruia ba yoab firi aseɛ kanee na wanwie na yei nti abufuo baa israel so na dodoɔ no wɔantwerɛ no ɔhene dawid berɛsosɛm nwoma no mu
na ɔhene akoradeɛ no so na adiel ba asmawet ɔhwɛ na akoradeɛ a ɛwɔ asase no soɔ nkuro ne nkurowa ne abantenten mu no so na usia ba yonatan hwɛ
na wɔn a wɔyɛ mfuo mu adwuma dɔ asase no so na kelub ba esri die
na bobe nturo so na ramatni simei die na bobe nturo no mu akoransa no so na sifimni sabdi die
na ngo nnua ne akyee a ɛwɔ mpaperɛ soɔ no so na gederni baal hanan die na ngo akoradeɛ no so na yoas die
na anantwie a wɔyɛne wɔn saron no so na saronni sitrai die na mmonhwa no mu anantwie so na adlai ba safat die
na yoma so na ismaelni obil hwɛ na mfunumu so na meronotni yehedia hwɛ
na nnwan so na hagarni yasis hwɛ yeinom nyinaa yɛ ɔhene dawid nnoɔma so ahwɛfoɔ
na dawid n agya nua yonatan ne ɔfotufoɔ ɔyɛ ɔbarima nhunumufoɔ na ɔyɛ ɔtwerɛfoɔ nso ɔno ne hakmoni ba yehiel na ɔtetee ɔhene mma no
na ahitofel ne ɔhene fotufoɔ na arkini husai ne ɔhene adamfo
na ahitofel akyi na benaia ba yehoiada ne abiatar diiɛ na ɔhene no sahene ne yoab
na dawid hyiahyiaa israel mmapɔmma nyinaa mmusuakuo so mmapɔmma ne akuo so asafohene a wɔsom ɔhene no ne mpem mpem so asafohene ne ɔha ha so asafohene ne ɔhene ne ne mma ahodeɛ ne mmoa nyinaa so asafohene wɔne mpiadifoɔ ne nnɔmmarima no ne mmarima a wɔawedare wɔ ɔko mu nyinaa baa yerusalem
na ɔhene dawid sɔre gyinaa ne nan so kaa sɛ me nuanom ne me man montie me me deɛ na ɛwɔ m akoma mu sɛ mɛsi homebea fie mama awurade apam adaka no na ayɛ yɛn nyankopɔn nan ntiasoɔ na masiesie ne sie no ho
na onyankopɔn ka kyerɛɛ me sɛ nsi efie mma me din ɛfiri sɛ woyɛ ɔkofoni nipa na woaka mogya nso agu
na awurade israel nyankopɔn ayi me afiri m agya fiefoɔ nyinaa mu sɛ menni israel so hene nkɔsi daa na wayi yuda asi no panin na yuda fie mu nso wayi m agya fie na m agya mma mu nso ɔpɛɛ m asɛm sɛ ɔde me bɛsi israel nyinaa soɔ
na me mma nyinaa mu no ɛfiri sɛ awurade ama me mma pii wayi me ba salomo sɛ ɔntena awurade ahennie adwa a wɔde di israel soɔ no so
na waka akyerɛ me sɛ wo ba salomo na ɔbɛsi me fie ne m abannwa no na mayi no ayɛ ɔba na me nso mɛyɛ no agya
na sɛ ɔkura mu di me mmara nsɛm ne m atemmudeɛ so sɛ ɛnnɛ da yi a mɛma n ahennie atim akɔsi daa
na afei israel a wɔyɛ awurade badwa no nyinaa anim ne yɛn nyankopɔn aso mu mese monhwɛ awurade yɛn nyankopɔn mmara nsɛm nyinaa nni so nhwehwɛ akyiri kwan na moadi asase pa yi so na moagya no awunnyadeɛ ama mo mma mo akyi akɔsi daa
na wo me ba salomo hunu w agya onyankopɔn no na fa w akoma nyinaa ne wo kra anisɔ som no na awurade peepee akoma nyinaa mu na ɔhunu adwene nyinaa mu sɛ wohwehwɛ no a ɔbɛma woahu no na sɛ wogyaa no a ɔbɛto wo atwene koraa
afei hwɛ sɛ awurade ayi wo sɛ si efie a ɛbɛyɛ kronkronbea hyɛ wo ho den na yɛ
na dawid maa ne ba salomo asɔredan no ntwonoowa ne ɛho adan ne n adekora mpia ne abansoro mpia ne emu fam mpia ne mpata adwa dan no nsususoɔ
ne adeɛ biara a ɛwɔ ne honhom mu nsususoɔ awurade fie abannwa ne mpia a ɛtwa ho hyia nyinaa ne nyankopɔn fie adekoraeɛ ne akronkronneɛ akoraeɛ
ne asɔfoɔ ne lewifoɔ nkyekyɛmu ne awurade fie som adwuma no nyinaa ne awurade fie som ho adeɛ nyinaa
sika deɛ no wɔ sika nkariiɛ so sɛ wɔmfa nyɛ ɔsom no nyinaa ho adeɛ dwetɛ adeɛ nyinaa ne nkariiɛ so sɛ wɔmfa nyɛ ɔsom no nyinaa ho adeɛ
ne sika nkaneadua ne ɛho sika nkanea no nkariiɛ sɛdeɛ kaneadua biara ne ɛho nkanea nkariiɛ teɛ ne dwetɛ nkaneadua sɛdeɛ kaneadua biara ne ɛho nkanea nkarii teɛ sɛdeɛ nkaneadua no nyinaa ho som teɛ no
ne kyerɛ paanoo pono biara sika a wɔakarie ne dwetɛ apono no dwetɛ
ne adinam ne nkoraa ne nkuruwa ho sika amapa ne sika mmonsua deɛ sɛdeɛ ebiara nkariiɛ teɛ ne dwetɛ mmonsua deɛ sɛdeɛ ebiara nkariiɛ teɛ
ne aduhwam hyeɛbukyia no ho sika a wɔayiyi mu ne nkariiɛ so ne teaseɛnam a ɛne sika kerubim a wɔtrɛ mu kata awurade apam adaka no soɔ no nsususoɔ
ne nyinaa wɔ atwerɛeɛ a ɛfiri awurade nsam baa me soɔ no mu na ɔkyerɛɛ me nsususoɔ nnwuma no nyinaa
na dawid ka kyerɛɛ ne ba salomo sɛ hyɛ wo ho den na mia w ani na yɛ nsuro na mma w akoma nntu na awurade nyankopɔn me nyankopɔn no di w akyi ɔrempa wo na ɔrennya wo de bɛkɔ akɔsi sɛ wobɛwie awurade fie som adwuma no nyinaa
na hwɛ asɔfoɔ ne lewifoɔ akuakuo a wɔbɛsom nyankopɔn fie som nyinaa nie na adwuma no nyinaa mu nnipa a wɔyi wɔn yam na wɔwɔ ɔsom nyinaa ho nyansa ne asafohene no ne ɔman no nyinaa wɔ wo nsam
na ɔhene dawid ka kyerɛɛ badwa no nyinaa sɛ me ba salomo a ɔno nko na onyankopɔn ayi no no yɛ abɔfra na ɔnni suahunu na adwuma no so ɛfiri sɛ ahemfie no nyɛ onipa dea na ɛyɛ awurade nyankopɔn dea
na me tumi nyinaa na mede masiesie me nyankopɔn fie no ho sika ama sika adeɛ ne dwetɛ ama dwetɛ adeɛ ne kɔbere mfrafraeɛ adeɛ ho kɔbere mfrafraeɛ dadeɛ adeɛ nso dadeɛ ne nnua adeɛ nnua apopobibire aboɔ ne nhyehyɛmu aboɔ aboɔ hyɛnhyɛn ne aboɔ nworonnworan ne aboɔden aboɔ nyinaa ne abofufuo pii pa
nanso me nyankopɔn fie ho anisɔ nti me sika ne dwetɛ akoradeɛ a ɛwɔ me hɔ no mede mama me nyankopɔn fie no apae deɛ masiesie asie kronkronbea fie no nyinaa so
sika dwetikɛseɛ mpensa ofir sika ne dwetɛ a wɔayiyi mu dwetikɛseɛ mpemnson sɛ wɔmfa nnura adan no afasuo no ho
na wɔmfa sika no nyeyɛ sika nnoɔma na wɔmfa dwetɛ no nyeyɛ dwetɛ nnoɔma na wɔmfa nyɛ adwumfoɔ nsa ano adwuma no nyinaa na afei hwan na ɔyi ne yam ama na wadwira ne ho ama awurade nnɛ
ɛnna agyanom mmapɔmma ne israel mmusuakuo mmapɔmma ne mpem mpem ne ɔha ha so asafohene ne ɔhene adwuma so ahwɛfoɔ no nyaa ɛho anigyeɛ
na wɔmaa nyankopɔn fie som no ho sika dwetikɛseɛ mpemnum ne sika dare mpemdu ne dwetɛ dwetikɛseɛ mpemdu ne kɔbere mfrafraeɛ dwetikɛseɛ mpemdunwɔtwe ne dadeɛ dwetikɛseɛ mpemha
na wɔn a wɔhunuu wɔn hɔ aboɔ no de maa awurade fie akoradeɛ no de hyɛɛ gersonni yehiel nsa
na ɔman no ani gyee deɛ wɔyii wɔn yam de maeɛ no ho ɛfiri sɛ akoma mu nyinaa na wɔde yii wɔn yam de maa awurade na ɔhene dawid nso ani gyee anigyeɛ kɛse
na dawid hyiraa awurade badwa no nyinaa anim na dawid kaa sɛ nhyira ne wo awurade yɛn agya israel nyankopɔn firi daa kɔsi daa
wo awurade na kɛseyɛ mmaninyɛ animuonyam nkonimdie ne aseda wɔ woɔ na deɛ ɛwɔ ɔsoro ne asase soɔ nyinaa wɔ wo wo awurade na ahennie wɔ woɔ na wo na wokorɔn wɔ adeɛ nyinaa soɔ
na ahonya ne animuonyam firi w anim na wo na wodi adeɛ nyinaa soɔ na wo nsam na ahoɔden ne mmaninyɛ wɔ na nnipa nyinaa kɛseyɛ ne denhyɛ wɔ wo nsam
na afei yɛn nyankopɔn yɛn deɛ yɛda wo ase na yɛyi w animuonyam din no ayɛ
na hwan ne me na hwan ne me man na yɛanya ahoɔden sɛ yɛbɛyi yɛn yam ama adeɛ seyie na wo nkyɛn na ne nyinaa fire na wo nsam na yɛnyaa no na yɛde ama woɔ yi
na ahɔhoɔ ne amamfrafoɔ ne yɛn wɔ w anim sɛ yɛn agyanom nyinaa yɛn nna te sɛ sunsum asase so na anidasoɔ biara nni hɔ
awurade yɛn nyankopɔn ade kuo yi a yɛasiesie sɛ yɛde rebɛsi efie ama wo din kronkron yi nyinaa wo nsam na ɛfire na wo na ne nyinaa wɔ woɔ
na menim me nyankopɔn sɛ wo deɛ wosɔ akoma hwɛ na teeyɛ na ɛsɔ w ani me deɛ m akomam teeyɛ mu na mayi me yam ama yeinom nyinaa na afei wo man a wɔhu wɔn ɛha yi nso mede anigyeɛ mahunu sɛ wɔn nso ayi wɔn yam ama wo adeɛ
awurade yɛn agyanom abraham ne isak ne israel nyankopɔn fa yei sie wo man akoma mu adwene mu nsusuiɛ mu kɔsi daa na siesie wɔn akoma bra wo nkyɛn
na me ba salomo no ma no akoma a ɛdi mu na ɔnhwɛ wo mmara nsɛm w adanseɛ ne w ahyɛdeɛ na ɔnyɛ ne nyinaa na ɔnsi ahemfie a masiesie ho asie no
na dawid ka kyerɛɛ badwa no nyinaa sɛ monhyira awurade mo nyankopɔn no ɛ na badwa no nyinaa hyiraa awurade wɔn agyanom nyankopɔn no na wɔkoto sɔree awurade ne ɔhene
na wɔbobɔɔ awurade afɔdeɛ na wɔbɔɔ ɔhyeɛ afɔdeɛ maa awurade da no na adeɛ kyeeɛ no wɔde anantwinini apem adwennini apem nnwan mma apem ne wɔn ho ahwiesa ne afɔdeɛ pii pa maa israel nyinaa
na wɔde anigyeɛ kɛseɛ didi nomee awurade anim da no na wɔsii dawid ba salomo hene ne mprenu so na wɔsraa no ngo maa awurade sɛ bapɔmma na sadok nso wɔhyɛɛ no ɔsɔfoɔ
na salomo tenaa awurade adwa so dii n agya dawid adeɛ na ɔyɛɛ prɔmprɔm na israel nyinaa tiee no
na mmapɔmma no nyinaa ne nnɔmmarima no nyinaa ne ɔhene dawid mma no nyinaa nso de wɔn ho hyɛɛ ɔhene salomo ase
na awurade maa salomo so kɛse pa ara israel nyinaa ani so na ɔhyɛɛ no ahennie mu animuonyam a ahemfo a wɔdii israel soɔ dii n anim no biara nnyaa bi da
saa na yisai ba dawid dii israel nyinaa so hene
na nna a ɔde dii israel soɔ no yɛ mfirinhyia aduanan ɔdii hene mfeɛ nson wɔ hebron na yerusalem deɛ ɔdii mfeɛ aduasa mmiɛnsa
na ɔwuu onyini pa mu a nna ne adedodoɔ ne animuonyam amee no na ne ba salomo bɛdii n adeɛ
na ɔhene dawid nsɛm a ɛdi kan ne deɛ ɛdi akyire no hwɛ wɔatwerɛ no ɔdehunufoɔ samuel nsɛm ne odiyifoɔ natan nsɛm ne ɔdehwɛfoɔ gad nsɛm mu
yeinom da n ahennie ne ne mmaninyɛ nyinaa ne deɛ ɛsii ne berɛ so a ɛfa ɔno ara ne ho israel ho ne aman ahennie nyinaa ho adi
﻿ na dawid ba salomo hyɛɛ ne ho den n ahennie ho na awurade ne nyankopɔn dii n akyi na ɔmaa no so kɛseɛ pa ara
na salomo kasa kyerɛɛ israelfoɔ nyinaa mpem mpem ne ɔha ha so asafohene ne atemmufoɔ ne israel nyinaa so mmapɔmma a wɔyɛ agyanom atitire no nyinaa
na salomo ne badwa a wɔka ne ho no nyinaa sii mu kɔɔ sorɔnsorɔnbea a ɛwɔ gibeon no ɛhɔ na na nyankopɔn ahyiaeɛ ntomadan a awurade akoa mose yɛɛ no ɛserɛ soɔ no wɔ
nanso nyankopɔn adaka no deɛ dawid kɔfa firii kiriat yearim de baa deɛ dawid siesie maa no no na wasi ntomadan ama no wɔ yerusalem
na kɔbere mfrafraeɛ afɔrebukyia a hur ba uri ba besalel yɛeɛ no si awurade tenabea no anim hɔ na salomo ne badwa no kɔhwehwɛɛ awurade akyiri kwan
na salomo bɔɔ ɔhyeɛ afɔdeɛ wɔ kɔbere mfrafraeɛ afɔrebukyia a ɛsi awurade anim ahyiaeɛ ntomadan no anim no so na ɔbɔɔ so ɔhyeɛ afɔdeɛ apem
anadwo no ara na onyankopɔn yii ne ho adi kyerɛɛ salomo na ɔka kyerɛɛ no sɛ srɛ deɛ memma woɔ
ɛnna salomo ka kyerɛɛ onyankopɔn sɛ wo na woyɛɛ m agya dawid adɔeɛ kɛseɛ na woayɛ me ɔhene asi n ananmu
afei awurade nyankopɔn ma w asɛm ntim mma m agya dawid na wo na woasi me hene ɔman a wɔdɔɔso sɛ asase so mfuturo soɔ
ma me nyansa ne nimdeɛ na memfiri adi ɔman yi anim na memmra mu na hwan na ɔbɛbu wo man kɛseɛ yi atɛn
na onyankopɔn ka kyerɛɛ salomo sɛ ɛsiane sɛ yei wɔ w akoma mu na woammisa ahonya akoradeɛ ne animuonyam ne w atamfo nkwa na nna dodoɔ nso woammisa na mmom woabisa nyansa ne nimdeɛ sɛ wode bɛbu me man a mayɛ wo wɔn so hene no atɛn yi
nyansa ne nimdeɛ no wɔde ama wo na ahonya ne akoradeɛ ne animuonyam nso mɛma wo a ahemfo a wɔdii w anim no nnyaa saa da na w akyi nso wɔrennya saa
ɛnna salomo firi sorɔnsorɔnbea a ɛwɔ gibeon no ne ahyiaeɛ ntomadan no anim baa yerusalem na ɔdii israel so hene
na salomo boaboaa nteaseɛnam ne apɔnkɔsotefoɔ ano na ɔnyaa nteaseɛnam apem ahanan ne apɔnkɔsotefoɔ mpemdumienu na ɔde wɔn duaa nteaseɛnam nkuro mu ne ɔhene nkyɛn yerusalem
na ɔhene maa dwetɛ ne sika yɛɛ sɛ aboɔ wɔ yerusalem na ntweneduro nso ɔmaa ne dodoɔ yɛɛ sɛ akyee a ɛwowɔ mpaperɛ soɔ
na wɔkra salomo apɔnkɔ no firi misraim ne kue kue na na ɔhene adwadifoɔ no tɔ wɔn tua ka
na wɔde teaseɛnam a ne boɔ yɛ dwetɛ nnwetɛbena ahansia ne ɔpɔnkɔ nso a ne boɔ yɛ ɔha aduonum firi misraim ba na saa na na wɔkra bi ma hetifoɔ ahemfo nyinaa ne siria ahemfo
na salomo bɔɔ ne tirim sɛ ɔbɛsi efie ama awurade din ne n ahennie
na salomo kann nnesoafoɔ mpemaduɔson ne bepɔ so abopaefoɔ mpemaduɔwɔtwe ne wɔn so ahwɛfoɔ mpensa ahansia
na salomo soma maa wɔkɔɔ tirohene huram nkyɛn sɛ sɛdeɛ wo ne m agya dawid yɛeɛ na wobrɛɛ no tweneduro nnua na ɔde sii ne fie tenaa mu no
hwɛ me nso merebɛsi efie mama awurade me nyankopɔn din na ayɛ kronkron ama no na wɔahye aduhwam a ɛyɛ hwam n anim na wɔasiesie kyerɛ paanoo daa na wɔabɔ ɔhyeɛ afɔdeɛ daa anɔpa ne anwummerɛ ne home nna ne abosome foforɔ ne awurade yɛn nyankopɔn afahyɛ ase yei ne israel amanneɛ de kɔsi daa
na efie a merebɛsie no so ɛfiri sɛ yɛn nyankopɔn no so sene anyame nyinaa
na hwan mpo na ɔbɛtumi asi efie ama no na ɔsoro ne ɔsoro mu soro rentumi nkora no na hwan ne me sɛ mɛsi efie mama no gye aduhwam a wɔhye no n anim
na afei soma ɔbarima nyansafoɔ bi brɛ me na ɔmmɛdi sika dwetɛ kɔbere mfrafraeɛ dadeɛ ntoma a ɛberedum koogyan ne bibire mu adwini na ɔnim nnua mu nsemayie nso na ɔnka adwumfoɔ a wɔwɔ me nkyɛn yuda ne yerusalem a m agya dawid asiesie wɔn asie no ho
nanso brɛ me ntweneduro ne pepeaa ne abako nnua firi lebanon na menim sɛ wo nkoa nim lebanon nnua twa na hwɛ me nkoa bɛka wo nkoa ho
na wɔnsiesie nnua pii pa mma me na efie a merebɛsie no so na ɛyɛ nwanwa
na hwɛ wo nkoa nnuapaefoɔ no mɛma wɔn ayuo susukoraa mpemaduonu ne atokoɔ susukoraa mpemaduonu ne nsa galɔn ɔpeha du ne ngo galɔn ɔpeha du
ɛnna tirohene huram twerɛɛ nwoma brɛɛ salomo sɛ ɔdɔ a awurade dɔ ne man nti na ɔde wo asi wɔn so hene
na huram kaa sɛ nhyira ne awurade israel nyankopɔn a ɔyɛɛ ɔsoro ne asase no sɛ wama ɔhene dawid ɔba nyansafoɔ a ɔnim de ne nhunumu a ɔbɛsi efie ama awurade ne n ahemfie
na afei masoma ɔbarima nyansafoɔ a ɔwɔ nhunumu a ɔne huram abi
ɔyɛ ɔbaa bi a ɔfiri dan mmammaa mu ba na n agya yɛ tironi ɔnim sika ne dwetɛ kɔbere mfrafraeɛ dadeɛ aboɔ ne nnua ntoma a ɛbere dum bibire ne nwera ne koogyan mu adwinni na ɔnim nsema ahodoɔ nyinaa nso na ɔbɛtumi adi adwini biara a wɔbɛhwehwɛ no ne hɔ sɛ ɔmmɛka w anyansadwumfoɔ ne me wura dawid w agya no anyansadwumfoɔ ho
na afei ayuo ne atokoɔ ne ngo ne nsa a me wura kaeɛ no ɔmfa mmrɛ ne nkoa no
na yɛn deɛ yɛbɛbu nnua afiri lebanon sɛdeɛ ɛhia woɔ nyinaa na yɛde ayɛ mpuna de abrɛ wo yopa po so na wo nso wode aforo akɔ yerusalem
na salomo kanee mmarima ahɔhoɔ a wɔwɔ israel asase soɔ no ɔkan a n agya kanee wɔn no akyi na wɔhunuu wɔn sɛ wɔyɛ mpemha aduonum mmiɛnsa ne ahansia
na ɔyɛɛ wɔn mu mpemaduɔson nnesoafoɔ ne bepɔ so abopaefoɔ mpemaduɔwɔtwe ne ahwɛfoɔ mpensa ahansia sɛ wɔmma nkurɔfoɔ no nyɛ adwuma
na salomo firii aseɛ sii awurade fie no wɔ yerusalem moria bepɔ a wɔkyerɛɛ n agya dawid no so faako a dawid hyɛeɛ yebusini ornan ayuporebea hɔ
na ɔfirii aseɛ sii no bosome a ɛtɔ so mmienu n ahennie afe a ɛtɔ so nnan mu
na yei ne fapem a salomo too sɛ ɔde resi awurade dan no ne ntwemu yɛ akane nsusuiɛ no mu basafa aduasa na ne trɛ nso basafa du
na ntwonoowa a ɛwɔ ɛdan no trɛ anim no ne ntwemu yɛ basafa du na ne korɔn basafa aduosia na ɔde sika amapa duraa emu fam
na ɛdan kɛseɛ no ɔde pepeaa nnua kataa ho na ɔde sika pa kataa ho na ɔdii so adwini mmɛ ne ntweaban
na ɔde aboɔ a ne boɔ yɛ den duraa ɛdan no ho sɛ ahyehyɛdeɛ na sika no yɛ parwaim sika
na ɔde sika kataa ɛdan no mpuna aponnwa n afasuo ne n apono ntanta no ho na ɔsenee kerubim guguu afasuo no ho
na ɔyɛɛ kronkronkronbea dan no ne ntwemu sɛdeɛ ɛdan no trɛ teɛ yɛ basafa du na ne trɛ yɛ basafa du na ɔde sika pa a ano si talente ahansia kataa ho
na deɛ wɔkari de yɛɛ nnadewa no ano si sika nnwetɛbena aduonum na ɔsoro adan no nso ɔde sika kataa ho
na kronkron mu kronkronbea dan no mu no ɔde dua senee kerubim mmienu na ɔde sika duraa ho
na kerubim no ntaban ntwemu yɛ basafa du baako ataban baako yɛ basafa mmienu ne fa na ɛka ɛdan no fasuo ataban baako no nso yɛ basafa mmienu ne fa na ɛka kerub baako no ataban
na kerub baako no nso ataban yɛ basafa mmienu ne fa na ɛka ɛdan no fasuo no na ataban baako no nso yɛ basafa mmienu ne fa na ɛpem kerub baako no ataban no
kerubim yi ntaban a wɔatrɛ mu no yɛ basafa du na wɔgyinagyina wɔn nan so na wɔn anim hwɛ ɛdan no
na ɔde bibire ne asaawa a ɛberedum ne koogyan ne nwera yɛɛ ntwamutam na ɔyeyɛɛ mu kerubim
na ɔyɛɛ ɛdan no anim adum mmienu n atentene basafa dunson ne fa na aduntire a ɛwɔ atifi no basafa mmienu ne fa
na ɔyɛɛ ntweaban mpiakyire mu na ɔde sensɛnee adum no atifi na ɔyɛɛ atoaa aba nsɛsoɔ ɔha hyehyɛɛ ntweaban no mu
na ɔmemaa adum no so sisii asɔredan no anim baako wɔ nifa na baako wɔ benkum na ɔtoo nifa fam deɛ no din yakin na benkum fam deɛ no ɔtoo no din boas
na ɔyɛɛ kɔbere mfrafraeɛ afɔrebukyia ne ntwemu basafa du na ne trɛ basafa du na ne korɔn basafa nnum
na ɔyɛɛ dwaresɛn no kurukuruwa ɛfiri ano kɔsi ano yɛ basafa nnum na basafa mmienu ne fa ne ne korɔn na basafa dunum homa twa ho hyia
na ntoa nsɛsoɔ wowɔ aseɛ de twa ɛho nyinaa hyia edu wɔ anammɔn baako ne fa mu ɛbɔ no ho kɔntɔnkrɔn ntoa akyerɛpɛn mmienu wɔguu no sɛdeɛ aka no
ɛsi anantwie dummienu so mmiɛnsa hwɛ atifi fam na mmiɛnsa hwɛ atɔeɛ na mmiɛnsa hwɛ anafoɔ fam na mmiɛnsa hwɛ apueeɛ na ɛpo no si wɔn so ɔsoro na wɔn akyiri nyinaa wɔ emu fam
na ne pipiripie yɛ nsayam trɛ na ɔyɛɛ ano sɛ kuruwa ano te sɛ sukooko nhwiren a ahane na galɔn mpem dunum kɔ mu
na ɔyɛɛ nnwaresɛn du na ɔde nnum sisii nifa fam na ɔde nnum nso sisii atifi fam sɛ wɔnhohoro nnoɔma ho wɔ mu ɔhyeɛ afɔdeɛ nnoɔma no na wɔhohoro ho wɔ mu na ɛpo no deɛ ɛwɔ hɔ ma asɔfoɔ na wɔahohoro wɔn ho wɔ mu
na ɔyɛɛ sika nkaneadua du sɛdeɛ ne yɛbea teɛ na ɔde sisii asɔredan no mu enum wɔ anafoɔ fam na enum nso wɔ atifi fam
na ɔyɛɛ apono du de sisii asɔredan no mu enum wɔ nifa na enum wɔ benkum na ɔyɛɛ sika nkoraa ɔha
na ɔyɛɛ asɔfoɔ abannwa ne ban mu adihɔ kɛseɛ no na ɔde apono sisii adihɔ no ano na ɔde kɔbere mfrafraeɛ duraa apono no ho
na ɔde ɛpo no sii atɔeɛ fa a ɛkyerɛ apueeɛ no
na huram yɛɛ nsenaa ne sesa adeɛ ne nkoraa no nso na huram wiee adwuma a ɔyɛ maa ɔhene salomo nyankopɔn fie no yɛ
adum mmienu no ne apɔ no ne adum no atifi aduntire mmienu no ne ntentan mmienu a wɔde kataa adum no atifi ntaasotire apɔ mmienu no ho no
ne ntentan mmienu no akutuo ahanan akutuo kyerɛpɛn mmienu yɛ ntentan baako deɛ sɛ ɛnkata adum no so ntaasotire mmienu apɔ no ho
na ɔyɛɛ nsugyeɛ nnaka no na ɔyɛɛ nnyinasoɔ nnaka no so nnwaresɛn no
ɛpo baako ne aseɛ anantwie dummienu no
ne nsenaa ne sesa adeɛ ne adinam no ne ɛho nnoɔma nyinaa huram abi yɛ maa ɔhene salomo maa awurade fie no ɛyɛ kɔbere mfrafraeɛ a wɔabere ho hyɛnhyɛn
yordan ho mpaperɛ so na ɔhene guu no dɔteɛ a ɛsɔ mu sukot ne sereda ntam
na salomo yɛɛ nnoɔma yi nyinaa bebree pa ara na wɔnnim kɔbere mfrafraeɛ no nkariiɛ ano
na salomo yɛɛ nyankopɔn fie nnoɔma no nyinaa ne sika afɔrebukyia no ne apono a kyerɛ paanoo sisi soɔ no
ne nkaneadua no ne ɛho nkanea a wɔsɔ no sɛdeɛ ne yɛbea teɛ mpiakyire no anim no ɛyɛ sika amapa
na ɛho nhwiren ne nkanea ne adaban no yɛ sika ne nyinaa yɛ sika ara nko
na adumgya nkoraa aduhwam nkukuwa ne nsramma kukuwa no nso yɛ sika amapa kronkron na ɛdan no ano apono a ɛwɔ emu fam kronkronkronbea ho no ne asɔrefie dan no apono no yɛ sika
na wɔwiee adwuma a salomo yɛ maa awurade fie no nyinaa na salomo de n agya dawid akronkronneɛ no bae na ɔde dwetɛ ne sika ne nnwinneɛ no nyinaa bɛsiee nyankopɔn fie akoradeɛ no mu
ɛnna salomo boaa israel mpanimfoɔ ne mmusuakuo no atitire ne israelfoɔ mu agyanom mmapɔmma no ano bɛhyiaa yerusalem sɛ wɔrekɔfa awurade apam adaka no afiri dawid kuro a ɛne sion no mu aba
na israel mmarima nyinaa boaboaa wɔn ano baa ɔhene nkyɛn afahyɛ a ɛwɔ nnapɔnna a ɛne bosome a ɛtɔ so nson no mu
na israel mpanimfoɔ nyinaa bae na lewifoɔ no bɛsoaa adaka no
na wɔfaa adaka no ne ahyiaeɛ ntomadan no ne akronkronneɛ a ɛwɔ ntomadan no mu nyinaa bae lewifoɔ asɔfoɔ no na wɔde foro baeɛ
na ɔhene salomo ne israel asafo a wɔbɛhyiaa ne nkyɛn adaka no anim no nyinaa kunkumm nnwan ne anantwie a wɔn dodoɔ nti wɔantumi ankan na wɔammu ano bobɔɔ afɔdeɛ
na asɔfoɔ no de awurade apam adaka no baa mu de bɛsii n afa ɛdan no mpiakyire a ɛne kronkronkronbea no mu kerubim no ntaban ase
na kerubim no atrɛtrɛ wɔn ntaban mu adaka no afa no so na kerubim no kata adaka no ne ɛho mpoma no so ɔsoro
na mpoma no woware ma wɔhunu mpoma no ti adaka no ho mpiakyire no anim na wɔnhunu wɔ adihɔ hɔ na ɛwɔ hɔ de bɛsi nnɛ da yi
biribiara nni adaka no mu gye aboɔpono mmienu a mose de guu mu horeb faako a awurade ne israelfoɔ pameeɛ berɛ a wɔfiri misraim asase so reba no
na ɛbaa sɛ asɔfoɔ no firi kronkronbea hɔ firii adie no na asɔfoɔ a wɔhunuu wɔn no nyinaa ayɛ wɔn ho kronkron na wɔanni nkyekyɛmu no akyi
na lewifoɔ nnwontofoɔ no a wɔhyɛ asaf heman yedutun ne wɔn mma ne wɔn nuanom aseɛ no nyinaa hyehyɛ nwera fɛfɛ kurakura nnawuro ne mmɛnta ne nsankutene gyinagyina afɔrebukyia no apueeɛ fam na asɔfoɔ ɔha aduonu ka wɔn ho rehyɛne ntotorobɛnto
na ntotorobɛntohyɛnfoɔ ne nnwontofoɔ no yɛɛ sɛ ɔbaakofoɔ maa wɔtee ɛnne baako a wɔde reyi awurade ayɛ da no ase na wɔde ntotorobɛnto ne nnawuro ne nsankuo maa nne so yii awurade ayɛ sɛ ɔyɛ na n adɔeɛ wɔ hɔ daa no ɛnna mununkum yɛɛ ɛdan no awurade dan no ma
na mununkum no nti asɔfoɔ no antumi annyina ansom ɛfiri sɛ na awurade animuonyam ayɛ ɛdan no ma
ɛnna salomo kaa sɛ awurade aka sɛ ɔbɛtena sum kusuu mu
na me deɛ masi tenabea mama wo na masiesie baabi a wobɛtena hɔ daa
na ɔhene danee n ani hyiraa israel badwa no nyinaa na israel badwa no nyinaa gyina hɔ
na ɔkaa sɛ nhyira ne awurade israel nyankopɔn a ɔde n ano kasa kyerɛɛ m agya dawid na ɔde ne nsa ama no aba mu no sɛ
ɛfiri da a mekɔyii me man israel firii misraim asase so baeɛ yi menyii israel mmusuakuo nyinaa mu kuro biara sɛ wɔnsi dan na me din ntena hɔ nanso menyii ɔbarima biara sɛ ɔnni me man israel so panin
na mayi yerusalem sɛ me din ntena hɔ na mayi dawid sɛ ɔnni me man israel so
na ɛwɔ m agya dawid akoma mu sɛ anka ɔbɛsi dan ama awurade israel nyankopɔn din
na awurade ka kyerɛɛ m agya dawid sɛ ɛsiane sɛ na ɛwɔ w akomam sɛ anka wobɛsi dan ama me din nti woyɛɛ no yie sɛ na ɛwɔ w akoma mu
nso ɛnyɛ wo na wobɛsi dan no na wo ba a ɔfiri w asene mu no ɔno na ɔbɛsi dan ama me din
na awurade ama n asɛm a ɔkaeɛ no aba mu na masɔre masi m agya dawid ananmu na mete israel ahennwa so sɛdeɛ awurade kaeɛ no na masi dan no mama awurade israel nyankopɔn din
na mede adaka a awurade apam a ɔne israel mma pameeɛ no wɔ mu no masi hɔ
na salomo kɔgyinaa awurade afɔrebukyia no anim israel badwa no nyinaa anim na ɔtrɛɛ ne nsam
na salomo ayɛ kɔbere mfrafraeɛ simpie bi de asi abannwa no mfimfini ne ntwemu basafa mmienu ne fa na ne terɛ basafa mmienu ne fa na ne korɔn basafa baako ne fa na ɔkɔgyinaa so na ɔkotoo ne nankoroma anim israel badwa no nyinaa anim na ɔtrɛɛ ne nsam kɔɔ ɔsoro
na ɔkaa sɛ awurade israel nyankopɔn onyankopɔn biara nni hɔ sɛ wo ɔsoro ne asase so a wokora apam ne adɔeɛ ma wo nkoa a wɔde wɔn akoma nyinaa nante w anim no
wo na woakora deɛ woka kyerɛɛ w akoa m agya dawid no ama no wode w ano na ɛkaeɛ na wode wo nsa ama no aba mu sɛdeɛ ɛteɛ nnɛ yi
na afei awurade israel nyankopɔn kora deɛ woka kyerɛɛ w akoa m agya dawid no so ma no sɛdeɛ wokaa sɛ wɔremma onipa mmɔ no w anim a ɔbɛtena israel ahennwa soɔ hwɛ nko ara na wo mma nhwɛ wɔn akwan sɛ wɔbɛnante me mmara mu sɛdeɛ wonantee m anim no
na afei awurade israel nyankopɔn ma w asɛm a woka kyerɛɛ w akoa dawid no ntim
na ampa sɛ onyankopɔn bɛtena nnipa nkyɛn asase so anaa hwɛ ɔsoro ne ɔsoro mu soro ntumi nkora wo na nkantom ɛdan yi a masie yi
nanso dane w ani kyerɛ w akoa mpaebɔ ne ne nkotosrɛ awurade me nyankopɔn na tie nteamu ne mpaeɛ a w akoa reyi no w anim yi
sɛ w ani bɛbue akyerɛ ɛdan yi awia ne anadwo deɛ woka sɛ wɔmfa wo din nsi hɔ no na woatie mpaeɛ a w akoa rebɔ wɔ ha yi
na tie w akoa ne wo man israel nkotosrɛ a wɔde rebɔ mpaeɛ wɔ ha yi na wo deɛ firi wo tenabea ɔsoro hɔ tie na wote a fa kyɛ
sɛ obi yɛ ne yɔnko bɔne na wɔde ntam gye no sɛ ɔnka na ntam no ba w afɔrebukyia anim efie yi mu a
ɛnneɛ wo ara tie no ɔsoro na yɛ na bu wo nkoa atɛn sɛ wobɛtua ɔbɔnefoɔ ka ama ne bɔne abua n atifi na woabu ɔteneneeni bem ama no sɛdeɛ ne tenenee teɛ
sɛ wɔka wo man israel gu wɔ atamfoɔ anim sɛ wɔayɛ wo bɔne nti na wɔsane bɛbɔ wo din na wɔbɔ mpaeɛ na wɔkoto srɛ w anim efie yi mu a
ɛnneɛ wo ara tie no ɔsoro na fa wo man israel bɔne no kyɛ na sane wɔn bra asase a wode maa wɔn ne wɔn agyanom no so
sɛ wɔto ɔsoro mu na osuo ntɔ sɛ wɔayɛ wo bɔne nti na sɛ wɔbɛbɔ mpaeɛ kyerɛ ha yi na wɔbɔ wo din na wɔsane firi wɔn bɔne no ho sɛ woabrɛ wɔn aseɛ nti a
ɛnneɛ wo ara tie no ɔsoro na fa wo nkoa ne wo man israel bɔne no kyɛ na kyerɛ wɔn kwan pa a wɔmfa soɔ na ma osuo ntɔ ngu w asase a wode maa wo man sɛ agyapadeɛ no so
sɛ ɛkɔm ba asase yi so sɛ ɔyaredɔm ba sɛ ɔhoɔ ne ɔpoɔ ntutummɛ ne mmɛbɛ ba sɛ wɔn atamfoɔ bɛhiahia wɔn ho wɔn nkuro apono asase so a ɔhaw biara oo yadeɛ biara oo
ɛnneɛ mpaebɔ biara nkotosrɛ biara a onipa biara wɔ anaa wo man israel nyinaa wɔ na obiara nim ne haw ne ne yea na ɔbɛtrɛ ne nsam akyerɛ efie yi no
wo ara tie no ɔsoro wo tenabea hɔ na fa kyɛ na ma onipa no sɛdeɛ n akwan nyinaa teɛ sɛdeɛ wohunu n akoma no na wo ara wo nko ara na wonim nnipa mma akoma mu
deɛ ɛbɛyɛ na wɔasuro woɔ na wɔanante w akwan soɔ nna a wɔde bɛtena asase a wode maa yɛn agyanom no soɔ no nyinaa
afei nso ɔhɔhoɔ a ɔmfiri wo man israel mu na ɔfiri akyirikyiri asase bi so aba wo din kɛseɛ ne wo nsa denden ne wo basa a woatene no nti no sɛ ɔba bɛbɔ mpaeɛ ɛdan yi mu a
ɛnneɛ wo ara tie no ɔsoro wo tenabea hɔ na yɛ no sɛdeɛ ɔhɔhoɔ no su frɛ woɔ no nyinaa deɛ ɛbɛyɛ na asase so amanaman nyinaa ahunu wo din na wɔasuro wo sɛ wo man israel na wɔahunu sɛ wo din na wɔde frɛ efie a masie yi
sɛ wo man firi adi ne wɔn atamfoɔ kɔdi ako ɔkwan a wobɛsoma wɔn so na wɔbɔ wo mpaeɛ kyerɛ kuro a woayie ne ɛdan a masi ama wo din yi a
ɛnneɛ tie wɔn mpaebɔ ne wɔn nkotosrɛ no ɔsoro na di wɔn asɛm ma wɔn
sɛ wɔyɛ wo bɔne ɛfiri sɛ onipa bi nni hɔ a ɔnyɛ bɔne na wofa wɔn ho abufuo na woyi wɔn ma wɔn atamfoɔ na ɛdɔm soa wɔn kɔ asase bi so a akyirikyiri oo mmɛnkyɛneeɛ oo
na wɔma no ka wɔn akoma asase a wɔafa wɔn akɔ hɔ no so na wɔdane wɔn ho koto srɛ wo wɔn nnommumfafoɔ asase no so sɛ yɛayɛ bɔne yɛafom na yɛadi abɔnefosɛm
na wɔde wɔn akoma nyinaa ne wɔn kra nyinaa sane ba wo nkyɛn wɔn nnommumfafoɔ asase a wɔafa wɔn akɔ hɔ no so na wɔbɔ mpaeɛ kyerɛ wɔn asase a wode maa wɔn agyanom ne kuro a woayie ne efie a masi ama wo din yi a
ɛnneɛ tie wɔn mpaebɔ ne wɔn nkotosrɛ ɔsoro wo tenabea hɔ na di wɔn asɛm ma wɔn na fa wo man bɔne a wɔayɛ woɔ no kyɛ wɔn
afei me nyankopɔn ma w aniwa mmue ɛ na yɛ aso ma ɛha yi mpaebɔ
na afei awurade nyankopɔn sɔre hyɛne wo homebea no mu wo ne wo tumi adaka no w asɔfoɔ no awurade nyankopɔn ma wɔnhyɛ nkwagyeɛ na w adɔeɛ nnipa ani nnye wo papa mu
awurade nyankopɔn nyi w ani mfiri deɛ woasra no no so kae adɔeɛ a wode yɛɛ w akoa dawid no
na salomo wiee ne mpaebɔ no ogya firi soro ba bɛhyee ɔhyeɛ afɔdeɛ ne okum afɔdeɛ no na awurade animuonyam bɛyɛɛ asɔredan no ma
na asɔfoɔ no antumi anhyɛne awurade dan no mu ɛfiri sɛ na awurade animuonyam no ayɛ awurade dan no ma
na israel mma no nyinaa hunuu sɛ ogya ne awurade animuonyam aba efie no soɔ no wɔde wɔn anim butubutuu fam aboɔ nsɛeɛ no so sɔree na wɔdaa awurade ase sɛ ɔyɛ na n adɔeɛ wɔ hɔ daa
na ɔhene ne ɔman no nyinaa bɔɔ okum afɔdeɛ awurade anim
na ɔhene salomo de anantwie mpemaduonu mmienu ne nnwan mpemha aduonu bɔɔ okum afɔdeɛ na ɔhene ne ɔman no nyinaa dwiraa nyankopɔn fie no ho
na asɔfoɔ no gyinagyina hɔ wɔn som nnwuma so na lewifoɔ no nso kurakura awurade nsankuo a ɔhene dawid yɛeɛ sɛ wɔmfa nna awurade ase sɛ n adɔeɛ wɔ hɔ daa berɛ a dawid nam wɔn so yii awurade ayɛ no na asɔfoɔ no hyenhyɛnee ntotorobɛnto wɔn ntentensoɔ na israel nyinaa gyinagyina hɔ
na salomo yɛɛ abannwa a ɛwɔ awurade dan no anim no kronkron na ɛhɔ na ɔbɔɔ ɔhyeɛ afɔdeɛ na ɔhyee asomdwoeɛ afɔdeɛ ho sradeɛ no ɛfiri sɛ kɔbere mfrafraeɛ afɔrebukyia a salomo yɛeɛ no na ɔhyeɛ afɔdeɛ ne aduane afɔdeɛ ne sradeɛ nam no nsene so
ɛberɛ no mu no salomo dii nnapɔnna no nnanson na israel nyinaa ka ne ho asafo kɛseɛ pa ara a wɔfiri deɛ wɔrekɔ hamat kɔsi misraim subonhwa ano
na ɛda a ɛtɔ so nwɔtwe no wɔyɛɛ afahyɛ nhyiamu na afɔrebukyia no dwira wɔdii no nnanson ne nnapɔnna no nso nnanson
na bosome a ɛtɔ so nson no da a ɛtɔ so aduonu mmiɛnsa no ɔgyaa ɔman no kwan maa wɔkɔɔ wɔn afie na wɔn ani gyee na wɔn bo tɔɔ wɔn yam adepa a awurade ayɛ dawid ne salomo ne ne man israel no nti
na salomo wiee awurade fie ne ɔhene fie no na deɛ ɛbaa salomo akoma mu sɛ ɔbɛyɛ awurade fie ne ne fie mu no nyinaa wiee yie
na awurade bɛyii ne ho kyerɛɛ salomo anadwo na ɔka kyerɛɛ no sɛ mate wo mpaebɔ na mayi ha afa sɛ afɔrebɔ fie
hwɛ sɛ meto ɔsoro mu na osuo ntɔ na sɛ mehyɛ ntutummɛ sɛ wɔmmɛdi asase no na sɛ mede ɔyaredɔm ba me man mu
na sɛ me man a wɔabɔ me din wɔ wɔn soɔ no brɛ wɔn ho ase na wɔbɔ mpaeɛ na wɔhwehwɛ m anim na wɔsane firi wɔn akwammɔne no so a me nso mɛfiri ɔsoro matie na mede wɔn bɔne akyɛ na masa wɔn asase no yadeɛ
afei m ani bɛbue na mayɛ aso mama ɛha yi mpaebɔ
na afei mafa efie yi ayɛ no kronkronbea sɛ me din ntena hɔ nkɔsi daa na m ani ne m akoma bɛtena hɔ nna nyinaa
na wo deɛ sɛ wonante m anim sɛdeɛ w agya dawid nanteeɛ sɛ wobɛyɛ deɛ mahyɛ woɔ nyinaa na woadi m ahyɛdeɛ ne m atemmudeɛ so a
ɛnneɛ mɛma w ahennie adwa atim sɛdeɛ me ne w agya dawid pam sɛ meremma onipa a ɔbɛdi israel soɔ mmɔ no no
na sɛ wo ne wo nkurɔfoɔ sane na mogya m ahyɛdeɛ ne me mmara nsɛm a mede magu mo anim yi na mokɔ kɔsom anyame foforɔ na mosɔre wɔn a
ɛnneɛ mɛtu mo afiri m asase a mede memaa mo no so na efie a mayɛ no kronkron ama me din yi mɛto afiri m anim atwene na mede ayɛ ɛbɛ ne ɛfene aman nyinaa mu
na ɛdan a ɛkorɔn kɔ soro yi obiara a ɔtwam ho no ho bɛdwiri no na waka sɛ ɛnam deɛn so nti na awurade ayɛ asase yi ne efie yi saa
na wɔbɛka sɛ ɛfiri sɛ wɔagya awurade wɔn agyanom nyankopɔn a ɔyii wɔn firii misraim asase soɔ no na wɔakɔsosɔ anyame foforɔ mu asɔre wɔn asom wɔn enti na ɔde mmusuo yi nyinaa aba wɔn soɔ yi
na salomo de mfeɛ aduonu sisii awurade fie ne ne fie no wieeɛ no
ɔkyekyeree nkuro a huram de maa no no na ɔmaa israelfoɔ kɔtenaa hɔ
na salomo sii mu kɔɔ hamat soba kɔdii so
na ɔkyekyeree tadmor wɔ ɛserɛ so ne adekora nkuro a ɔkyekyeree no hamat no nyinaa
na ɔkyekyeree atifi bet horon ne anafoɔ bet horon nkuro a ɛyɛ den a ɛwɔ afasuo ne apono ne apono akyi adaban
ne baalat ne adekora nkuro a salomo wɔ no nyinaa ne nteaseɛnam nkuro nyinaa ne apɔnkɔsotefoɔ nkuro ne deɛ salomo pɛɛ sɛ ɔkyekyeree no yerusalem ne lebanon ne n ahennie asase no nyinaa so
nso nkurɔfoɔ a wɔkaeɛ no a wɔfiri hetifoɔ ne amorifoɔ ne perisifoɔ ne hewifoɔ ne yebusifoɔ mu a wɔmfiri israelfoɔ no mu no nyinaa
wɔn mma a wɔkaa wɔn akyi wɔ asase no soɔ a israelfoɔ annwerɛ wɔn no mu bi na salomo gyee wɔn ɔhyɛ adwumayɛ toɔ de bɛsi nnɛ da yi
na israelfoɔ no mu deɛ salomo amfa obiara anyɛ akoa n adwuma mu na wɔne n akofoɔ ne n akunini so asafohene ne ne nteaseɛnam ne n apɔnkɔsotefoɔ so asafohene
na yeinom ne adwumayɛfoɔ a ɔhene salomo wɔ no so asafohene nnipa ahanu aduonum a wɔdii nkurɔfoɔ no soɔ
na farao babaa no deɛ salomo de no firii dawid kuro no mu baa efie a wasi ama no no mu ɛfiri sɛ ɔkaa sɛ me yere nntena israelhene dawid fie ɛfiri sɛ deɛ awurade adaka no aba no yɛ kronkron
ɛno mu na salomo bɔɔ ɔhyeɛ afɔdeɛ maa awurade wɔ awurade afɔrebukyia a ɔsii no ntwonoowa no anim no soɔ
sɛdeɛ ɛhia da biara no na ɔbɔɔ ɔhyeɛ afɔdeɛ no sɛdeɛ mose hyɛeɛ no home nna deɛ ne abosome foforɔ deɛ ne afahyɛ ahodoɔ mmiɛnsa a wɔhyɛ no afe biara a ɛne apiti nnapɔnna adapɛn nnapɔnna ne asese nnapɔnna
na sɛdeɛ n agya dawid atorɔmudeɛ teɛ no ɔde asɔfoɔ no nkyekyɛmu no sisii wɔn som so ne lewifoɔ no nso wɔn som nnwuma so sɛ wɔnyi ayɛ na wɔnsom asɔfoɔ no anim sɛdeɛ ɛhia da biara ne apono ano hwɛfoɔ no wɔn nkyekyɛmu mu ɛpono ne ɛpono ano na saa na nyankopɔn nipa dawid hyɛeɛ
na wɔamfiri ɔhene mmara asɛm a ɛda asɔfoɔ ne lewifoɔ no soɔ no ho nsɛm nyinaa ne akoradeɛ no fam
sei na wɔwiee salomo adwuma no nyinaa ɛfiri da a wɔtoo awurade fie fapem de kɔsi sɛ wɔwieeɛ sɛ wɔyɛɛ awurade fie no nie
ɛno na salomo kɔɔ esion geber ne elot mpoano wɔ edom asase so
na huram nam ne nkoa so de ahyɛn ne nkoa a wɔnim po ho asɛm brɛɛ no na wɔne salomo nkoa kɔɔ ofir na wɔkɔfaa sika dwetikɛseɛ ahanan aduonum firi hɔ de brɛɛ ɔhene salomo
na seba hemmaa tee salomo nka no ɔbaa sɛ ɔde nsɛm a emu yɛ den rebɛsɔ no ahwɛ na ɔne asafo yuu pa ne yoma a wɔsoso nnuhwam ne sika pii pa ne abohene baa yerusalem na ɔduruu salomo nkyɛn no ɔne no bɔɔ deɛ ɛwɔ n akomam nyinaa ho nkɔmmɔ
na salomo buaa no ne nsɛm nyinaa na asɛm biara anhunta salomo a wanka ankyerɛ no
na seba hemmaa no hunuu salomo nyansa ne efie a wasie
ne ne pono so nnuane ne ne nkoa atenaeɛ ne n asomfo agyinaeɛ ne wɔn ntadeɛ ne ne nsahyɛfoɔ ne wɔn ntadeɛ ne n aforoeɛ a ɔnam so kɔ awurade fie no ne ho dwirii no
na ɔka kyerɛɛ ɔhene no sɛ wo nneyɛɛ ne wo nyansa ho asɛm a metee no m asase soɔ no yɛ nokorɛ
na mannye wɔn nsɛm no manni de bɛsii sɛ mebaeɛ na mede m ani mabɛhunu yi na hwɛ wɔanka me wo nyansa so a ɛso no mu fa mpo wosene wo ho nsɛm a meteeɛ no
nhyira ne wo nnipa na nhyira ne wo nkoa yi a wɔgyinagyina w anim daa yi sɛ daa wɔte wo nyansa no
nhyira nka awurade wo nyankopɔn a ɔpɛ w asɛm na ɔde wo atena n adwa so sɛ di hene ma awurade wo nyankopɔn sɛ wo nyankopɔn dɔ israel sɛ ɔde no bɛtim hɔ de akɔsi daa nti na ɔde wo asi wɔn so hene sɛ yɛ atemmudeɛ ne teneneedeɛ
na ɔmaa ɔhene sika dwetikɛseɛ ɔha aduonu ne nnuhwam pii pa ara ne abohene na nnuhwam a ɛte sɛ deɛ seba hemmaa no de maa ɔhene salomo no so bi amma bio
na huram nkoa ne salomo nkoa a wɔde sika firi ofir baeɛ no nso de abako nnua ne abohene bae
na ɔhene de abako nnua no yɛɛ awurade fie ne ɔhene fie ntrapoe ne nsankutene ne mmɛnta maa nnwontofoɔ no na wɔnhunuu saa nnoɔma no bi pɛn wɔ yuda asase so
na ɔhene salomo maa seba hemmaa no n adeɛ a ɔpɛ a ɔbisaeɛ no nyinaa ɛsono deɛ ɔde brɛɛ ɔhene no ɛnna ɔno ne ne nkoa sane sii mu kɔɔ n asase soɔ
nso sika a na ɛba salomo nsam afe baako mu duro yɛ sika dwetikɛseɛ ahansia aduosia nsia
ɛsono deɛ ɛfiri adwadifoɔ hɔ ne deɛ abatafoɔ de ba na arabia ahemfo nyinaa ne asase no so amradofoɔ no nso de sika ne dwetɛ brɛɛ salomo
na ɔhene salomo de sika a wɔaborɔ yɛɛ akyɛm akɛseɛ ahanu sika a wɔaborɔ nnwetɛbena ahansia na ɔde duraa akyɛm no mu biara ho
na ɔyɛɛ sika a wɔaborɔ akyɛm ahasa sika nnwetɛbena ahasa na ɔde duraa akyɛm no mu biara ho na ɔhene de kɔsiee lebanon kwaeɛ dan no mu
na ɔhene de asonse yɛɛ ahennwa kokuroo na ɔde sika amapa duraa ho
na adwa no wɔ ntrapoe nsia na sika ntiasoɔ wɔ adwa no ho a wɔabobɔ mu na nsa wowɔ ɛha ne ha atenaeɛ no ho na agyata mmienu gyinagyina nsa no ho
na agyata dummienu gyinagyina hɔ wɔ ntrapoe nsia no so ɛha ne ha wɔnyɛɛ saa bi da ahennie biara mu
na ɔhene salomo nnoɔma a ɔnom mu nyinaa yɛ sika na lebanon kwaeɛ dan mu nnoɔma nyinaa yɛ sika amapa dwetɛ nni mu wɔmmu dwetɛ hwee salomo berɛ so
na ɔhene wɔ ahyɛnkuo a ɛne huram nkoa no kɔ tarsis mfeɛ mmiɛnsa biara tarsis ahyɛn no ba prɛko de sika ne dwetɛ asonse ne nkontromfi ne nkokɔnini abankwaa ba
na ɔhene salomo so senee asase so ahemfo nyinaa adedodoɔ ne nyansa fam
na asase so ahemfo nyinaa hwehwɛɛ sɛ wɔbɛhunu salomo anim na wɔate nyansa a onyankopɔn de ahyɛ n adwene mu no bie
na wɔde wɔn ayɛyɛdeɛ ba mmaako mmaako dwetɛ nnoɔma ne sika nnoɔma ne ntadeɛ akodeɛ ne nnuhwam apɔnkɔ ne mfunumupɔnkɔ afe biara ne ne deɛ
na salomo wɔ apɔnkɔ adan mpemnan ne nteaseɛnam ne apɔnkɔsotefoɔ mpem dummienu na ɔde wɔn tenatenaa nteaseɛnam nkuro mu ne ɔhene nkyɛn wɔ yerusalem
na ɔdii ahennie nyinaa so de firi asuo eufrate ano de kɔsii filistifoɔ asase so ne misraim hyeɛ so
na ɔhene maa dwetɛ yɛɛ sɛ aboɔ yerusalem na ntweneduro nso ɔmaa no yɛɛ sɛ akyee nnua a ɛwɔ mpaperɛ soɔ no dodoɔ
na wɔkraa apɔnkɔ firii misraim ne nsase nyinaa so brɛɛ salomo
na salomo ho nsɛm nkaeɛ akane deɛ ne akyire yi deɛ no wɔantwerɛ no odiyifoɔ natan nsɛm ne siloni ahia adiyisɛm ne odehwɛfoɔ ldo adehwɛ a ɔhwɛɛ no nebat ba yeroboam ho no mu
na salomo dii israel nyinaa so hene yerusalem mfirinhyia aduanan
na salomo tii n agyanom wɔ asamando na wɔsiee no n agya dawid kuro mu na ne ba rehoboam bɛdii n adeɛ
na rehoboam sii mu kɔɔ sekem deɛ na israelfoɔ nyinaa aba sɛ wɔrebɛsi no hene
na nebat ba yeroboam a ɔwɔ misraim deɛ ɔfiri ɔhene salomo anim dwane kɔeɛ no tee ɛnna yeroboam sane firii misraim baeɛ
na wɔsoma maa wɔkɔhyiaa no bae na yeroboam ne israel nyinaa ba bɛka kyerɛɛ rehoboam sɛ
w agya maa yɛn kɔnnua yɛɛ duru papa na afei yi w agya ɔsom denden ne ne kɔnnua duruduro a ɔde too yɛn soɔ no ma no nyɛ hare na yɛnsom wo
na ɔka kyerɛɛ wɔn sɛ ɛdi nnansa a monsane mmra me nkyɛn bio na ɔman no kɔe
na ɔhene rehoboam ne mpanimfoɔ a n agya salomo da so te aseɛ no na wɔsom no sɛ afotufoɔ no tuu agyina sɛ ɛfoɔ bɛn na moretu me na mede makɔbua ɔman yi
na wɔka kyerɛɛ no sɛ sɛ woyɛ ɔman yi yie na wosɔ wɔn ani na woka wɔn nsɛm pa a ɛnneɛ wɔbɛyɛ wo nkoa nna nyinaa
na ɔgyaa mpanimfoɔ no fo a wɔtuu no no na ɔne mmɔfra a wɔne no nyiniiɛ a wɔsom no no kɔtuu agyina
na ɔka kyerɛɛ wɔn sɛ ɛfoɔ bɛn na mo nso moretuo na yɛde akɔbua ɔman yi a wɔbɛka kyerɛɛ me sɛ yi kɔnnua a w agya de too yɛn soɔ no so ma no nyɛ hare no
na mmɔfra a wɔne no nyiniiɛ no ka kyerɛɛ no sɛ sei na ka kyerɛ ɔman yi a wɔbɛka kyerɛɛ wo sɛ w agya maa yɛn kɔnnua yɛɛ duru na wo deɛ yɛ no hare ma yɛn no sei na ka kyerɛ wɔn me kɔkorɔmmɔto so sene m agya asene
na sɛ m agya de kɔnnua duruduro soaa mo a me deɛ mɛto mo kɔnnua no so m agya de mpire na ɛhwee mo a me deɛ mede anyanyankyerɛ na ɛbɛhwe mo
na yeroboam ne ɔman no nyinaa baa rehoboam nkyɛn da a ɛtɔ so mmiɛnsa no sɛdeɛ ɔhene kaa sɛ da a ɛtɔ so mmiɛnsa no monsane mmra me nkyɛn no
na ɔhene no de asɛm denden buaa wɔn na ɔhene rehoboam gyaa mpanimfoɔ no fo a wɔtuu no no
na ɔka kyerɛɛ wɔn sɛdeɛ mmɔfra no tuu no foɔ no sɛ m agya maa mo kɔnnua yɛɛ duru na me deɛ mɛto so m agya de mpire na ɛhwee mo na me deɛ mede anyanyankyerɛ na ɛbɛhwe mo
na ɔhene no antie ɔman no ɛfiri sɛ onyankopɔn na ɔdanee no saa sɛdeɛ awurade bɛma n asɛm a ɔnam siloni ahia so ka kyerɛɛ nebat ba yeroboam no aba mu
na israel nyinaa hunuu sɛ ɔhene no antie wɔn no ɔman no buaa ɔhene no sɛ kyɛfa bɛn na yɛwɔ no dawid mu na yɛnni agyapadeɛ biara nso yisai ba no mu o israel monkɔ mo afie afei dawid hwɛ wo ara wo fie so ɛnna israel nyinaa sii mu kɔɔ wɔn afie mu
na israelfoɔ a na wɔtete yuda nkuro mu no deɛ rehoboam dii wɔn so hene
na ɔhene rehoboam somaa hadoram a ɔdi adwuma toɔ soɔ no na israelfoɔ no sii no aboɔ maa ɔwuiɛ ɛnna ɔhene rehoboam yɛɛ ntɛm foroo teaseɛnam sɛ ɔredwane akɔ yerusalem
na israel wae firii dawid fie ho de bɛsi nnɛ
na rehoboam duruu yerusalem no ɔboaa yuda ne benyamin fiefoɔ no nyinaa ano hyiae nnipa a wɔayi wɔn akofoɔ mpemha aduɔwɔtwe sɛ ɔne israel rekɔko na wɔadane ahennie no ama rehoboam
na awurade asɛm baa nyankopɔn nipa semaia nkyɛn sɛ
ka kyerɛ salomo ba rehoboam yuda hene ne israelfoɔ a wɔwɔ yuda ne benyamin nyinaa sɛ
sɛ awurade seɛ nie mommforo nnkɔ na mo ne mo nuanom nnkɔko monsane nkɔ mo afie na me na asɛm yi firi me na wɔtiee awurade asɛm no na wɔne yeroboam ankɔko
na rehoboam tenaa yerusalem na ɔkyekyeree nkuro maa no yɛɛ den wɔ yuda
na ɔkyekyeree betlehem etam tekoa
bet sur soko adulam
gat maresa sif
adoraim lakis aseka
sora ayalon ne hebron a ɛyɛ yuda ne benyamin mu nkuro a ɛyɛ den no
na ɔhyehyɛɛ nkuro no den na ɔde asafohene ne aduane ne ngo ne nsa akoradeɛ kokɔɔ mu
na ɔde akyɛm ne mpea hyehyɛɛ nkuro no nyinaa mu na ɔhyehyɛɛ nkuro no den pa ara sɛ ɔdii yuda ne benyamin so ne no
na asɔfoɔ ne lewifoɔ a na wɔwɔ israel nyinaa mu firi wɔn ahyeɛ nyinaa so bɛgyinaa n akyi
na lewifoɔ no gyigyaa wɔn nkuro ho mmoa adidibea nsase ne wɔn agyapadeɛ na wɔbaa yuda ne yerusalem ɛfiri sɛ yeroboam ne ne mma tutuu wɔn sɛ wɔnnni awurade asɔfoɔ
na ɔhyehyɛɛ n asɔfoɔ maa sorɔnsorɔmmea no ne mpapo ne anantwie mma a ɔyɛeɛ no
na wɔn akyiri no wɔn a wɔde akoma maa sɛ wɔbɛhwehwɛ awurade israel nyankopɔn no fifirii israel mmusuakuo nyinaa mu baa yerusalem sɛ wɔrebɛbɔ afɔdeɛ ama awurade wɔn agyanom nyankopɔn no
na wɔmaa yuda ahennie no yɛɛ den na wɔhyɛɛ salomo ba rehoboam den mfirinhyia mmiɛnsa ɛfiri sɛ wɔnantee dawid ne salomo kwan so mfeɛ mmiɛnsa
na rehoboam waree mahalat a ɔyɛ dawid ba yerimot babaa ne abihail a ɔyɛ yisai ba eliab babaa
na ɔwoo mma yeus ne semaria ne saham maa no
na ɛno akyiri no ɔwaree absalom ba maaka na ɔwoo abia ne atai ne sisa ne selomit maa no
na rehoboam dɔ absalom ba maaka sene ne yerenom ne ne mpenafoɔ nyinaa na ɔwaree yerenom dunwɔtwe ne mpenafoɔ aduosia na ɔwowoo mmammarima aduonu nwɔtwe ne mmammaa aduosia
na rehoboam de maaka ba abia yɛɛ ne nuanom no mu tire ne panin na ɔpɛɛ sɛ ɔsi no hene
na ɔdii no nyansam na ɔde ne mmammarima no nyinaa mu binom sisii yuda ne benyamin nsase no nyinaa so nkuro a ɛyɛ den no nyinaa mu na ɔde akɔnhomabɔdeɛ bebree maa wɔn na ɔgyegyee mmaa bebree aware memaa wɔn
na rehoboam ahennie timiiɛ na ɔyɛɛ den no ɔgyaa awurade mmara na israel nyinaa ka ne ho
na ɔhene rehoboam afe a ɛtɔ so nnum no misraimhene sisak foro baa yerusalem so ɛfiri sɛ na wɔafom awurade
ɔde nteaseɛnam apem ahanu ne apɔnkɔsotefoɔ mpemaduosia bae na ɛdɔm a wɔne no baeɛ no nni ano wɔfiri misraim libiafoɔ sukifoɔ ne etiopiafoɔ
na ɔgyee yuda nkuro a ɛyɛ den no na ɔbɛduruu yerusalem
ɛnna odiyifoɔ semaia baa rehoboam ne yuda mmapɔmma a wɔaboa wɔn ano aba yerusalem afiri sisak anim no nkyɛn na ɔka kyerɛɛ wɔn sɛ sɛ awurade seɛ nie mo deɛ moagya me na me nso magyaa mo ahyɛ sisak nsa
ɛnna israel mmapɔmma ne ɔhene no brɛɛ wɔn ho aseɛ na wɔkaa sɛ ɔteneneeni ne awurade
na awurade hunuu sɛ wɔabrɛ wɔn ho aseɛ no awurade asɛm baa semaia nkyɛn sɛ wɔabrɛ wɔn ho ase nti merensɛe wɔn na ɛyɛ kakra a mɛma wɔafiri mu afi na m abufuo amfa sisak nsa so anhwie angu yerusalem so
nanso wɔbɛyɛ no nkoa na wɔahunu me som ne nsase so ahennie som no
na misraimhene sisak foro baa yerusalem bɛfaa awurade fie akoradeɛ ne ɔhene fie akoradeɛ no ne nyinaa na ɔfaeɛ na ɔfaa sika akyɛm a salomo yɛeɛ no nso
na ɔhene rehoboam yɛɛ kɔbere mfrafraeɛ akyɛm sisii ananmu na ɔde hyehyɛɛ awɛmfoɔ a wɔwɛn ɔhene fie pono ano no asafohene no nsa
na da biara a ɔhene ba awurade fie no awɛmfoɔ no bɛsoa kɔ na wɔde asane aba awɛmfoɔ no dan mu
na ɛnam sɛ ɔbrɛɛ ne ho aseɛ nti awurade abufuo no sane firii ne so sɛ ɔrensɛe no nwie na ɔmannwoeɛ wɔ yuda mu nso
na ɔhene rehoboam hyɛɛ ne ho den wɔ yerusalem na ɔdii hene na ɔbɛdii hene no na wadi mfeɛ aduanan baako na ɔdii hene mfirinhyia dunson wɔ yerusalem a ɛne kuro a awurade yii israel mmusuakuo nyinaa mu sɛ ɔde ne din bɛto hɔ no na ne na din de naama a ɔyɛ amonni
na ɔyɛɛ bɔne na wamfa n akoma anhwehwɛ awurade
na rehoboam ho nsɛm kane deɛ ne akyire yi deɛ nso wɔantwerɛ no odiyifoɔ semaia ne ɔdehunufoɔ ido nsɛm mu antoatoa so na akodie daa rehoboam ne yeroboam ntam nna nyinaa
na rehoboam tii n agyanom wɔ asamando na wɔsiee no dawid kuro no mu na ne ba abia bɛdii n adeɛ
ɔhene yeroboam afe a ɛtɔ so dunwɔtwe soɔ no abia bɛdii yuda so hene
mfeɛ mmiɛnsa na ɔdii hene yerusalem na ne na din de mikaia uriel ba a ɔfiri gibea na ɛko baa abia ne yeroboam ntam
na abia de mmarima akofoɔ dɔm a ano si nnipa a wɔayi wɔn mpemahanan kɔɔ ɔsa no na yeroboam de nnipa mpemahanwɔtwe mmarima a wɔtumi wɔn ho a wɔayi wɔn ne no de bɛbɔɔ ani
na abia sɔree semaraim bepɔ a ɛwɔ efraim mmepɔ soɔ no atifi na ɔkaa sɛ yeroboam ne israel nyinaa montie me
ɛnyɛ mo deɛ sɛ mobɛhunu sɛ awurade israel nyankopɔn no de israel so ahennie ama dawid de rekɔsi daa sɛ nkyene apam ama ɔno ne ne mma anaa
na nebat ba yeroboam a ɔyɛ dawid ba salomo akoa no asɔre ate ne wuranom so atua
na nnipa hunu ahuhufoɔ ne no boom hyɛɛ wɔn ho den tiaa salomo ba rehoboam na rehoboam yɛ abɔfra na n akoma yɛ mmerɛ na wanhyɛ ne ho den wɔn anim
na afei mo deɛ mose mobɛhyɛ mo ho den awurade ahennie a ɛwɔ dawid mma nsam no anim na moyɛ asafo yuu na mowɔ sika anantwie a yeroboam ayɛ ama mo sɛ anyame
montutuu awurade asɔfoɔ aaron mma no ne lewifoɔ no na monyɛɛ asɔfoɔ mfaeɛ sɛ nsase so aman no obiara a ɔde nantwinini ba anaa adwennini nson ba sɛ ɔrebɛdwira ne ho no bɛyɛ ɔsɔfoɔ ma deɛ ɛnyɛ anyame
na yɛn deɛ awurade ne yɛn nyankopɔn na yɛnnyaa no na asɔfoɔ a wɔsom awurade no yɛ aaron mma na lewifoɔ no kura wɔn adwuma mu
na wɔhye ɔhyeɛ afɔdeɛ ma awurade daa anɔpa ne anwummerɛ ne ɔhyeɛ aduhwam no na wɔsiesie kyerɛ paanoo wɔ ɔpono kronkron no so na sika kaneadua ne ne kanea no wɔsɔ no daa anwummerɛ na yɛn deɛ yɛyɛ awurade yɛn nyankopɔn ahyɛdeɛ no na mo deɛ moagya no
na hwɛ onyankopɔn ka yɛn ho di kan ne n asɔfoɔ a wɔhyɛne osebɔ ntotorobɛnto sɛ wɔde bɛfrɛ ɔko atia mo israel mma mo ne awurade mo agyanom nyankopɔn no nnko na ɛrensi mo yie
na yeroboam maa atɛfoɔ buu wɔn ho braka na wɔabɛfiri wɔn akyi na wɔwɔ yuda anim na atɛfoɔ no wɔ wɔn akyire
na yuda danedanee wɔn ani no na hwɛ ɛdɔm no wɔ anim ne akyire ɛnna wɔteaa mu frɛɛ awurade na asɔfoɔ no hyenhyɛnee ntotorobɛnto
na yuda mmarima no bɔɔ ose na ɛbaa sɛ yuda mmarima no bɔɔ ose no onyankopɔn kaa yeroboam ne israel nyinaa gui abia ne yuda anim
na israelfoɔ no dii nkoguo wɔ yuda anim na onyankopɔn de wɔn hyɛɛ wɔn nsa
na abia ne ne man kunkumm wɔn okumkɛseɛ na asraafoɔ a wɔtotɔɔ israel mu yɛ nnipa a wɔayi wɔn mpemahanum
na wɔbrɛɛ israelfoɔ no ase berɛ no mu na yudafoɔ no ho yɛɛ den ɛfiri sɛ na wɔtwere wɔn agyanom nyankopɔn no
na abia tii yeroboam na ɔkɔgyee ne nsam nkuro betel ne ɛho nkurowa ne yesana ne ɛho nkurowa ne efron ne ɛho nkurowa
na yeroboam annya tumi biara bio abia berɛ so na awurade kaa no maa no wui
na abia hyɛɛ ne ho den na ɔwarewaree yerenom dunan na ɔwowoo mmammarima aduonu mmienu ne mmammaa dunsia
na abia ho nsɛm nkaeɛ ne n akwan ne ne nsɛm wɔatwerɛ no odiyifoɔ ido nkyerɛaseɛ nwoma no mu
na abia tii n agyanom wɔ asamando na wɔsiee no dawid kuro mu na ne ba asa bɛdii n adeɛ ne berɛ so na asase no so dwoo mfeɛ du
na asa yɛɛ deɛ ɛyɛ na ɛtene awurade ne nyankopɔn ani so
na ɔyiyii ananafoɔ afɔrebukyia ne sorɔnsorɔmmea no na ɔdwirii adum no na ɔtwitwaa asera nnua no gui
na ɔhyɛɛ yuda sɛ wɔnhwehwɛ awurade wɔn agyanom nyankopɔn no na wɔnni ne mmara ne n ahyɛdeɛ no so
na ɔyiyii yuda nkuro nyinaa so sorɔnsorɔmmea ne nnuhwam afɔremmukyia no na ahennie no mu dwoe wɔ n ase
na ɔkyekyeree nkuro a ɛyɛ den yuda ɛfiri sɛ asase no so dwoe na wanko ɔko biara mfeɛ no mu ɛfiri sɛ awurade maa no ɔhome
na ɔka kyerɛɛ yuda sɛ momma yɛnkyekyere nkuro yi na yɛmfa ɔfasuo ne aban atentene apono ne adaban ntwa ho nhyia asase yi da so da yɛn anim ɛfiri sɛ yɛahwehwɛ awurade yɛn nyankopɔn yɛahwehwɛ no na wama yɛn ɔhome afa nyinaa ahyia na wɔkyekyeree na ɛsii wɔn yie
na asa wɔ dɔm a wɔkura akyɛm ne mpea mu yuda mu nnipa mpemahasa ne benyamin mu nnipa a wɔkura akyɛm mu na wɔkuntunu tadua mpemahanu aduɔwɔtwe mmarima a wɔtumi wɔn ho ara nko
na etiopiani sera de dɔm a ano si apem ahodoɔ apem ne nteaseɛnam ahasa tu baa wɔn so na ɔbɛduruu maresa
na asa firii adi kɔhyiaa no na wɔbaee wɔn mpasua mu wɔ sefata bonhwa mu maresa ho
na asa frɛɛ awurade ne nyankopɔn sɛ awurade ɛnyɛ adeɛ bi mma wo sɛ wobɛboa wɔn a wɔdɔɔso anaa wɔn a wɔnni tumi boa yɛn awurade yɛn nyankopɔn na wo na yɛtwere woɔ na wo din mu na yɛnam rekɔ nnipakuo yi soɔ awurade yɛn nyankopɔn ne wo mma ɔdasani nnnya wo so ahoɔden
ɛnna awurade kaa etiopiafoɔ no guiɛ asa ne yuda anim na etiopiafoɔ no dwanee
na asa ne nnipa a wɔka ne ho no tii wɔn kɔduruu gerar na etiopiafoɔ mu nnipa totɔe ara kɔsii sɛ wɔsaeɛ na wɔdwerɛɛ wɔn pasaa awurade ne ne dɔm anim na wɔfaa asadeɛ bebree pa ara
na wɔsɛee nkuro a ɛtwa gerar ho hyia no nyinaa na awurade ho hu kutaa wɔn na wɔfom nkuro no nyinaa na na asadeɛ pii wɔ mu
na wɔsɛee mmoakuo ntomadan nso na wɔfaa nnwan pii ne yoma kɔe na wɔsane baa yerusalem
na nyankopɔn honhom baa oded ba asaria so
na ɔfiri adi kɔhyiaa asa na ɔka kyerɛɛ no sɛ asa ne yudafoɔ ne benyaminfoɔ nyinaa montie me awurade ne mo te sɛdeɛ mo ne no teɛ yi na sɛ mohwehwɛ no a ɔbɛma moahu no na sɛ mogya no a ɔbɛgya mo
na israel nna bebree wɔ hɔ a wɔnni nokorɛ nyankopɔn na wɔnni ɔsɔfoɔ a ɔkyerɛkyerɛ na wɔnni mmara
na wɔn ahohiahia mu no wɔsane baa awurade israel nyankopɔn nkyɛn bɛhwehwɛɛ no no ɔmaa wɔhunuu no
na ɛberɛ no mu no na asomdwoeɛ nni hɔ mma deɛ ɔfiri adie ne deɛ ɔba mu na sakasaka bebree baa nsase no sotefoɔ nyinaa so
na wɔbobɔɔ wɔn ho ɔman ne ɔman ne kuro ne kuro na onyankopɔn maa wɔn ani tanee ahohiahia nyinaa mu
na mo deɛ monhyɛ mo ho den na mommma mo abasa mu nngo na wɔbɛtua mo adwuma so ka
na asa tee nsɛm yi ne odiyifoɔ oded adiyie no ɔhyɛɛ ne ho den na ɔyii atantanneɛ no firii yuda ne benyamin asase nyinaa so ne nkuro a ɔgyee no efraim bepɔ soɔ no mu na ɔyɛɛ awurade afɔrebukyia a ɛwɔ awurade ntwonoowa no anim no foforɔ
na ɔboaa yuda ne benyamin nyinaa ne ahɔhoɔ a wɔfiri efraim ne manase ne simeon ba bɛkaa wɔn ho no ano hyiae na wɔhunuu sɛ awurade ne nyankopɔn di n akyire nti nnipa pii wae firii israel baa ne fam
na wɔboaa wɔn ano wɔ yerusalem bosome a ɛtɔ so mmiɛnsa no asa ahennie afe a ɛtɔ so dunum so
na wɔde asadeɛ a wɔde baeɛ no bi bɔɔ awurade afɔdeɛ da no anantwie ahanson ne nnwan mpemnson
na wɔne awurade yɛɛ apam sɛ wɔde wɔn akoma nyinaa ne wɔn kra nyinaa bɛhwehwɛ awurade wɔn agyanom nyankopɔn no
na obiara a ɔrenhwehwɛ awurade israel nyankopɔn no akumaa oo ɔkɛseɛ oo ɔbarima oo ɔbaa oo wɔnku no
na wɔde nne kɛseɛ ne osebɔ ne ntotorobɛnto ne mmɛn suae kyerɛɛ awurade
na yuda nyinaa ani gyee nsuaeɛ no ho ɛfiri sɛ wɔn akoma nyinaa na wɔde suaeeɛ na wɔn pɛ nyinaa so na wɔhwehwɛɛ no na ɔmaa wɔhunuu no na awurade maa wɔn ɔhome afa nyinaa hyiae
na maaka a ɔyɛ ɔhene asa ne na nso ɔtuu no firii ɔhemmaadie so ɛfiri sɛ ɔyɛɛ ohoni maa asera na asa twaa ne honi no bubuu no gɔsɔgɔsɔ kɔhyee no kidron subonhwa mu
na sorɔnsorɔmmea no deɛ wɔanyi amfiri israel nanso asa akoma dii mu ne nna nyinaa mu
na ɔde n agya akronkronneɛ ne ɔno ara n akronkronneɛ baa nyankopɔn fie dwetɛ sika ne nnwinneɛ
na akodie biara amma de kɔsii asa ahennie afe a ɛtɔ so aduasa nnum so
asa ahennie afe a ɛtɔ so aduasa nsia mu na israelhene baasa foro baa yuda soɔ na ɔkyekyeree rama sɛ ɔde resi deɛ ɔfiri adie ne deɛ ɔba mu yudahene asa fam kwan
ɛnna asa yii dwetɛ ne sika firii awurade fie ne ɔhene fie akoradeɛ mu soma maa wɔde kɔmaa siriahene ben hadad a ɔwɔ damasko no sɛ
apam wɔ me ne wo ntam ne m agya ne w agya ntam hwɛ mabrɛ wo dwetɛ ne sika bra bɛbubu wo ne israelhene baasa apam no mu na ɔmfiri me so nkɔ
na ben hadad tiee ɔhene asa na ɔsomaa ne dɔm so asafohene maa wɔkɔɔ israel nkuro so na wɔkɔbɔɔ iyon ne dan ne abel maim ne naftali nkuro aduane akoraeɛ nyinaa
na ɛbaa sɛ baasa teeɛ no ɔgyaee rama kyekyerɛ na ɔmaa n adwuma no kae
ɛnna ɔhene asa faa yuda nyinaa na wɔkɔsoaa rama aboɔ ne nnua a baasa de kyekyereeɛ no na ɔde kyekyeree geba ne mispa
na ɛberɛ no mu no ɔdehunufoɔ hanani baa yudahene asa nkyɛn bɛka kyerɛɛ no sɛ ɛnam sɛ wotweree siriahene na woantwere awurade wo nyankopɔn no nti siriahene dɔm no afiri wo nsa
na etiopiafoɔ ne libiafoɔ no nyɛ dɔm a wɔdɔɔso bebree pa ara dodoɔ ne nteaseɛnam ne apɔnkɔsotefoɔ mu na ɛnam sɛ wotweree awurade nti ɔde wɔn hyɛɛ wo nsa
na awurade de n ani kyini fa asase nyinaa so sɛ ɔde ne denyɛ bɛdi ama wɔn a wɔn akoma di mu wɔ ne ho no yei mu woadi nkwaseasɛm na ɛfiri seesei de rekorɔ yi akodie bɛba wo so
na asa nyaa ɔdehunufoɔ no ho abufuo na ɔde no kɔtoo nneduadan mu ɛfiri sɛ ɔfaa no yei ho abufuo nanso asa hyɛɛ ɔman no mu binom so ɛberɛ no mu
na hwɛ asa ho nsɛm akane deɛ ne akyire yi deɛ no hwɛ wɔatwerɛ no yuda ne israel ahemfo nwoma no mu
na asa yaree ne nan n ahennie afe a ɛtɔ so aduasa nkron mu na ne yadeɛ no ano yɛ den pa ara nanso ne yadeɛ no mu no wanhwehwɛ awurade na mmom nnuruyɛfoɔ
na asa tii n agyanom wɔ asamando na ɔwuu n ahennie afe a ɛtɔ so aduanan baako mu
na wɔsiee no n asieeɛ a ɔbɔre faeɛ dawid kuro mu no mu na wɔde no too mpa a nnuhwam ahodoɔ a wɔafra no nnufrafoɔ kwan soɔ ayɛ so ma no so na wɔhyee gya kɛseɛ pa maa no
na ne ba yehosafat bɛdii n adeɛ na ɔhyɛɛ ne ho den ne israel dii asie
na ɔde dɔm duaduaa yuda nkuro a ɛyɛ den nyinaa mu na ɔde bansifoɔ duaduaa yuda asase so ne efraim nkuro a n agya asa gyeeɛ no mu
na awurade dii yehosafat akyi ɛfiri sɛ ɔnantee n agya dawid kane akwan no so na wanhwehwɛ baalim
na mmom n agya nyankopɔn na ɔhwehwɛɛ no na ne mmara nsɛm so na ɔnanteeɛ na ɛnyɛ sɛ israel nneyɛɛ no
na awurade maa n ahennie no timii wɔ ne nsam na yuda nyinaa de ayɛyɛdeɛ brɛɛ yehosafat na ɔnyaa adedodoɔ ne animuonyam bebree
na ɔnyaa awurade akwan mu akoma pa na afei ɔyiyii sorɔnsorɔmmea ne asera nnua no firii yuda
na n ahennie afe a ɛtɔ so mmiɛnsa mu no ɔsomaa n asafohene ben hail ne obadia ne sakaria ne netanel ne mikaia sɛ wɔnkɔ nkɔkyerɛkyerɛ yuda nkuro mu
na lewifoɔ semaia netania sebadia asahel semiramot yonatan adoniya tobia ne tob adoniya ka wɔn ho na asɔfoɔ elisama ne yehoram nso ka wɔn ho
na wɔkɔkyerɛkyerɛɛ yuda na wɔkura awurade mmara nwoma no kyinii yuda nkuro nyinaa mu kyerɛkyerɛɛ ɔman no mu
na awurade ho hu baa nsase a ɛtwa yuda ho hyia no ahennie nyinaa so na wɔne yehosafat anni ako
na wɔfiri filistifoɔ mu nso de ayɛyɛdeɛ ne apeatoɔ dwetɛ brɛɛ yehosafat arabiafoɔ mpo de nnwan brɛɛ no adwennini mpemnson ahanson ne mpapo nso mpemnson ahanson
na yehosafat kɔɔ so yɛɛ kɛse pa ara na ɔtotoo aban ne aduanekora nkuro yuda
na ɔwɔ adwuma bebree yuda nkuro mu na akofoɔ mmarima a wɔtumi wɔn ho yerusalem
na wɔn dodoɔ sɛdeɛ wɔn mpanimfie teɛ nie yuda mu mpem mpem so asafohene ne ɔsafohene adna na mmarima a wɔtumi wɔn ho mpemahasa ka ne ho
na ɔno so na ɔsafohene yehohanan die na nnipa mpemahanu aduɔwɔtwe ka ne ho
na ɔno so na sikri ba amasia a ɔde ne ho maa awurade som kwa no die na mmarima a wɔtumi wɔn ho mpemahanu ka ne ho
na benyamin mu ɔbarima a ɔtumi ne ho eliada na nnipa mpemahanu a wɔkura ntadua ne akyɛm ka ne ho
na ɔno so na na yehosabad die na nnipa mpemha aduɔwɔtwe a wɔamia sɛdeɛ wɔrekɔ sa ka ne ho
yeinom ne wɔn a wɔsom ɔhene no ɛsono wɔn a ɔhene de wɔn duaduaa yuda nyinaa mu nkuro a ɛyɛ den no mu no
na yehosafat nyaa ahodeɛ ne animuonyam bebree na ɔne ahab bɔɔ nseɛ
na mfeɛ bi akyiri no ɔsiane kɔɔ ahab nkyɛn samaria na ahab kunkumm nnwan ne anantwie bebree maa no ne nkurɔfoɔ a wɔka ne ho no na ɔgyegyee no sɛ ɔmforo nkɔ ramot gilead
na israelhene ahab bisaa yudahene yehosafat sɛ wo ne me bɛkɔ ramot gilead anaa na ɔka kyerɛɛ no sɛ mete sɛ wo na me man te sɛ wo man me ne wo bɛkɔ ɔsa no
na yehosafat ka kyerɛɛ israel hene no sɛ mesrɛ wo kɔbisa awurade ansa
ɛnna israel hene no boaboaa adiyifoɔ no ano hyiaeɛ nnipa ahanan na ɔka kyerɛɛ wɔn sɛ yɛnkɔ ramot gilead nkɔko anaasɛ mennyae na wɔse foro kɔ na onyankopɔn de bɛhyɛ ɔhene nsa
na yehosafat bisaa sɛ awurade diyifoɔ biara nni ha bio na yɛnkɔbisa ne hɔ adeɛ
na israel hene ka kyerɛɛ yehosafat sɛ ɔbarima baako da so wɔ hɔ a anka yɛbɛkɔ ne nkyɛn akɔbisa awurade hɔ adeɛ nanso metane no ɛfiri sɛ ɔnka me ho asɛm pa biara na daa bɔne na ɔka ɔno ne imla ba mikaia na yehosafat se mma ɔhene nnka saa
ɛnna israel hene no frɛɛ opiani bi na ɔkaa sɛ ma imla ba mikaia mmra ntɛm
na israel hene ne yudahene yehosafat tete wɔn adwa so hyehyɛ wɔn ntadeɛ na wɔtete samaria pono ano mpraeɛ so na adiyifoɔ no nyinaa rehyehyɛ nkɔm wɔn anim
na kenaana ba sedekia yɛɛ dadeɛ mmɛn na ɔkaa sɛ sɛ awurade seɛ nie yeinom na wode bɛbobɔ siriafoɔ no de akɔsi sɛ wɔbɛwie wɔn
na adiyifoɔ no nyinaa hyehyɛɛ nkɔm saa sɛ foro kɔ ramot gilead na kɔdi nim na awurade de bɛhyɛ ɔhene nsa
na ɔbɔfoɔ a ɔkɔfrɛɛ mikaia no ka kyerɛɛ no sɛ hwɛ adiyifoɔ no nsɛm yɛ koro na ɛyɛ ma ɔhene na ma w asɛm nyɛ sɛ wɔn mu baako asɛm na ka asɛmpa
na mikaia se sɛ awurade te aseɛ yi deɛ me nyankopɔn bɛka no ɛno na mɛka
na ɔbaa ɔhene nkyɛn na ɔhene no bisaa no sɛ mikaia yɛnkɔ ramot gilead nkɔko anaasɛ mennyae na ɔse monkɔ na monkɔdi nim na wɔde bɛhyɛ mo nsa
na ɔhene no ka kyerɛɛ no sɛ mprɛ ahe ara na menka wo ntam sɛ nka me asɛm biara sɛ nokorɛ nko awurade din mu
ɛnna ɔse mehunuu israel nyinaa sɛ wɔapansam mmepɔ soɔ sɛ nnwan a wɔnni hwɛfoɔ na awurade se yeinom nni wuranom ma wɔnsane nkɔ wɔn afie asomdwoeɛ mu
ɛnna israel hene no ka kyerɛɛ yehosafat sɛ manka mankyerɛ wo sɛ ɔrenhyɛ me ho nkɔm pa biara na mmom bɔne
na mikaia se enti montie awurade asɛm mehunuu awurade sɛ ɔte n adwa soɔ na ɔsoro asafo nyinaa gyinagyina ne nifa ne ne benkum
na awurade se hwan na ɔbɛdaadaa israelhene ahab na waforo akɔtua ramot gilead na oyi kaa sɛɛ na oyi nso kaa sɛɛ
na honhom bi firi bɛgyinaa awurade anim na ɔkaa sɛ me na mɛdaadaa no na awurade ka kyerɛɛ no sɛ wode deɛn
na ɔse mɛfiri akɔyɛ honhom torofoɔ n adiyifoɔ nyinaa anomu na ɔkaa sɛ wobɛdaadaa no na wobɛtumi nso firi kɔ na kɔyɛ saa
na afei hwɛ awurade de honhom torofoɔ ahyɛ w adiyifoɔ yi nyinaa anomu na awurade aka wo ho bɔne
ɛnna kenaana ba sedekia twe piniiɛ bɛbɔɔ mikaia sotorɔ kaa sɛ ɛhe na awurade honhom nam firii me nkyɛn bɛkasa kyerɛɛ woɔ yi
na mikaia se hwɛ ɛda a wobɛfiri pia mu akɔ pia mu akɔhunta na wobɛhunu
na israel hene no kaa sɛ momfa mikaia nsane nkɔ kuro no safohene amon ne ɔhene ba yoas nkyɛn
na monka sɛ sɛ ɔhene seɛ nie momfa oyi nkɔto nneduadan mu na momma no ahohiahia aduane nni ne ahohiahia nsuo nnom nkɔsi sɛ mɛba no dwoodwoo
na mikaia se sane deɛ wosane ba dwoodwoo a ɛnneɛ na ɛnyɛ awurade na ɔnam me so kasaeɛ na ɔse mo aman nyinaa montie
na israelhene no ne yudahene yehosafat foro kɔɔ ramot gilead
na israel hene no ka kyerɛɛ yehosafat sɛ mɛsakyera me ho na makɔ dɔm no mu na wo deɛ hyɛ wo ntadeɛ na israel hene no sakyeraa ne ho na ɔkɔɔ dɔm no mu
nso na siriahene no ahyɛ ne nteaseɛnam a ɔwɔ no so asafohene sɛ mone akumaa anaa ɔkɛseɛ nnko gye israel hene no nko ara
na nteaseɛnam so asafohene no hunuu yehosafat no wɔkaa sɛ israel hene no nie na wɔmane ne no kɔkoe na yehosafat teaa mu na awurade boaa no na onyankopɔn danee wɔn firii ne ho
na nteaseɛnam so asafohene no hunuu sɛ ɛnyɛ israel hene no ne no no wɔsane firii n akyi
na ɔbarima bi twee ne tadua mu mpofirim so na ɔto wuraa israel hene no mmɔtoam ne nkataboɔ no ntam na ɔka kyerɛɛ ne teaseɛnamkafoɔ no sɛ dane w ani na fa me firi ɛdɔm yi mu na mapira
na ɔko no mu yɛɛ den da no na israel hene no kura ne teaseɛnam mu gyina mu siriafoɔ anim ara kɔsii anwummerɛ na owia kɔtɔeɛ no ɔwui
na yudahene yehosafat sane baa ne fie asomdwoeɛ mu wɔ yerusalem
na hanani ba yehu ɔdehunufoɔ no firi kɔhyiaa no na ɔka kyerɛɛ ɔhene yehosafat sɛ ɔbɔnefoɔ na ɛsɛ sɛ woboa no na wɔn a wɔtane awurade no na wodɔ wɔn na yei nti abufuo a ɛfiri awurade anim da wo so
nanso wɔahunu wo ho nsɛm pa sɛ woatwitwa asera nnua afiri asase no so na woasiesie w akoma ahwehwɛ onyankopɔn
na yehosafat tenaa yerusalem na ɔsane firi kɔɔ ɔman no mu de firii beer seba kɔsii efraim bepɔ so na ɔdanee wɔ sane baa awurade wɔn agyanom nyankopɔn no nkyɛn
na ɔsisii atemmufoɔ asase no so yuda nkuro a ɛyɛ den nyinaa mu mmaako mmaako
na ɔka kyerɛɛ atemmufoɔ no sɛ monhwɛ deɛ moreyɛ yie na ɛnyɛ onipa na morebu atɛn ama no na mmom awurade na ɔne mo wɔ hɔ atemmuo asɛm no mu
na afei awurade ho suro ntena mo so monhwɛ yie na monyɛ ɛfiri sɛ awurade yɛn nyankopɔn no nkontompo ne animhwɛ ne kɛtɛ asehyɛ nni ne fam
na yerusalem nso yehosafat de lewifoɔ ne asɔfoɔ ne israel agyanom atitire no mu binom sisii awurade atemmuo ne asennie so na wɔn atenaeɛ ne yerusalem
na ɔhyɛɛ wɔn sɛ sei na monyɛ wɔ awurade ho suro mu nokorɛ ne mo akoma mu
asɛm biara a ɛba mo anim a ɛfiri mo nuanom a wɔtete wɔn nkuro mu na ɛyɛ mogya ne mogya ntam asɛm anaa mmara ne ɛmom ahyɛdeɛ ne atemmuo ntam asɛm no monkyerɛkyerɛ wɔn mu na wɔanni fɔ wɔ awurade anim na abufuo amma mo ne mo nuanom so monyɛ saa na morenni fɔ
na hwɛ ɔsɔfoɔ amaria na ɔda mo ano awurade nsɛm nyinaa fam na ismael ba sebadia a ɔyɛ yuda fie bapɔmma no nso ɔhene nsɛm nyinaa fam na atemmufoɔ lewifoɔ no nso wɔ mo anim mo ho nyɛ den na monyɛ na awurade ne apapafoɔ bɛtena
na ɛbaa sɛ ɛno akyiri no moabfoɔ amonfoɔ ne maonfoɔ no mu binom a wɔka wɔn ho no baa yehosafat so sɛ wɔne no rebɛko
na wɔbɛka kyerɛɛ yehosafat sɛ ɛdɔm kɛseɛ bi firi po no agya firi edom reba wo so na hwɛ wɔwɔ hasason tamar a ɛne en gedi no
na yehosafat suroe na ɔyeree ne ho hwehwɛɛ awurade na ɔpaee abuadadie yuda nyinaa mu
na yudafoɔ boaboaa wɔn ano sɛ wɔrebɛhwehwɛ awurade hɔ mmoa yuda nkuro nyinaa mu na wɔfiri ba bɛhwehwɛɛ awurade
na yehosafat sɔre gyinaa yuda ne yerusalem badwa no mu awurade fie abannwa foforɔ no anim
na ɔkaa sɛ awurade yɛn agyanom nyankopɔn ɛnyɛ wone onyankopɔn wɔ soro na wo ara na wodi amanaman ahennie nyinaa soɔ na wo nsam na tumi ne mmaninyɛ wɔ na obiara nni hɔ a ɔbɛtumi agyina w anim
ɛnyɛ wone yɛn nyankopɔn a wotuu asase yi sofoɔ firii wo man israel anim na wode maa wo dɔfo abraham asefoɔ sɛ wɔntena so daa
na wɔatena so na wɔasi wo kronkronbea wɔ so maa wo din sɛ
sɛ bɔne bi sɛ afena atemmuo anaa ɔyaredɔm sɛ ɛkɔm ba yɛn so a yɛbɛba abɛgyina efie yi anim ne w anim ɛfiri sɛ wo din wɔ efie yi mu na yɛafiri yɛn amanehunu mu asu afrɛ wo na woatie yɛn agye yɛn
na afei hwɛ amonfoɔ moab ne seir bepɔ a woamma israel kwan amma wɔankɔ wɔn soɔ berɛ a wɔfiri misraim asase so reba no na mmom wɔdane firii wɔn ho na wɔansɛe wɔn no
hwɛ deɛ wɔde retua yɛn ka ne sɛ wɔaba rebɛtu yɛn afiri w agyapadeɛ a wɔde maa yɛn sɛ yɛnni soɔ no soɔ
yɛn nyankopɔn woremmu wɔn atɛn na yɛnni tumi a yɛde regyina ɛdɔm bebree yi a wɔreba yɛn soɔ yi anim na yɛn deɛ yɛnnim deɛ yɛnyɛ na wo so na yɛn ani da
na yudafoɔ nyinaa gyinagyina awurade anim wɔn ne wɔn mma nketewa wɔn yerenom ne wɔn mma
na matania ba yeiel ba benaia ba sakaria ba yehasiel a ɔyɛ lewini a ɔfiri asaf mma mu no awurade honhom baa ne so badwa no mu
na ɔkaa sɛ yuda nyinaa ne yerusalemfoɔ ne ɔhene yehosafat montie sɛ awurade se mo nie mo deɛ monnsuro na mo akoma nntu dɔm bebree yi anim na ɛnyɛ mo na ɔsa yi wɔ mo na ɛwɔ onyankopɔn
ɔkyena monsiane nkɔ wɔn so hwɛ wɔreforo sis aforoeɛ aba na mobɛkɔ akɔto wɔn bonhwa no awieeɛ yeruel serɛ anim
ɛnyɛ mo deɛ sɛ mobɛko yei mu gyina nko ara na monkɔgyina na monhwɛ awurade a ɔka mo ho no nkwagyeɛ yuda ne yerusalem monnsuro na mo akoma nntu ɔkyena momfiri adi nkɔhyia wɔn na awurade bɛdi mo akyi
ɛnna yehosafat koto de n anim butuu fam na yudafoɔ ne yerusalemfoɔ no nyinaa hwehwee fam awurade anim sɔree awurade
na lewifoɔ a wɔfiri kohatfoɔ mma mu ne korafoɔ mma mu no sɔree sɛ wɔde ɛnne kɛseɛ pa ara reyi awurade israel nyankopɔn no ayɛ
na wɔsɔree anɔpatutu na wɔfirii adi kɔɔ tekoa serɛ so na wɔrefiri adie no yehosafat gyinae na ɔkaa sɛ yuda ne yerusalemfoɔ montie me monnye awurade mo nyankopɔn nni na mobɛtim na monnye n adiyifoɔ no nni na mobɛdi yie
na ɔne ɔman no tuu agyina na ɔyiyii nnwontofoɔ a wɔto awurade dwom yi no ayɛ ahokeka kronkron mu na wɔrefiri adie no wɔdii wɔn a wɔamia no anim na wɔkaa sɛ monna awurade ase na n adɔeɛ wɔ hɔ daa
na ɛberɛ a wɔrefiri dwontoɔ ne ayeyie aseɛ no awurade maa atɛfoɔ baa amonfoɔ moab ne seir bepɔ sofoɔ a wɔbaa yuda soɔ no so na wɔkaa wɔn gui
na amonfoɔ ne moabfoɔ no sɔre tiaa seir bepɔ sofoɔ no sɛee wɔn pasapasa na wɔwiee seirfoɔ no wɔboaa wɔn ho wɔn ho kunkumm wɔn ho wɔn ho
na yuda duruu ahwɛeɛ a ɛhwɛ ɛserɛ soɔ na wɔdanee wɔn ani hwɛɛ dɔm kɛseɛ no na hwɛ wɔn afunu na ɛgugu fam na obi amfiri mu amfi
na yehosafat ne ne dɔm no kɔ kɔfomm wɔn asadeɛ no na wɔhunuu wɔn mu ahodeɛ ne ntadeɛ ne nnwinneɛ a ɛyɛ fɛ pii pa ara na wɔtase fae a na wɔntumi nsoa na wɔde nnansa fomm asadeɛ no ɛfiri sɛ na ɛdɔɔso bebree
na da a ɛtɔ so nnan no wɔboaboaa wɔn ano wɔ beraka bonhwa no mu ɛfiri sɛ ɛhɔ na wɔhyiraa awurade enti na wɔfrɛ ɛhɔ din sɛ beraka bonhwa de bɛsi nnɛ
na yuda ne yerusalemfoɔ nyinaa sanee na yehosafat di wɔn anim na wɔde anigyeɛ sane baa yerusalem na awurade maa wɔn ani gyee wɔn atamfoɔ ho
na wɔkurakura mmɛnta ne asankuten ne ntotorobɛnto baa yerusalem bɛhyɛnee no awurade fie
na wɔtee sɛ awurade ne israel atamfoɔ ako no nyankopɔn ho hu kaa nsase so ahennie nyinaa
na yehosafat ahemman mu dwoe na ne nyankopɔn maa no ɔhome afa nyinaa hyiae
na yehosafat dii yuda so hene ɔbɛdii hene no na wadi mfeɛ aduasa nnum na ɔdii hene mfirinhyia aduonu nnum wɔ yerusalem na ne na din de asuba a ɔyɛ silhi ba
na ɔnantee n agya asa kwan so na wammane amfiri so na ɔyɛɛ deɛ ɛtene awurade ani so
nanso sorɔnsorɔmmea no deɛ wanyi na ɔman no nnya nsiesiee wɔn akoma mmaa wɔn agyanom nyankopɔn no
na yehosafat ho nsɛm nkaeɛ akane deɛ ne akyire yi deɛ no hwɛ wɔatwerɛ no hanani ba yehu nsɛm a wɔde hyɛɛ israel ahemfo nwoma mu no mu
na ɛno akyiri no yudahene yehosafat ne israelhene ahasia a ɔdii nsɛmmɔne no pamee
na ɔne no pam sɛ wɔbɛyeyɛ ahyɛn akɔ tarsis na wɔpempam ahyɛn no esion geber
na dodafahu ba eliesa a ɔfiri maresa hyɛɛ yehosafat ho nkɔm sɛ sɛ wo ne ahasia apam nti awurade asɛe wo nnwuma na ahyɛn no bobɔe na wɔantumi ankɔ tarsis
yehosafat tii n agyanom wɔ asamando na wɔsiee no kaa n agyanom ho wɔ dawid kuro no mu na ne ba yehoram bɛdii n adeɛ
na ɔwɔ nuammarima a wɔyɛ yehosafat mma wɔn ne asaria yehiel sakaria asaria mikael ne sefatia yeinom nyinaa yɛ yudahene yehosafat mma
na wɔn agya maa wɔn akyɛdeɛ bebree dwetɛ ne sika ne aboɔdenneɛ ne yuda mu nkuro a ɛyɛ den bi nso na ahennie no deɛ ɔde maa yehoram ɛfiri sɛ na ɔno ne abakan
na yehoram dii n agya adeɛ na n ahennie gyinaa pintinn no ɔde nkrantɛ kunkumm ne nuammarimanom nyinaa ne israel mmapɔmma mu binom nso
yehoram dii mfeɛ aduasa mmienu na ɔbɛdii hene na ɔdii hene mfeɛ nwɔtwe wɔ yerusalem
na ɔnantee israel ahemfo kwan so sɛdeɛ ahab fie yɛeɛ no ɛfiri sɛ ahab babaa yɛ ne yere na ɔyɛɛ awurade ani so bɔne
nanso awurade ampɛ sɛ ɔsɛe dawid fie no apam a ɔne dawid pameeɛ no nti ne sɛ ɔkaa sɛ ɔbɛma no ne ne mma nso kanea nna nyinaa no
ne berɛ so na edom tee atua firii yuda nsa aseɛ na wɔkɔsii wɔn so hene
na yehoram ne n asafohene ne nteaseɛnam a ɛka ne ho nyinaa sene kɔɔ hɔ na ɔsɔree anadwo na ɔkɔkum edomfoɔ a wɔatwa ne ho ahyia ne nteaseɛnam so asafohene no
na edom tee atua firii yuda ase de bɛsi nnɛ ɛno na libna nso tee atua berɛ no ara mu firii n aseɛ ɛfiri sɛ wagya awurade n agyanom nyankopɔn no
nso ɔyeyɛɛ sorɔnsorɔmmea yuda mmepɔ so na ɔde yerusalemfoɔ kɔɔ adwamammɔ mu na ɔhyɛɛ yuda maa wɔkɔɔ bɔne mu
na krataa bi firi odiyifoɔ elia hɔ baa ne nkyɛn sɛ sɛ awurade w agya dawid nyankopɔn seɛ nie ɛsiane sɛ woannante w agya yehosafat akwan soɔ ne yudahene asa akwan soɔ
na wonantee israel ahemfo akwan soɔ na wode yuda ne yerusalemfoɔ kɔɔ adwamammɔ mu sɛ ahab fie adwamammɔ no na woakum wo nuanom nso w agya fiefoɔ a wɔyɛ sene woɔ no nti
hwɛ awurade de ɔhaw kɛseɛ bɛha wo man ne wo mma ne wo yerenom ne w ahodeɛ nyinaa
na wo ara nso wobɛyare wobɛyare wo yam de bɛkɔ akɔsi sɛ yadeɛ no nti w ayamdeɛ bɛfiri adi da biara
na awurade hwanyann filistifoɔ ne arabfoɔ a wɔwɔ etiopiafoɔ nkyɛn mu no honhom tiaa yehoram
na wɔforo baa yuda so na wɔtetee mu na wɔfaa ahodeɛ a wɔhunuu no ɔhene fie nyinaa ne ne mmammarima nso ne ne yerenom nnommum kɔe na anka ɔbabarima amma no gye ne mmammarima mu akumaa yehoahas
na yei nyinaa akyiri no awurade de yafunu yadeɛ mu yadeɛ a ɛnni sabea bɔɔ no
na yei kɔɔ so ara kɔsii sɛ mfeɛ mmienu awieeɛ no n ayamdeɛ firii adie yadeɛ no ara mu na ɔwuu yea kɛseɛ mu na ne man ansɔ ogya ansɔ ogya israel man mu no na wɔsɔ gya de hyɛ ɔhene bi a wafiri mu no animuonyam sɛ wɔansɔ gya amma ɔhene bi a wɔafiri mu a ɛte sɛdeɛ ɔhene awu na wɔampunu n akonnwa wɔ asanteman mu biara amma no sɛ n agyanom deɛ no
ɔdii mfeɛ aduasa mmienu na ɔbɛdii hene na ɔdii hene mfeɛ nwɔtwe wɔ yerusalem na ɔkɔe na obi annyam no na wɔsiee no dawid kuro mu nanso ɛnyɛ ahemfo no adamena no mu
na yerusalemfoɔ de ne ba kumaa ahasia sii hene n ananmu ɛfiri sɛ ne mma mpanimfoɔ no nyinaa afomfafoɔ asafo a wɔne arabfoɔ no baa nsra mu no kunkumm wɔn na yehoram ba ahasia dii yuda hene
ahasia dii mfeɛ aduanan mmienu na ɔbɛdii hene na ɔdii hene afe baako wɔ yerusalem na ne na din de atalia a ɔyɛ omri ba
ɔno nso nantee ahab fie akwan so ɛfiri sɛ ne na tuu no fo sɛ ɔnni asɛmmɔne
na ɔyɛɛ awurade ani so bɔne sɛ ahab fie ɛfiri sɛ n agya wuo akyiri no wɔn na wɔtuu no foɔ na ɛmaa no guu asu
wɔn afotuo nso so na ɔnam kɔeɛ na ɔne israelhene yehoram a ɔyɛ ahab ba kɔɔ ɔsa ne siriahene hasael kɔkoe wɔ ramot gilead na siriafoɔ no piraa yehoram
na ɔsanee sɛ ɔrekɔsa ne ho yadeɛ yesreel afiri pira a ɔne siriahene hasael reko no wɔpirapiraa no rama no mu na yudahene yehoram ba asaria siane kɔɔ sɛ ɔrekɔhwɛ ahab ba yehoram yesreel ɛfiri sɛ na ɔyare
na onyankopɔn na ɔde asiane bɛsianee ahasia sɛ ɔnkɔ yehoram nkyɛn na ɔduruiɛ no ɔne yehoram fie kɔhyiaa nimsi ba yehu a awurade asra no sɛ ɔnsɛe ahab fie
na yehu rebu ahab fie atɛn no ɔkɔtoo yuda mmapɔmma ne ahasia nuanom mma a wɔsom ahasia no na ɔkunkumm wɔn
na ɔkɔhwehwɛɛ ahasia na wɔkyeree no na ɔno deɛ na ɔde ne ho ahunta samaria na wɔde no brɛɛ yehu na wɔkumm no na wɔsiee no na wɔkaa sɛ yehosafat a ɔde n akoma nyinaa hwehwɛɛ awurade no ba ne no na obiara nni ahasia fie bio a ɔbɛnya ahennie no ho ahoɔden
na ahasia na atalia hunuu sɛ ne ba awuo no ɔsɔre kɔdwerɛɛ adehyeɛ a wɔwɔ yuda fie nyinaa
na ɔhene babaa yehosabat faa ahasia ba yoas na ɔwiaa no firii ɔhene mma a wɔreku wɔn no mu na ɔde no ne ne ɔbagyegyefoɔ hyɛɛ pia mu na sɛ ɔhene yehoram babaa yehosabat a ɔyɛ ɔsɔfoɔ yehoiada yere no yɛ ahasia nuabaa nti ɔde no hunta firii atalia anim na wanku no
na ɔne wɔn tenaa nyankopɔn fie huntaa mfeɛ nsia na atalia dii asase no so hemmaa
na afe a ɛtɔ so nson mu no yehoiada sii ne bo faa ɔha ha so asafohene yeroham ba asaria ne yohanan ba ismael ne obed ba asaria ne adaia ba maaseia ne sikri ba elisafat maa wɔne no pamee
na wɔkyinii yuda na wɔboaboaa lewifoɔ no ano firi yuda nkuro nyinaa mu ne israel agyanom atitire no na wɔbɛhyiaa wɔ yerusalem
na badwa no nyinaa ne ɔhene pamm wɔ nyankopɔn fie na ɔka kyerɛɛ wɔn sɛ hwɛ ɔhene ba no na ɔbɛdi hene sɛdeɛ awurade aka no dawid mma ho no
adeɛ a monyɛ nie mo mu asɔfoɔ ne lewifoɔ a wɔba asɔrefie homeda no mu nkyɛmu mmiɛnsa mu baako mmɛyɛ ɛpono ano ahwɛfoɔ
na nkyɛmu baako ntena ɔhene fie na nkyɛmu baako nso ntena nnyinasoɔ pono no ano na ɔman no nyinaa ntena awurade fie abannwa no so
na obiara nnhyɛne awurade fie gye asɔfoɔ ne lewifoɔ mu wɔn a wɔsom no wɔn na wɔnhyɛne mu ɛfiri sɛ wɔyɛ kronkron na ɔman no nyinaa nhwɛ awurade ahyɛdeɛ no
na lewifoɔ no ntwa ɔhene ho nhyia wɔn akodeɛ nkurakura wɔn nsam na deɛ ɔhyɛne efie hɔ no wɔnku no na wɔntena ɔhene no ho n adifire ne ne muba mu
na lewifoɔ no ne yuda nyinaa yɛɛ sɛdeɛ ɔsɔfoɔ yehoiada hyɛeɛ no nyinaa na wɔn mu biara de ne nnipa a wɔrebɛsom asɔrefie homeda ne wɔn a wɔrepɔn adwuma homeda no bae ɛfiri sɛ ɔsɔfoɔ yehoiada amma wɔn a wɔrepɔn no ampɔn
na ɔsɔfoɔ yehoiada de ɔhene dawid mpea ne akyɛm akɛseɛ ne nkumaa a ɛwowɔ nyankopɔn fie no memaa ɔha ha so asafohene no
na ɔde ɔman no nyinaa gyinagyinaa hɔ na wɔn akodeɛ kurakura wɔn nsam ɛfiri ɛdan no nifa ntweaso kɔsi ɛdan no benkum ntweaso afɔrebukyia no ne ɛdan no ho twaa ɔhene no ho hyiae
na wɔyii ɔhene ba no firii adi na wɔde ahemmotire no hyɛɛ ne ti na wɔde adanseɛ no maa no na wɔsii no hene na yehoiada ne ne mma sraa no ngo na wɔkaa sɛ ɔhene tiri nkwa
ɛnna atalia tee ɔman a wɔretu mmirika na wɔreyi ɔhene ayɛ no gyegyeegye no ɔbaa nkurɔfoɔ no nkyɛn awurade fie
na ɔbɛhunui na hwɛ na ɔhene no gyina n agyinaeɛ aboboano asafohene ne ntotorobɛnto no wɔ ɔhene no nkyɛn na asase no so nkurɔfoɔ nyinaa ani agye na wɔrehyenhyɛne ntotorobɛnto na nnwontofoɔ no de nsankuo bɔɔ ayeyie nnwom ɛnna atalia sunsuanee n atadeɛ mu na ɔkaa sɛ atirisopam atirisopam
na yehoiada yii ɔha ha so asafohene a wɔhwɛ dɔm no soɔ no na ɔka kyerɛɛ wɔn sɛ monyi no mfiri nkɔ nkyerɛpɛn no mu na deɛ ɔbɛdi n akyire no wɔnku no nkrantɛ ano na ɔsɔfoɔ no kaa sɛ monnku no wɔ awurade fie
na wɔsɔɔ ne mu de no kɔɔ apɔnkɔ pono ano ahemfie na wɔkumm no wɔ hɔ
ɛnna yehoiada de apam too ɔno ne ɔman no nyinaa ne ɔhene no ntam sɛ wɔnyɛ awurade man
na ɔman no nyinaa kɔɔ baal fie kɔdwirii gui na n afɔrebukyia ne n ahoni no wɔbubui na baal sɔfoɔ matan nso wɔkumm no afɔrebukyia no anim
na yehoiada siesiee awurade fie hwɛ nnwuma no de hyɛɛ asɔfoɔ a wɔne lewifoɔ a dawid kyekyɛɛ wɔn mu sisii awurade fie so sɛ wɔmmɔ awurade ɔhyeɛ afɔdeɛ sɛdeɛ wɔatwerɛ no mose mmara mu no na wɔnyɛ no anigyeɛ ne nnwontoɔ mu sɛ dawid hyehyɛɛ no no
nanso ɔde apono ano ahwɛfoɔ gyinagyinaa awurade fie apono no ano na deɛ ne ho nte biara anhyɛne mu
na ɔfaa ɔha ha so asafohene no ne aberempɔn no ne ɔman no sodifoɔ ne asase no sofoɔ nyinaa na ɔde ɔhene no firii awurade fie sianee na wɔbaa ɔhene fie pono a ɛkorɔn no mu na wɔde ɔhene no tenaa ahennie adwa no so
na asase no sofoɔ nyinaa ani gyee na kuro no mu dwoe na atalia deɛ wɔde nkrantɛ kumm no
yoas dii mfeɛ nson na ɔbɛdii hene na ɔdii hene mfeɛ aduanan wɔ yerusalem na ne na din de sibia a ɔfiri beer seba
na yoas yɛɛ deɛ ɛtene awurade ani so ɔsɔfoɔ yehoiada berɛ no so nyinaa
na yehoiada waree yerenom baanu maa no na ɔwoo mmammarima ne mmammaa
na ɛno akyiri no ɛbaa yoas akoma mu sɛ ɔbɛsiesie awurade fie no foforɔ
na ɔboaboaa asɔfoɔ no ne lewifoɔ no ano hyiae na ɔka kyerɛɛ wɔn sɛ momfiri adi nkɔ yuda nkuro so na monkɔgyegye dwetɛ mfiri israel nyinaa nsam na wɔde apempam mo nyankopɔn fie no daa afe na mo deɛ momma mo ho nyɛ hare asɛm yi mu nanso lewifoɔ no ho anyɛ hare
ɛnna ɔhene no frɛɛ ɔpanin yehoiada na ɔka kyerɛɛ no sɛ adɛn nti na womma lewifoɔ no nnye yuda ne yerusalem toɔ a awurade akoa mose ne israel badwa no hyɛ maa adanseɛ ntomadan no
na atalia ɔbɔnefoɔ no mma ahyɛne nyankopɔn fie no mu na awurade fie akronkronneɛ nyinaa nso wɔahwere ama baalim
na ɔhene no ka maa wɔpamm adaka baako na wɔde sii awurade fie pono ano wɔ adihɔ
na wɔpaee no yuda ne yerusalem sɛ wɔmfa nyankopɔn akoa mose toɔ a ɔde too israel so wɔ ɛserɛ so no mmrɛ awurade
na mmapɔmma no nyinaa ne ɔman no nyinaa ani gyee na wɔde ba bɛguu adaka no mu ara kɔsii sɛ ɛyɛɛ ma
na berɛ biara a lewifoɔ no bɛhunu sɛ sika adɔɔso wɔ adaka no mu no wɔde brɛ wɔn a ɔhene ahyɛ sɛ wɔnhwɛ soɔ no ɔhene twerɛfoɔ ne deɛ ɔsɔfo panin no ahyɛ sɛ ɔnhwɛ soɔ no ba bɛhwie firi adaka no mu na wɔma so sane de kɔsi ne sibea saa na na wɔyɛ no da biara na wɔboaboaa sika bebree ano
na ɔhene ne yehoiada de maa wɔn a wɔyɛ awurade fie som adwuma no na wɔde bobɔɔ aboɔpaefoɔ ne adwumfoɔ paa sɛ wɔnsiesie awurade fie no foforɔ ne dadeɛ ne kɔbere mfrafraeɛ adwumfoɔ nso sɛ wɔmmiamia awurade fie no mu
na wɔn a wɔyɛ adwuma no yɛe na pempam adwuma no kɔɔ so wɔn nsam na wɔde nyankopɔn fie no sii hɔ maa no yɛɛ yie na ɛyɛɛ den
na wɔwieeɛ no wɔde sika no nkaeɛ baa ɔhene ne yehoiada anim na wɔde yɛɛ nnoɔma maa awurade fie ɔsom ne ɔhyeɛ afɔdeɛ no ho nnoɔma ne nkoraa ne sika ne dwetɛ nnoɔma no na wɔbɔɔ ɔhyeɛ afɔdeɛ awurade fie daa daa yehoiada berɛ so nyinaa
na yehoiada bɔɔ akora na wanyini pa ara no ɔwui na ɔwuiɛ no na wadi mfirinhyia ɔha aduasa
na wɔkɔsiee no dawid kuro mu ahemfo no nkyɛn ɛfiri sɛ ɔdii asɛmpa israel ne onyankopɔn ne ne fie no ho
na yehoiada wuo akyiri no yuda mmapɔmma ba bɛkotoo ɔhene no ɛnna ɔhene no tiee wɔn
na wɔgyaa awurade wɔn agyanom nyankopɔn fie na wɔkɔsomm asera nnua ne ahoni no na wɔn asodie yi nti abufuo baa yuda ne yerusalem so
na ɔsomaa adiyifoɔ maa wɔbaa wɔn mu sɛ wɔmmɛsane wɔn mmra awurade nkyɛn na wɔdii wɔn adanseɛ nanso wɔantie
na nyankopɔn honhom baa ɔsɔfoɔ yehoiada ba sakaria so na ɔkɔgyinaa soro ɔman no anim ka kyerɛɛ wɔn sɛ sɛ onyankopɔn seɛ nie adɛn nti na moto awurade mmara nsɛm na ɛrensi mo yie sɛ moagya awurade yi ɔno nso agya mo
na wɔpam ne tiri so na wɔkɔsii no aboɔ sɛdeɛ ɔhene hyɛeɛ no awurade fie abannwa so
na ɔhene yoas ankae adɔeɛ a sakaria agya yehoiada de yɛɛ no no na ɔkumm ne ba no na ɔrewuo no ɔkaa sɛ awurade nhwɛ na ɔntɔ so were
na afe no awieeɛ no siriafoɔ dɔm tu baa ne so na wɔbaa yuda ne yerusalem na wɔbɛsɛee ɔman no mmapɔmma no nyinaa firii ɔman no mu na wɔn asadeɛ no nyinaa wɔde kɔmaa damasko hene
na nnipa kakraa bi na siriafoɔ dɔm de baeɛ nanso awurade de dɔm kɛseɛ pa ara hyɛɛ wɔn nsa ɛfiri sɛ na wɔagya awurade wɔn agyanom nyankopɔn no na yoas nso wɔne no dii atemmusɛm
na wɔfirii ne so sii mu kɔeɛ na wɔgyaa no apirakuro bebree mu na ne nkoa pamm ne tiri so ɔsɔfoɔ yehoiada mma no mogya nti na wɔkɔkumm no ne mpa so na ɔwui na wɔsiee no dawid kuro mu nanso wɔansie no ahemfo no asieeɛ
na wɔn a wɔpamm ne tiri soɔ no nie sabad amonni baa simeat ba ne yehosabad moabni baa simrit ba
na ne mma no ne ɛtoɔ dodoɔ a wɔgyee no no ne nyankopɔn fie asiesie no hwɛ wɔatwerɛ no ahemfo nwoma nkyerɛaseɛ no mu na ne ba amasia bɛdii n adeɛ
amasia dii mfeɛ aduonu nnum na ɔbɛdii hene na ɔdii hene mfirinhyia aduonu nkron wɔ yerusalem na ne na din de yehoadan a ɔfiri yerusalem
na ɔyɛɛ deɛ ɛtene awurade ani so nanso ɛnyɛ n akoma pɛyɛ mu
na ɛbaa sɛ ahennie no timm ne nsam pɛ ɔkunkumm ne nkoa a wɔkumm n agya ɔhene no
na wɔn mma deɛ wankum wɔn sɛdeɛ wɔatwerɛ no mmara no mu mose nwoma mu no a awurade hyɛɛ sɛ agyanom nnwu mma nti na mma nso nnwu agyanom nti na onipa no ara bɔne nti na wɔmma no nwuo
na amasia boaboaa yuda ano hyiae na wɔde wɔn gyinagyinae mpanimfie so ne mpem mpem so asafohene ne ɔha ha so asafohene so yuda ne benyamin nyinaa mu na ɔkanee wɔn firi wɔn a wɔadi mfeɛ aduonu ne akyire so na ɔhunuu wɔn sɛ wɔyɛ nnipa a wɔayi wɔn mpemahasa a wɔtumi ɔsatuo kura mpea ne akyɛm
nanso ɔde dwetɛ dwetikɛseɛ ɔha kɔbɔɔ israel mu nnipa mpemha a wɔyɛ mmarima a wɔtumi wɔn ho pa ara
na nyankopɔn nipa bi baa ne nkyɛn bɛkaa sɛ ɔhene mma israel dɔm no ne wo nnkɔ na awurade nni israel efraim mma no nyinaa akyi
nanso sɛ wosusu sɛ woyɛ saa a na wobɛnya ɔko no mu ahoɔden a onyankopɔn bɛma woahwe ase wo tamfo anim ɛfiri sɛ onyankopɔn wɔ tumi sɛ ɔboa anaa ɔma obi hwe aseɛ
ɛnna amasia bisaa nyankopɔn nipa no sɛ na ɛdeɛn na yɛnyɛ dwetikɛseɛ ɔha a mede ama israel asafo no na nyankopɔn nipa no se ɛwɔ awurade nsam sɛ ɔbɛma wo adeɛ pii asene yei
na amasia paee no asafo a wɔfiri efraim baa ne nkyɛn no mu sɛ wɔnkɔ wɔn tenabea na wɔn bo fuu yuda sɛ na wɔde abufuhyeɛ sane kɔɔ wɔn tenabea
na amasia hyɛɛ ne ho den na ɔde ne dɔm no kɔɔ nkyene bonhwa no mu na ɔkɔkum seirfoɔ no mu nnipa mpemdu
na wɔn mu nnipa mpemdu nso yudafoɔ no faa wɔn nnommum animono so na wɔde wɔn kɔɔ ɔbotan bi atifi na wɔtotoo wɔn firii ɔbotan no atifi hwehwee fam maa wɔn nyinaa mu paepaee
na asafo a amasia maa wɔsanee sɛ wɔne no nnkɔ ɔsa no mma kɔguu yuda nkuro so firi samaria kɔduruu bet horon na wɔkunkumm wɔn mu nnipa mpensa na wɔfom adeɛ bebree fae
na amasia firii edomfoɔ kum sane baeɛ no ɔde seirfoɔ anyame bae na ɔde bɛsisii hɔ fae sɛ anyame na ɔkotoo wɔn anim na ɔhyee aduhwam maa wɔn
ɛnna awurade abufuo sɔre tiaa amasia na ɔsomaa odiyifoɔ bi baa ne nkyɛn bɛbisaa no sɛ adɛn nti na woahwehwɛ ɔman bi anyame a wɔantumi annye wɔn man amfiri wo nsam no
na ɔrekasa akyerɛ no no ɔhene ka kyerɛɛ no sɛ wɔahyɛ wo ɔhene fotufoɔ gyae adɛn nti na wɔnku woɔ na odiyifoɔ no gyaee na ɔkaa sɛ mahunu sɛ awurade abɔ ne tirim sɛ ɔbɛsɛe wo ɛfiri sɛ woayɛ yei na woantie m afotuo no
ɛnna yudahene amasia tuu agyina na ɔsomaa israelhene yoas a ɔyɛ yehoahas ba yehu baa ne nkyɛn sɛ bra ma yɛnsɔ yɛn ho nhwɛ
na israelhene yoas soma maa wɔkɔɔ yudahene amasia nkyɛn sɛ nkasɛɛ dua a ɛwɔ lebanon no soma maa wɔkɔɔ tweneduro a ɛwɔ lebanon no nkyɛn sɛ fa wo ba ma me ba nware na wiram mmoa a wɔwɔ lebanon no sene bɛtiatiaa nkasɛɛ dua no so
wose hwɛ woakum edom na w ahoahoa wo ho sɛ worehwehwɛ animuonyam afei tena wo fie adɛn nti na wo ne mmusuo rebɛdi aperepereɛ na woahwe aseɛ wo ne yuda nyinaa
na amasia antie ɛfiri sɛ nyankopɔn nsam na ɛfire sɛ ɔde wɔn bɛhyɛ obi nsam sɛ wɔasom edom anyame no nti
na israelhene yoas foro bae na wɔde bɛbɔɔ anim ɔno ne yudahene amasia wɔ bet semes a ɛyɛ yuda dea no
na yuda gui wɔ israel anim na wɔdwanedwane kɔɔ wɔn ntomadan mu
na yudahene amasia a ɔyɛ yoas ba yehoahas ba deɛ israelhene yoas kyeree no bet semes na ɔde no baa yerusalem na ɔdwirii yerusalem fasuo no firii efraim pono ho de kɔsii ntweaso pono no ho basafa ahanu
na ɔfaa sika ne dwetɛ nyinaa ne nnwinneɛ a wɔhunuu no nyankopɔn fie obed edom nsam no nyinaa ne ahemfie akoradeɛ no ne nnommum no nso na ɔsane kɔɔ samaria
na yudahene amasia a ɔyɛ yoas ba dii mfirinhyia dunum israelhene yoas a ɔyɛ yehoahas ba no wuo akyi
na amasia ho nsɛm nkaeɛ akane deɛ ne akyire yi deɛ no hwɛ wɔantwerɛ no yuda ne israel ahemfo nwoma no mu anaa
na ɛfiri berɛ a amasia sane firii awurade akyire no wɔpamm ne tiri so wɔ yerusalem na ɔdwane kɔɔ lakis na wɔsoma maa wɔtii no kɔɔ lakis kɔkumm no wɔ hɔ
na wɔsoaa no apɔnkɔ so bae na wɔbɛsiee no n agyanom nkyɛn wɔ dawid kuro no mu
na yuda man no nyinaa faa usia na wadi mfirinhyia dunsia na wɔsii no hene n agya amasia ananmu
ɔno na ɔkyekyeree elot na ɔdane maa yuda akyire yi a ɔhene no tii n agyanom wɔ asamando
usia dii mfeɛ dunsia na ɔbɛdii hene na ɔdii hene mfeɛ aduonum mmienu wɔ yerusalem na ne na din de yekalia a ɔfiri yerusalem
na ɔyɛɛ deɛ ɛtene awurade ani so sɛdeɛ n agya amasia yɛeɛ no ara
na ɔhwehwɛɛ onyankopɔn nna a sakaria a ɔyɛ nyankopɔn adehunu mu nhunumufoɔ no wɔ hɔ no nyinaa na nna nso a ɔhwehwɛɛ awurade no onyankopɔn maa no dii yie
na ɔfirii adi ne filistifoɔ kɔkoe na ɔbubuu gat fasuo ne yabne fasuo ne asdod fasuo na ɔkyekyeree nkuro asdod ho ne filistifoɔ no mu
na onyankopɔn boaa no tiaa filistifoɔ ne arabfoɔ a na wɔtete gur baal ne meunifoɔ no
na amonfoɔ de apeatoɔ brɛɛ usia na ne din hyeta kɔduruu misraim na ne ho yɛɛ den kɔɔ so pa ara
na usia totoo aban atentene wɔ yerusalem ntweaso pono no so ne bonhwa pono no so ne emu fam ntweaso no so na ɔhyehyɛɛ no den
na ɔtotoo aban atentene nso ɛserɛ so na ɔtutuu mmura pii ɛfiri sɛ na ɔwɔ mmoakuo bebree mpaperɛ ne asaseta so ɔwɔ akuafoɔ ne bobeturoyɛfoɔ mmepɔ so ne karmel so ɛfiri sɛ na ɔpɛ kua
na usia wɔ dɔm a wɔdi ako a wɔtu sa asafo soɔ sɛdeɛ wɔn nkaneeɛ a wɔnam ɔtwerɛfoɔ yeiel ne ɔpanin maaseia so kan wɔn no ano teɛ wɔn nso na wɔhyɛ hanania a ɔfiri ɔhene asafohene no mu no aseɛ
agyanom atitire a wɔwɔ mmarima akofoɔ no mu no nyinaa ano si mpennu ahansia
na ɛdɔm a ɛhyɛ wɔn aseɛ a wɔtumi wɔn ho ano si mpemahasa ne mpemnson ahanum akofoɔ a wɔwɔ tumi ne ahoɔden de boa ɔhene tia atamfoɔ
wɔn na usia siesiee akyɛm mpea nnadeɛkyɛ nkataboɔ ntadua ne ntɔmmoɔ maa wɔn sɛ wɔmfa mma dɔm no nyinaa
na ɔyɛɛ adetoɔ mfidie a ɛyɛ adwumfoɔ adwini wɔ yerusalem sɛ ɛnsisi aban atentene so ne afasuo ntweaso na wɔmfa ntoto agyan ne aboɔ akɛseɛ na ne din hyeta kɔɔ akyirikyiri pa ara na ɔnyaa mmoa a ɛyɛ nwanwa kɔsii sɛ ne ho yɛɛ den
na ne ho yɛɛ den no ɔyɛɛ ahantan na ɔbɔɔ brafunu na ɔfomm awurade ne nyankopɔn na ɔhyɛnee awurade asɔredan mu sɛ ɔrekɔhye aduhwam aduhwamhyeɛbukyia no so
na ɔsɔfoɔ asaria dii n akyi na awurade asɔfoɔ aduɔwɔtwe nnipa a wɔtumi wɔn ho ka ne ho
na wɔkɔgyinae ne ɔhene usia dii asie na wɔka kyerɛɛ no sɛ usia ɛnyɛ wo deɛ sɛ wobɛhye aduhwam ama awurade na ɛyɛ asɔfoɔ aaron mma a wɔayɛ wɔn kronkron sɛ wɔnhye aduhwam no dea firi adi firi kronkronbea ha yi na woafom na w anim nyɛ nyam awurade nyankopɔn anim
na usia bo fui na aduhwamhyeɛ adeɛ no kura ne nsam sɛ ɔde rebɛhye aduhwam no na ɔfaa asɔfoɔ no ho abufuo no kwata fifirii ne moma so asɔfoɔ no anim awurade fie hɔ aduhwamhyeɛbukyia no ho
na ɔsɔfopanin asaria danee n ani kyerɛɛ no ɔne asɔfoɔ no nyinaa na hwɛ wayare kwata ne moma so na wɔpiapiaa no firii hɔ na ɔno ara nso yɛɛ ntɛm firii adi ɛfiri sɛ awurade aka no
na ɔhene usia yaree kwata kɔsii ne wuda na ɔtenaa ayarefoɔ fie sɛ ɔkwatani na wɔsii no awurade fie kwan na ne ba yotam dii ɔhene fie no so na ɔbuu asase no so man no atɛn
na usia ho nsɛm nkaeɛ akane deɛ ne akyire yi deɛ no amos ba odiyifoɔ yesaia atwerɛ
na usia tii n agyanom wɔ asamando na wɔsiee no n agyanom nkyɛn ahemfo asieeɛ asase no so na wɔkaa sɛ ɔyaree kwata na ne ba yotam bɛdii n adeɛ
yotam dii mfeɛ aduonu nnum na ɔbɛdii hene na ɔdii hene mfeɛ dunsia wɔ yerusalem na ne na din de yerusa a ɔyɛ sadok ba
na ɔyɛɛ deɛ ɛtene awurade ani so sɛdeɛ n agya usia yɛeɛ no ara nanso wanhyɛne awurade asɔredan no mu nanso ɔman no kɔɔ so bɔɔ ɔbra bɔne ara
ɔno na ɔsii awurade fie atifi pono no na ofel fasuo no nso ɔtoo bebree
na ɔkyekyeree nkuro nso wɔ yuda mmepɔ so na ɔtotoo aban a ɛyɛ den ne aban atentene kwaeɛ mu
na ɔno ara na ɔne amonfoɔ hene kɔkoeɛ na ɔdii wɔn so tumi na amonfoɔ no maa no dwetɛ dwetikɛseɛ ɔha ne ayuo kor kor ne dodoɔ bɛyɛ sɛ galɔn ɔha mpemdu ne atokoɔ nso mpemdu afe no mu amonfoɔ no de nnoɔma bi brɛɛ no afe a ɛtɔ so mmienu ne mmiɛnsa mu nso
na yotam yɛɛ ɔberempɔn ɛfiri sɛ ɔsiesiee n akwan awurade ne nyankopɔn anim
na yotam ho nsɛm nkaeɛ ne n akodie ne n akwan nyinaa hwɛ wɔatwerɛ no israel ne yuda ahemfo nwoma no mu
ɔdii mfeɛ aduonu nnum na ɔbɛdii hene na ɔdii hene mfeɛ dunsia wɔ yerusalem
na yotam tii n agyanom wɔ asamando na wɔsiee no dawid kuro no mu na ne ba ahas bɛdii n adeɛ
ahas dii mfeɛ aduonu na ɔbɛdii hene na ɔdii hene mfeɛ dunsia wɔ yerusalem na wanyɛ deɛ ɛtene awurade ani so sɛ n agya dawid
na ɔnantee israel ahemfo akwan so na ɔyɛɛ guo ahoni nso maa baalim
na ɔhyee aduhwam hinom ba bonhwa no mu na ɔhyee ne mma wɔ ogya mu sɛdeɛ akyiwadeɛ a amanaman a awurade tutuu wɔn firii israelfoɔ anim no yɛeɛ no teɛ no
na ɔbobɔɔ afɔdeɛ na ɔhyee nnuhwam sorɔnsorɔmmea ne nkokoɔ so ne nnua frɔmfrɔm nyinaa ase
ɛnna awurade ne nyankopɔn de no hyɛɛ siriahene nsa na wɔkaa no gui na wɔfaa ne nnipa mu pii nnommum na wɔde wɔn kɔɔ damasko nanso ɔde no hyɛɛ israel hene nsa na ɔde okumkɛseɛ kaa no gui
na remalia ba peka kunkumm yuda mu nnipa mpemha aduonu da koro mmarima a wɔtumi wɔn ho ara nko ɛnam sɛ wɔagya awurade wɔn agyanom nyankopɔn ntira
na sikri efraim dɔmmarima bi kumm ɔhene ba maaseia ne ahemfie bapɔmma asrikam ne elkana a ɔdi ɔhene akyire
na israelfoɔ no faa wɔn nuanom mu nnipa mpemahanu nnommum mmaa mmammarima ne mmammaa na wɔfomm wɔn asadeɛ bebree fae na wɔde asadeɛ no kɔɔ samaria
na awurade diyifoɔ bi wɔ hɔ a ne din de oded ɔno na ɔfirii adi kɔhyiaa dɔm a wɔreba samaria no na ɔka kyerɛɛ wɔn sɛ hwɛ awurade mo agyanom nyankopɔn no abufuo a ɛsɔre tiaa yuda no nti na ɔde wɔn ahyɛ mo nsa na mode abohuro kɛseɛ akunkum wɔn
na afei yuda ne yerusalem mma no na mose moredi wɔn nya ayɛ nkoa ne mfenaa yi mo deɛ ɛnyɛ mo ara na ɛso deda mo soɔ awurade mo nyankopɔn anim
na afei montie me na momma nnommum a mofaa wɔn firii mo nuanom mu no nsane nkɔ na awurade abufuhyeɛ asɔre atia mo
ɛnna efraimfoɔ atitire mu binom yohanan ba asaria mesilemot ba berekia ne salum ba yehiskia ne hadlai ba amasa sɔresɔre tiaa wɔn a wɔfiri sa baeɛ no
na wɔka kyerɛɛ wɔn sɛ mommfa nnommum no mma ha ɛfiri sɛ mode deɛ ɛde awurade anim asodie bɛba de abɛpae yɛn bɔne ne yɛn asodie dada no soɔ ɛfiri sɛ yɛn asodie dɔɔso ma yɛn na awurade abufuhyeɛ wɔ israel so
ɛnna wɔn a wɔamia no gyaa nnommum no ne asadeɛ no asafohene no ne badwa no nyinaa anim
na mmarima a wɔabobɔ wɔn din no sɔresɔree na wɔsosɔɔ nnommum no nsa na wɔn mu wɔn a wɔdeda adagya no wɔde asadeɛ no mu ntoma bi firafiraa wɔn na wɔhyehyɛɛ wɔn ntadeɛ ne mpaboa na wɔmaa wɔn aduane dii ne nsuo nomee na wɔsrasraa wɔn na wɔde wɔn a wɔntumi nnanteɛ nyinaa tenatenaa mfunumu so na wɔde wɔn baa yeriko mmɛ kuro no mu wɔn nuanom nkyɛn na wɔsane kɔɔ samaria
ɛberɛ no mu ɔhene ahas soma maa wɔkɔɔ asiria hene nkyɛn sɛ ɔmmɛboa no
ɛfiri sɛ na edomfoɔ no aba abɛkunkum yudafoɔ bi na wɔafa binom nnommum
na filistifoɔ nso abɛgu mpaperɛ so ne yuda anafoɔ fam nkuro so na wɔagye bet semes ne ayalon ne gederot ne soko ne ɛho nkurowa ne timna ne ɛho nkurowa ne gimso ne ɛho nkurowa na wɔtenatenaa hɔ
na ɛsiane sɛ israelhene ahas ayɛ yuda mu bisibasaa na wafom awurade nti awurade brɛɛ yuda ase
na asiriahene tilgat pilneser baa ne so bɛhiahiaa ne ho na wanhyɛ no den
na ahas kɔfaa awurade fie no ne ahemfie ne mmapɔmma no fie nnoɔma na ɔde maa asiriahene nanso ammoa no
na n ahohiahia berɛ mu no ɔhene ahas no ara kɔɔ so fomm awurade
na ɔbɔɔ afɔdeɛ maa damasko anyame a wɔkaa no guiɛ no na ɔkaa sɛ siria ahemfo no anyame na wɔboa wɔn nti wɔn na mɛbɔ wɔn afɔdeɛ na wɔaboa me nso wɔn na wɔyeyɛɛ ɔno ne israel nyinaa suntidua
na ahas boaboaa nyankopɔn fie nnwinneɛ ano na ɔtwitwaa nyankopɔn fie nnwinneɛ no mu na ɔtotoo awurade fie apono no mu na ɔsisii afɔrebukyia yerusalem ntwea nyinaa so
na ɔyɛɛ sorɔnsorɔmmea yuda nkuro nyinaa mu sɛ wɔnhye aduhwam mma anyame foforɔ na ɔhuruu awurade n agyanom nyankopɔn no bo
na ne ho nsɛm nkaeɛ ne n akwan nyinaa akane deɛ ne akyire yi deɛ no hwɛ wɔatwerɛ no yuda ne israel ahemfo nwoma no mu
na ahas tii n agyanom wɔ asamando na wɔsiee no yerusalem kuro no mu na wɔamfa no ankɔ israel ahemfo asieeɛ na ne ba hesekia bɛdii n adeɛ
hesekia bɛdii hene no na wadi mfeɛ aduonu nnum na ɔdii hene mfirinhyia aduonu nkron wɔ yerusalem na ne na din de abia a ɛyɛ sakaria ba
na ɔyɛɛ deɛ ɛtene awurade ani so sɛdeɛ n agya dawid yɛeɛ no ara
ɔno deɛ n ahennie afe a ɛdi kan no mu bosome a ɛdi kan no so na ɔhinihinii awurade fie apono no na ɔmiamiaa mu
na ɔde asɔfoɔ ne lewifoɔ no baa mu na ɔboaboaa wɔn ano apueeɛ mpraeɛ no so
na ɔka kyerɛɛ wɔn sɛ lewifoɔ montie afei monyɛ mo ho kronkron na monyɛ awurade mo nyankopɔn fie kronkron na monyiyi fi no mfiri kronkronbea hɔ
na yɛn agyanom fomee na wɔyɛɛ awurade yɛn nyankopɔn ani so bɔne na wɔgyaa no na wɔyii wɔn ani firii awurade tenabea no ho na wɔde wɔn akyi kyerɛɛ no
nso wɔtoo ntwironowa no apono mu na wɔdunnumm nkanea no na wɔanhye aduhwam na ɔhyeɛ afɔdeɛ nso wɔammɔ no kronkronbea hɔ amma israel nyankopɔn no
enti na awurade abufuo baa yuda ne yerusalem soɔ na ɔde wɔn yɛɛ ahoyeradeɛ ne ahodwirideɛ ne hwerɛmabɔ sɛdeɛ mo ara mode mo ani hunu yi
na hwɛ yɛn agyanom atotɔ afena ano na yɛn mmammarima ne yɛn mmammaa ne yɛn yerenom nso yei nti wɔafa wɔn nnommum kɔ
afei ɛwɔ m akoma mu sɛ me ne awurade israel nyankopɔn bɛpam na n abufuhyeɛ no afiri yɛn so akɔ
me mma afei monnyɛ aniha na mo na awurade ayi mo sɛ monnyina n anim nsom na monyɛ no asomfoɔ ne aduhwamhyefoɔ
ɛnna lewifoɔ no sɔreeɛ amasai ba mahat ne asaria ba yoel wɔfiri kohatfoɔ mma mu ne merari mma mu abdi ba kis ne yehalelel ba asaria ne gersonfoɔ no mu sima ba yoah ne yoah ba eden
ne elisafan mma mu simri ne yeiel ne asaf mma mu sakaria ne matania
ne heman mma mu yehiel ne simei ne yedutun mma mu semaia ne usiel
na wɔboaboaa wɔn nuanom ano na wɔyɛɛ wɔn ho kronkron na wɔbaa sɛdeɛ ɔhene hyɛɛ no awurade nsɛm soɔ no sɛ wɔrebɛpepa awurade fie no mu
na asɔfoɔ no hyɛnee awurade fie no mu sɛ wɔrekɔpepa mu na wɔyiyii fi a wɔhunuu no awurade fie no mu no nyinaa de baa awurade fie abannwa no so na lewifoɔ no sesa firii hɔ na wɔkɔto guu kidron subonhwa no mu
na bosome a ɛdi kan no da a ɛdi kan no na wɔfirii kronkronyɛ no aseɛ na bosome no mu da a ɛtɔ so nwɔtwe no wɔduruu awurade ntwironowa no ho na wɔyɛɛ awurade fie no kronkron nnawɔtwe na bosome a ɛdi kan da a ɛtɔ so dunsia no wɔwiee
ɛnna wɔhyɛnee mu baa ɔhene hesekia nkyɛn na wɔkaa sɛ yɛapepa awurade fie hɔ nyinaa ne ɔhyeɛ afɔrebukyia no ne ɛho adeɛ nyinaa ne nsiesieeɛ pono no ne ɛho nnoɔma nyinaa ho
na nnoɔma a ɔhene ahas di hene no ɔto guiɛ wɔ ne mmarato mu no nyinaa nso yɛasiesie na yɛadwira ho na hwɛ ɛwowɔ awurade afɔrebukyia no anim
ɛnna ɔhene hesekia tuaa nhema boaboaa kuro no mmapɔmma no ano na ɔforo kɔɔ awurade fie
na wɔde anantwinini nson ne adwennini nson ne nnwammaa nson ne mpapo nson kɔbɔɔ bɔne ho afɔdeɛ maa ahennie no ne kronkronbea no ne yuda na ɔka kyerɛɛ aaron mma asɔfoɔ no sɛ wɔmmɔ ɔhyeɛ afɔdeɛ wɔ awurade afɔrebukyia no so
na wɔkunkumm anantwie no na asɔfoɔ no sɔɔ mogya no na wɔde petee afɔrebukyia no so na wɔkunkumm adwennini no de wɔn mogya petee afɔrebukyia no so na wɔkunkum nnwammaa no de wɔn mogya petee afɔrebukyia no so
na wɔde bɔne ho afɔdeɛ mpapo no baa ɔhene badwa no anim na wɔde wɔn nsa guguu wɔn so
na asɔfoɔ no kunkumm wɔn na wɔde wɔn mogya no yɛɛ bɔne ho afɔdeɛ guu afɔrebukyia no ho sɛ wɔde repata ama israel nyinaa na israel nyinaa na ɔhene no kaa sɛ ɔhyeɛ afɔdeɛ ne bɔne ho afɔdeɛ no yɛ israel nyinaa dea
na ɔde lewifoɔ no gyinagyinaa awurade fie na wɔkurakura nnawuro ne mmɛnta ne asankuten sɛdeɛ dawid ne ɔhene no ɔdehunufoɔ gad ne odiyifoɔ natan hyɛeɛ no na awurade nam n adiyifoɔ nsa so na ɔhyɛeɛ
na lewifoɔ no de dawid nsankuo no gyinagyina hɔ na asɔfoɔ no nso de ntotorobɛnto
na hesekia kaa sɛ wɔmmɔ ɔhyeɛ afɔdeɛ afɔrebukyia no so na ɛberɛ a wɔfirii ɔhyeɛ afɔdeɛ no bɔ aseɛ no awurade dwom ne ntotorobɛntohyɛne nso firii aseɛ israelhene dawid dwontoɔ nnoɔma no so
na badwa no nyinaa kotokotoe na wɔtotoo nnwom na wɔhyenhyɛnee ntotorobɛnto no ara de kɔsii sɛ wɔwiee ɔhyeɛ afɔdeɛ no bɔ
na wɔwiee ɔhyeɛ afɔdeɛ no bɔ no ɔhene ne wɔn a na wɔka ne ho no nyinaa kotokoto sɔree
na ɔhene hesekia ne asafohene no ka kyerɛɛ lewifoɔ no sɛ wɔmfa dawid ne ɔdehunufoɔ asaf nsɛm nyi awurade ayɛ na wɔde anigyeɛ yii no ayɛ na wɔbobɔɔ wɔn mu ase sɔree
na hesekia kaa sɛ afei moadwira mo ho ama awurade montwe mpini na momfa okum afɔdeɛ ne aseda afɔdeɛ mmra awurade fie na badwa no de okum afɔdeɛ ne aseda afɔdeɛ bae na obiara a ɔwɔ ayamyɛ akoma no de ɔhyeɛ afɔdeɛ bae
na ɔhyeɛ afɔdeɛ a badwa no de baeɛ no ano si anantwie aduɔson adwennini ɔha nnwammaa ahanu yei nyinaa wɔde bɔɔ awurade ɔhyeɛ afɔdeɛ
na akronkronneɛ no yɛ anantwie ahansia ne nnwan mpensa
nanso na asɔfoɔ no nnɔɔso nti wɔn nko ara antumi anyɛ ɔhyeɛ afɔdeɛ no nyinaa enti wɔn nuanom lewifoɔ no boaa wɔn kɔsii sɛ wɔwiee adwuma no ansa na asɔfoɔ no reyɛ wɔn ho kronkron na na lewifoɔ no akoma tene sene asɔfoɔ no wɔn ho kronkronyɛ no mu
nanso ɔhyeɛ afɔdeɛ ne asomdwoeɛ afɔdeɛ ho sradeɛ ne ahwiesa a ɛka ɔhyeɛ afɔdeɛ no ho dɔɔso bebree sɛ wɔsiesiee awurade fie som no nie
na hesekia ne ɔman no nyinaa ani gyee sɛ onyankopɔn asiesie ɔman no ɛfiri sɛ ntɛm so na wɔyɛɛ adeɛ yi
na hesekia soma maa wɔkɔɔ israel ne yuda nyinaa so na ɔtwerɛɛ nwoma nso kɔmaa efraim ne manase sɛ wɔmmra awurade fie wɔ yerusalem na wɔmmɛdi twam mma awurade israel nyankopɔn
na ɔhene no ne ne mmapɔmma ne badwa no nyinaa atu agyina wɔ yerusalem sɛ wɔbɛdi twam bosome a ɛtɔ so mmienu no so
na wɔantumi anni no berɛ no mu ɛfiri sɛ na asɔfoɔ no nnya nyɛɛ wɔn ho kronkron mmaa no nnɔɔso na ɔman no nso nnya mmoaa wɔn ano yerusalem
na nhyehyɛɛ no sɔɔ ɔhene ne badwa no nyinaa ani
na wɔhyɛɛ asɛm no so mmom sɛ wɔmpae no israel nyinaa mu mfiri beer seba nkɔsi dan sɛ wɔmmra mmɛdi twam mma awurade israel nyankopɔn wɔ yerusalem ɛfiri sɛ na wɔmmɔɔ mu nnii no sɛdeɛ wɔatwerɛ no no
na awɛmfoɔ de nwoma a ɛfiri ɔhene ne ne mmapɔmma nsam no sii mu kɔ kɔkyinii israel ne yuda nyinaa mu sɛdeɛ ɔhene mmara no teɛ kaa sɛ israelfoɔ monsane mmra awurade abraham isak ne yakob nyankopɔn nkyɛn na ɔno nso asane aba wɔn a wɔafiri mu aka ama mo afiri asiria ahemfo nsam no nkyɛn
na monnyɛ sɛ mo agyanom ne mo nuanom a wɔfomm awurade wɔn agyanom nyankopɔn na ɔde wɔn yɛɛ ɔsɛeɛ adeɛ sɛdeɛ mo ara mohunu yi
afei monnsensene mo kɔn sɛ mo agyanom momfa mo ho mma awurade na mommra ne kronkronbea a wayɛ no kronkron de rekɔsi daa no mu na monsom awurade mo nyankopɔn na n abufuhyeɛ no mfiri mo ho nkɔ
na sɛ mosane ba awurade nkyɛn a mo nuanom ne mo mma bɛnya mmɔborɔhunu wɔn a wɔfaa wɔn nnommum no nsam na wɔasane aba asase yi so bio na ɔdomfoɔ ne mmɔborɔhunufoɔ ne awurade mo nyankopɔn na sɛ mosane ba ne nkyɛn a ɔrenyi n ani mfiri mo so
ɛnna asomafoɔ no sene firii kuro mu kɔɔ kuro mu efraim ne manase asase so de kɔsii sebulon tɔnn na wɔsereseree wɔn na wɔdii wɔn ho fɛw
nanso ebinom a wɔfirii aser ne manase ne sebulon brɛɛ wɔn ho ase na wɔbaa yerusalem
na nyankopɔn nsa baa yuda nso so sɛ ɔrema wɔn akoma korɔ sɛ wonni ɔhene ne asafohene no adeɛ a wɔde awurade asɛm hyɛeɛ no so
na nkurɔfoɔ bebree boaa wɔn ano wɔ yerusalem sɛ wɔrebɛdi apiti nnapɔnna no bosome a ɛtɔ so mmienu no so badwa kɛseɛ pa ara
na wɔsɔre yiyii afɔrebukyia a ɛwowɔ yerusalem no na aduhwamhyeɛ afɔrebukyia no nyinaa nso wɔyiyii na wɔkɔto guu asuwa kidron mu
ɛnna wɔkumm twam dwan no bosome a ɛtɔ so mmienu no da a ɛtɔ so dunan no na asɔfoɔ no ne lewifoɔ no ani wui na wɔdwiraa wɔn ho na wɔde ɔhyeɛ afɔdeɛ baa awurade fie
na wɔkɔgyinagyinaa wɔn agyinaeɛ sɛdeɛ wɔn amanneɛ no teɛ nyankopɔn nipa mose mmara mu na asɔfoɔ no gyee mogya no lewifoɔ no nsam de petee
ɛfiri sɛ na nnipa bebree wɔ badwa no mu a wɔnnya nyɛɛ wɔn ho kronkron na lewifoɔ no de twam nnwan no kum ara maa wɔn a wɔn ho nteɛ no nyinaa sɛ ɛnyɛ kronkron mma awurade
na ɔman no mu dodoɔ nnipa bebree a wɔfiri efraim ne manase ne isakar ne sebulon annya annwira wɔn ho na wɔdii twam no nso ɛnyɛ sɛdeɛ wɔatwerɛ no ɛfiri sɛ hesekia bɔɔ mpaeɛ maa wɔn na ɔkaa sɛ awurade a woyɛ fa kyɛ
obiara a wasiesie n akoma sɛ ɔrehwehwɛ onyankopɔn awurade n agyanom nyankopɔn mpo sɛ ɛnyɛ kronkronbea ahodwira so a
na awurade tiee hesekia na ɔsaa ɔman no yadeɛ
na israelfoɔ a wɔhunuu wɔn yerusalem no dii apiti nnapɔnna no nnanson anigyeɛ kɛseɛ mu na lewifoɔ ne asɔfoɔ no de awurade nsankuo no yii awurade ayɛ nna nyinaa
na hesekia kaa lewifoɔ a wɔwɔ awurade ho nimdeɛ pa no nyinaa abotɔyam asɛm na wɔdii afahyɛ afɔrebɔdeɛ no nnanson na wɔbobɔɔ asomdwoeɛ afɔdeɛ na wɔkamfoo awurade wɔn agyanom nyankopɔn no
na badwa no nyinaa penee so sɛ wɔbɛdi twam no nnanson foforɔ nso na wɔde anigyeɛ dii nnanson no bio
na ɔhene hesekia yii anantwinini apem ne nnwan mpemnson maa badwa no na mmapɔmma no nso yii anantwie apem ne nnwan mpemdu maa badwa no na asɔfoɔ bebree dwiraa wɔn ho
na yuda badwa no nyinaa ne asɔfoɔ ne lewifoɔ no ne asafo a wɔfiri israel baeɛ no nyinaa nso ahɔhoɔ a wɔfiri israel asase so baeɛ no ne wɔn a wɔte yuda no ani gyee
na anigyeɛ kɛseɛ baa yerusalem anigyeɛ a ɛfiri dawid ba salomo berɛ so ebi mmaa yerusalem saa da
ɛnna asɔfoɔ ne lewifoɔ no sɔreeɛ na wɔhyiraa ɔman no na wɔtee wɔn nne na wɔn mpaebɔ duruu ne tenabea kronkron no ɔsoro
na wɔwiee yei nyinaa no israelfoɔ a wɔhunuu wɔn hɔ no nyinaa firii adi kɔɔ yuda nkuro mu na wɔkɔbubuu fadum na wɔtwitwaa asera nnua na wɔdwirii sorɔnsorɔmmea ne afɔrebukyia no yuda ne benyamin nyinaa ne deɛ ɛwɔ efraim ne manase no nso de kɔsii sɛ wɔwieeɛ ɛnna israelfoɔ no nyinaa sane kɔɔ wɔn nkuro ne nkuraase
na hesekia de asɔfoɔ ne lewifoɔ no nkyekyɛmu so atitire no sisii wɔn nkyekyɛmu so obiara sɛdeɛ ne som teɛ asɔfoɔ no ne lewifoɔ no sɛ wɔmmobɔ ɔhyeɛ afɔdeɛ ne asomdwoeɛ afɔdeɛ na wɔnsom na wɔnna ase nyi ayɛ awurade nsraban apono mu
na mmoa a ɛfiri ɔhene nnoɔma mu no wɔde ma ɔhyeɛ afɔdeɛ anɔpa ne anwummerɛ ɔhyeɛ afɔdeɛ ne home nna ne abosome foforɔ ne afahyɛ ɔhyeɛ afɔdeɛ no sɛdeɛ wɔatwerɛ no awurade mmara mu no
na ɔhyɛɛ nkurɔfoɔ a wɔte yerusalem no sɛ wɔmfa asɔfoɔ ne lewifoɔ no kyɛfa mma na wɔasɔ awurade mmara no mu den
na asɛm no hyetae no israel mma no de ayuo ne nsa ne ngo ne ɛwoɔ ne mfuo mu nnɔbaeɛ nyinaa mu adikanneɛ bebree bae na nnoɔma nyinaa mu ntotosoɔ du du no nso wɔde pii bae
na israel ne yuda mma a wɔtete yuda nkuro mu no wɔn nso wɔde anantwie ne nnwan mu ntotosoɔ du du ne akronkronneɛ a wɔdwira wɔn ho ama awurade wɔn nyankopɔn no mu ntotosoɔ du du bae na wɔde bɛguu hɔ akuakuo
bosome a ɛtɔ so mmiɛnsa no mu na wɔfirii akuakuo no aseɛ na bosome a ɛtɔ so nson no mu na wɔwieeɛ
ɛnna hesekia ne asafohene no ba bɛhunuu nnoɔma akuakuo no wɔhyiraa awurade ne ne man israel
na hesekia bisaa asɔfoɔ ne lewifoɔ no akuakuo no ho asɛm
ɛnna asaria ɔsɔfo panin a ɔfiri sadok fie no ka kyerɛɛ no sɛ ɛfiti sɛ wɔfirii aseɛ de mmasoɔ adeɛ baa awurade fie no yɛadidi amee ama pii aka ɛfiri sɛ awurade ahyira ne man na nkaeɛ ne kuo kɛseɛ yi
na hesekia hyɛɛ sɛ wɔnsiesie mpumpunu awurade fie na wɔsiesiee
na wɔde mmasoɔ adeɛ no ne ntotosoɔ du du no ne akronkronneɛ no hyɛɛ hɔ nokorɛdie so na ɛso panin ne lewini kanania na ne nua simei di hɔ
na yehiel ne asasia ne nahat ne asahel ne yerimot ne yosabad ne eliel ne ismakia ne mahat ne benaia ne ɛso hwɛfoɔ wɔ kanania ne ne nua simei ase sɛdeɛ ɔhene hesekia ne nyankopɔn fie so panin asaria hyɛeɛ no
na imna ba kore lewini a ɔwɛn apueeɛ pono no na na ɔhwɛ nyankopɔn ayamyɛ ayɛyɛdeɛ no soɔ sɛ ɔde awurade mmasoɔ adeɛ ne akronkronneɛ mu adekronkron no bɛma
na n ase na eden ne miniamin ne yesua ne semaia amaria ne sekania hyɛ wɔ asɔfoɔ nkuro no mu de nokorɛdie kyɛ wɔn nuanom nnoɔma sɛdeɛ nkyekyɛmu no teɛ ɔkɛseɛ deɛ te sɛ akumaa deɛ
ɛsono wɔn a wɔkan wɔn sɛdeɛ wɔn mmusua teɛ deɛ a wɔde ma mmarima a wɔadi mfeɛ mmiɛnsa de rekorɔ wɔn a wɔba awurade fie bɛyɛ wɔn adwuma sɛdeɛ da biara deɛ teɛ sɛ wɔn nkyekyɛmu teɛ no
ne asɔfoɔ no nkaneeɛ deɛ sɛdeɛ wɔn mpanimfie teɛ ne lewifoɔ no deɛ nso de firi deɛ wadi mfirinhyia aduonu so de rekorɔ sɛdeɛ wɔn dibea teɛ wɔ wɔn akuo mu
ne wɔn mma nkumaa ne wɔn yerenom ne wɔn mmammarima ne wɔn mmammaa nyinaa nkaneeɛ deɛ nso sɛdeɛ asafo no nyinaa teɛ ɛfiri sɛ wɔn nokorɛdie so na wɔyɛɛ akronkronneɛ no ho adeɛ
na aaron mma asɔfoɔ no a wɔwɔ wɔn nkuro ho mmoa adidibea nsase so mfuo mu mmarima a wɔabobɔ wɔn din mmaako mmaako wowɔ nkuro no nyinaa mu sɛ wɔmfa kyɛfa no mmema asɔfoɔ no mu mmarima nyinaa ne wɔn a wɔakan wɔn lewifoɔ no mu no nyinaa
na hesekia yɛɛ saa ara yuda nyinaa mu na ɔyɛɛ deɛ ɛyɛ na ɛtene na ɛyɛ nokorɛ awurade ne nyankopɔn anim
na nneyɛɛ a ɔfirii aseɛ nyankopɔn fie som mu ne mmara ne mmara nsɛm mu de hwehwɛɛ ne nyankopɔn no nyinaa ɔde n akoma nyinaa na ɛyɛeɛ na ɛsii no yie
nsɛm yi ne nnwuma mu nokorɛdie yi akyiri no asiriahene sanaherib bae na ɔbaa yuda so bɛkyeree nkuro a ɛyɛ den no ho nsraban na ɔsusuu sɛ ɔbɛdwiri afa
na hesekia hunuu sɛ sanaherib aba na n ani wɔ so sɛ ɔne yerusalem rebɛko no
ɔne ne mmapɔmma ne n atumfoɔ tuu agyina sɛ wɔbɛsisi nsuo aniwa a ɛwowɔ kuro no ho no na wɔboaa no
na nkurɔfoɔ bebree bɛhyiae na wɔsisii nsuo aniwa nyinaa ne asutene a ɛsene fa asase no soɔ kaa sɛ adɛn nti na asiriahene mmra mmɛnya nsuo a ɛdɔɔso
na ɔhyɛɛ ne ho den na ɔtoo ɔfasuo a abubuo no nyinaa na ɔmaa no korɔn kɔsii aban atentene no ho na ɔtoo ɔfasuo foforɔ kuro no akyi na ɔhyɛɛ milo a ɛwɔ dawid kuro mu no den na ɔyeyɛɛ akodeɛ ne akyɛm bebree
na ɔde ɔsa mu asafohene sisii ɔman no so na ɔhyiaa wɔn baa ne nkyɛn kuro pono ano mpraeɛ no so na ɔkasa twaa wɔn bo too wɔn yam sɛ
monhyɛ mo ho den na mo ho nyɛ den monnsuro na mo akoma nntu asiriahene no ne n asafo yuu a wɔka ne ho no anim na deɛ ɔne yɛn wɔ hɔ no so sene deɛ ɛne no wɔ hɔ
ɔno deɛ honam nsa na ɛne no wɔ hɔ na yɛn deɛ awurade yɛn nyankopɔn na ɔne yɛn wɔ hɔ sɛ ɔbɛboa yɛn na wako yɛn ko ama yɛn ɛnna ɔman no de wɔn ho too yudahene hesekia nsɛm no soɔ
yei akyiri no asiriahene sanaherib somaa ne nkoa maa wɔbaa yerusalem na ɔno deɛ na ɔwɔ lakis ho na wɔn a na ɔdi wɔn soɔ nyinaa ka ne ho ma wɔbɛka kyerɛɛ yudahene hesekia ne yuda nyinaa a wɔwɔ yerusalem no sɛ
sɛ asiriahene sanaherib seɛ nie mo a mote yerusalem a wɔatwa ho ahyia ɛdeɛn so na mo ani da
ɛnyɛ nnaadaa na hesekia redaadaa mo ama moabɛwu ɛkɔm ne sukɔm mu reka sɛ awurade yɛn nyankopɔn bɛyi yɛn asiriahene nsam no
ɛnyɛ ɔno hesekia no ara na ɔyiyii ne sorɔnsorɔmmea ne n afɔrebukyia no na waka akyerɛ yuda ne yerusalem sɛ afɔrebukyia baako anim na monsɔre na ɛso na monhye aduhwam no
monnya nhunuu deɛ me ne m agyanom ayeyɛ nsase so amanaman nyinaa no nsase so amanaman no anyame atumi agye wɔn nsase no me nsam anaa
amanaman yi a m agyanom asɛe wɔn pasapasa no anyame nyinaa mu hwan na watumi agye ne man me nsam na mo nyame na ɔbɛtumi agye mo me nsam
na afei mommma hesekia nnsisi mo na ɔnnnaadaa mo saa na monnnye no nnni ɛfiri sɛ ɔman anaa ahennie biara nyame biara ntumi nnyee ne man me nsam anaa m agyanom nsam na nkantom mo nyame no na ɔrennye mo me nsam
na ne nkoa nso kaa deɛ ɛkyɛne yei tiaa awurade nyankopɔn ne n akoa hesekia
na ɔtwerɛɛ nwoma nso de bɛbɔɔ awurade israel nyankopɔn no ahohora kaa ne ho asɛm sɛ sɛ nsase so amanaman no anyame annye wɔn aman me nsam no sɛ nso hesekia nyame no renyi ne man me nsam ne no
na wɔde nne kɛseɛ teaa mu yuda kasa mu frɛɛ yerusalem man a wɔwɔ ɔfasuo soɔ no sɛ wɔreyi wɔn hu na wɔasuro binim na wɔanya kuro no afa
na wɔkasa tiaa yerusalem nyankopɔn no sɛ asase so amanaman anyame a wɔyɛ onipa nsa ano adwuma no
na ɔhene hesekia ne amos ba odiyifoɔ yesaia bɔɔ yei ho mpaeɛ na wɔteaa mu kyerɛɛ ɔsoro
ɛnna awurade somaa ɔbɔfoɔ maa no bɛdwerɛɛ asiriahene nsraban mu nnɔmmarima a wɔtumi wɔn ho ne mmapɔmma ne asafohene nyinaa na ɔde aniwuo sane kɔɔ n asase so na ɔkɔhyɛnee ne nyame fie na ɛhɔ na wɔn a wɔfiri ne yafunu mu no mu bi maa no tɔɔ nkrantɛ ano
saa na awurade gyee hesekia ne wɔn a wɔte yerusalem no nkwa firii asiriahene sanaherib ne nnipa nyinaa nsam na ɔmaa wɔn ho tɔɔ wɔn afa nyinaa hyiae
na nnipa bebree de ayɛyɛdeɛ brɛɛ awurade wɔ yerusalem na wɔde aboɔdenneɛ brɛɛ yudahene hesekia na wɔmaa no so amanaman nyinaa ani so yeinom akyi
ɛberɛ no mu no hesekia yaree owuyadeɛ na ɔbɔɔ awurade mpaeɛ na ɔbuaa no na ɔmaa no nsɛnkyerɛnneɛ bi
nanso ɔyɛ maa no no hesekia anhyɛ no ananmu sɛdeɛ yie a ɔyɛ maa no no teɛ na mmom n akoma yɛɛ ahantan na awurade abufuo baa ɔno ne yuda ne yerusalem so
na hesekia sane brɛɛ ne ho ase n akoma ahantan no ho ɔno ne yerusalemfoɔ nyinaa enti awurade abufuo no amma wɔn so hesekia berɛ so
na hesekia nyaa ne ho ne animuonyam pii na ɔyɛɛ adekorabea maa dwetɛ ne sika ne abohene ne aduhwam ne akyɛm ne afɛfɛdeɛ nyinaa
ne adekora adan maa ayuo ne nsa ne ngo nnɔbaeɛ ne anantwie ahodoɔ nyinaa ne nnwan nso
na ɔkyekyeree nkuro na ɔnyaa nnwan ne anantwie akuakuo bebree na onyankopɔn maa no adeɛ bebree pa ara
saa hesekia yi ara sii gihon nsuo atifi nsuniwa no ano na ɔde nsuo no nam mpumpunaseɛ baa dawid kuro no atɔeɛ fam na hesekia dii yie ne nneyɛɛ nyinaa mu
na ne saa nti babel mmapɔmma akyeame a wɔsomaa wɔn ne nkyɛn sɛ wɔmmɛbisa anwanwadeɛ a ɔyɛɛ no asase no soɔ no baeɛ no onyankopɔn gyaa no sɛ ɔresɔ no ahwɛ na wahunu n akoma mu nyinaa
na hesekia ho nsɛm nkaeɛ ne n adɔeɛyɛ no hwɛ wɔatwerɛ no amos ba odiyifoɔ yesaia adehunu mu yuda ne israel ahemfo nwoma no mu
na hesekia tii n agyanom wɔ asamando na wɔsiee no dawid mma asieeɛ deɛ ɛkorɔn na yuda ne yerusalemfoɔ nyinaa dii no ni wɔ ne wuo mu na ne ba manase bɛdii n adeɛ
manase dii mfeɛ dummienu na ɔbɛdii hene na ɔdii hene mfeɛ aduonum nnum wɔ yerusalem
na ɔyɛɛ awurade ani so bɔne sɛ amanaman a awurade tuu wɔn israelfoɔ anim no
na ɔsane totoo sorɔnsorɔmmea a n agya hesekia bubuiɛ no na ɔsisii afɔrebukyia maa baalim na ɔyɛɛ asera nnua na ɔsɔree ɔsoro asafo nyinaa na ɔsom wɔn
na ɔsisii afɔrebukyia awurade fie sɛdeɛ awurade aka ho asɛm sɛ yerusalem na me din bɛtena akɔsi daa hɔ
na ɔsisii afɔrebukyia memaa ɔsoro asafo nyinaa awurade fie abannwa mmienu no so
na ɔde ne mma bɔɔ afɔdeɛ ogya mu hinom ba bonhwa no mu na ɔdii abayisɛm bisaa adeɛ yii ntafowa na ɔyɛɛ asamanfrɛfoɔ ne adunsinfoɔ na ɔyɛɛ awurade ani so bɔne bebree pa ara de huruu ne bo
na ɔde ohoni a ɔseneeɛ no sii nyankopɔn fie a onyankopɔn ka kyerɛɛ dawid ne ne ba salomo sɛ efie yi ne yerusalem na mafa afiri israel mmusuakuo nyinaa mu sɛ mede me din bɛsi hɔ akɔsi daa
na merenkɔ so mentwe israel nan mfiri asase a mahyɛ ama wɔn agyanom no so hwɛ ara nko na wɔnhwɛ nyɛ adeɛ a mahyɛ wɔn no nyinaa mose nsa ano mmara ne ahyɛdeɛ ne atemmudeɛ nyinaa
na manase daadaa yuda ne yerusalemfoɔ maa wɔyɛɛ bɔne sene amanaman a awurade sɛee wɔn israelfoɔ anim no
na awurade kasa kyerɛɛ manase ne ne man no nanso wɔantie
ɛnna awurade maa asiriahene asahene baa wɔn soɔ na wɔde nkɔtɔkorɔ kyeree manase na wɔde kɔbere mfrafraeɛ mpokyerɛ guu no na wɔde no kɔɔ babel
na ne ho hiaa no no ɔhwehwɛɛ awurade ne nyankopɔn na ɔbrɛɛ ne ho ase pii wɔ n agyanom nyankopɔn anim
na ɔbɔɔ no mpaeɛ no awurade tiee ne nkotosrɛ na ɔde no sane baa yerusalem n ahennie mu ɛnna manase hunuu sɛ awurade ne onyankopɔn
na yei akyiri no ɔtoo dawid kuro akyi fasuo gihon atɔeɛ subonhwa no mu de kɔsii mpataa pono ano na ɔde twaa ofel ho hyiae na ɔmaa no korɔn yie na ɔde dɔm asafohene duaduaa yuda nkuro a ɛyɛ den nyinaa mu
na ɔyii ananafoɔ anyame ne ahoni no firii awurade fie ne afɔrebukyia a ɔsisii no awurade fie bepɔ soɔ ne yerusalem no nyinaa na ɔkɔtoto guu kuro no akyi
na ɔsii awurade afɔrebukyia no bio na ɔbobɔɔ so asomdwoeɛ afɔdeɛ ne aseda afɔdeɛ na ɔhyɛɛ yuda sɛ wɔnsom awurade israel nyankopɔn no
nanso ɔman no kɔɔ so bɔɔ afɔdeɛ wɔ sorɔnsorɔmmea no so nso na awurade wɔn nyankopɔn nko na wɔbɔ ma no
na manase ho nsɛm nkaeɛ ne ne mpaeɛ a ɔbɔɔ ne nyankopɔn ne adehunufoɔ a wɔde awurade israel nyankopɔn din kasa kyerɛɛ no no nsɛm no hwɛ ɛwɔ israel ahemfo ho nsɛm no mu
na ne mpaebɔ ne sɛ wɔtiee no no ne ne bɔne ne mmarato nyinaa ne faako a ɔtotoo sorɔnsorɔmmea na ɔsisii asera nnua ne ahoni ansa na ɔrebrɛ ne ho aseɛ no hwɛ wɔatwerɛ no adehunufoɔ nsɛm mu
na manase tii n agyanom wɔ asamando na wɔsiee no ne fie na ne ba amon bɛdii n adeɛ
amon dii mfeɛ aduonu mmienu na ɔbɛdii hene na ɔdii hene mfeɛ mmienu wɔ yerusalem
na ɔyɛɛ awurade ani so bɔne sɛdeɛ n agya manase yɛeɛ no na ahoni a n agya manase yɛeɛ no nyinaa amon bobɔɔ afɔdeɛ maa wɔn na ɔsomm wɔn
na wammrɛ ne ho ase awurade anim sɛdeɛ n agya manase brɛɛ ne ho aseɛ no na ɔno amon maa mfomsoɔ dɔɔso
na ne nkoa pamm ne tiri so kumm no ne fie
na asase no sofoɔ no kunkumm ɔhene amon atirisopamfoɔ no nyinaa na asase no sofoɔ no de ne ba yosia sii hene n ananmu
yosia dii mfeɛ nwɔtwe na ɔbɛdii hene na ɔdii hene mfirinhyia aduasa baako wɔ yerusalem
na ɔyɛɛ deɛ ɛtene awurade ani so na ɔnantee n agya dawid akwan so na wammane ankɔ nifa anaa benkum
na n ahennie afe a ɛtɔ so nwɔtwe so a ɔda so yɛ abɔfra no ɔfirii aseɛ hwehwɛɛ n agya dawid nyankopɔn na afe a ɛtɔ so dummienu soɔ no ɔfirii aseɛ tee yuda ne yerusalem ho firii sorɔnsorɔmmea ne asera nnua ne ɔsene ahoni ne eguo ahoni no ho
na wɔdwirii baalim afɔrebukyia no n anim na owia adum a ɛsisi soɔ no ɔtwitwa gui na asera nnua ne ɔsene ahoni ne eguo ahoni no ɔbubui na ɔsisirii na ɔto petee wɔn a wɔbɔɔ afɔdeɛ maa wɔn no adamena so
na asɔfoɔ no nnompe nso ɔhyee no wɔn afɔrebukyia no so na ɔtee yuda ne yerusalem ho
na ɔyɛɛ saa ara manase ne efraim ne simeon nkuro ne ɛho amamfo so de kɔsii naftali
na ɔdwirii afɔrebukyia no na asera nnua ne ahoni no ɔbubu sisirii na owia adum no nyinaa ɔtwitwa gui israel asase nyinaa so na ɔsane baa yerusalem
na n ahennie afe a ɛtɔ so dunwɔtwe so a ɔwiee asase no ne efie no ho teɛ no ɔsomaa asalia ba safan ne kuro no so safohene maaseia ne ɔkaefoɔ yoahas ba yoah sɛ wɔnkɔ nkɔmiamia awurade ne nyankopɔn fie no mu
na wɔbaa ɔsɔfopanin hilkia nkyɛn na wɔde sika a wɔde aba awurade fie a lewifoɔ apono ano ahwɛfoɔ no aboa ano afiri manase ne efraim ne israel nkaeɛ nyinaa ne yuda ne benyamin nyinaa ne yerusalemfoɔ nkyɛn no maa wɔn
na wɔde hyɛɛ wɔn a wɔyɛ adwuma a wɔayi wɔn asisi awurade fie no soɔ no nsa na wɔn a wɔyɛ adwuma no a wɔyɛ awurade fie adeɛ no de mae sɛ wɔmfa nsiesie efie no na wɔmmiamia mu
na wɔde maa nnua adwumfoɔ ne adansifoɔ sɛ wɔmfa ntotɔ aboɔ a wɔatwa ne nnua mfa nyɛ mpuna ne nsamsoɔ nnua adan a yuda ahemfo asɛe no no mu
na mmarima no yɛɛ adwuma no nokorɛdie mu wɔn so ahwɛfoɔ a wɔsisiiɛ no ne yohat ne obadia lewifoɔ a wɔfiri merari mma mu ne sakaria ne mesulam a wɔfiri kohatfoɔ mma mu sɛ wɔmpiapia adwuma no ne lewifoɔ no mu wɔn a wɔnim dwontoɔ ho adeyɛ nyinaa
na wɔdii nnesoasoafoɔ no so na wɔhwɛɛ adwumayɛfoɔ nyinaa so sɛdeɛ ɔsom ahodoɔ no teɛ nso na lewifoɔ no mu binom yɛ atwerɛfoɔ ne mpanimfoɔ ne apono ano ahwɛfoɔ
na wɔreyi sika a wɔde aba awurade fie no ɔsɔfoɔ hilkia hunuu awurade mmara nwoma a ɔnam mose so de maeɛ no
na hilkia bua see ɔtwerɛfoɔ safan sɛ mmara nwoma no na mahu no awurade fie yi na hilkia de nwoma no maa safan
na safan de nwoma no brɛɛ ɔhene nanso ɔde mmuaeɛ brɛɛ ɔhene sɛ adeɛ a wode ahyɛ wo nkoa nsa no nyinaa wɔreyɛ
na wɔhwiee sika a wɔhunuu no awurade fie no guu hɔ na wɔde hyɛɛ ahwɛfoɔ no ne wɔn a wɔyɛ adwuma no nsa
na ɔtwerɛfoɔ safan bɔɔ din kyerɛɛ ɔhene sɛ ɔsɔfoɔ hilkia de nwoma bi ama me na safan kenkanee mu wɔ ɔhene anim
na ɔhene tee mmara no mu nsɛm no no ɔsunsuanee ne ntadeɛ mu
na ɔhene hyɛɛ hilkia ne safan ba ahikam ne mika ba abdon ne ɔtwerɛfoɔ safan ne ahenkwaa asaia sɛ
monkɔ nkɔbisa awurade hɔ adeɛ mma me ne israel ne yuda mu nkaeɛ nwoma a wɔahunu no mu nsɛm no nti na awurade abufuo a wɔahwie agu yɛn soɔ no so sɛ yɛn agyanom anhwɛ awurade asɛm anyɛ no sɛdeɛ wɔatwerɛ no nwoma yi mu nyinaa ho nti
ɛnna hilkia ne wɔn a ɔhene somaa wɔn no kɔɔ odiyifoɔbaa hulda a ɔyɛ hasra ba tikwat ba salum ntadehwɛfoɔ yere no nkyɛn nso na ɔte yerusalem kuro no nkyɛmu a ɛtɔ so mmienu no mu na wɔkɔkaa saa kyerɛɛ no
na ɔka kyerɛɛ wɔn sɛ sɛ awurade israel nyankopɔn no seɛ nie monkɔka nkyerɛ ɔbarima a ɔsomaa mo baa me nkyɛn no sɛ
sɛ awurade seɛ nie hwɛ mede adebɔne bɛba ha yi ne ɛhafoɔ so mede nnome a wɔatwerɛ no nwoma a wɔkenkan no yuda hene anim no mu nyinaa bɛba
ɛsiane sɛ wɔagya me na wɔakɔhye aduhwam ama anyame foforɔ sɛ wɔde wɔn nsa ano nneyɛɛ nyinaa rehuru me bo enti wɔbɛhwie m abufuhyeɛ agu ha yi na wɔrennum
na yuda hene a ɔsomaa mo sɛ mommɛbisa awurade hɔ adeɛ no deɛ sɛ monka nkyerɛ no nie sɛ awurade israel nyankopɔn no seɛ nie nsɛm a woteeɛ no deɛ
sɛ w akoma ayɛ bɛtɛbɛtɛ na woabrɛ wo ho ase nyankopɔn anim ɛberɛ a wotee ne nsɛm ɛha yi ne ɛhafoɔ ho na woabrɛ wo ho ase m anim asunsuane wo ntadeɛ mu asu m anim nti me nso mate awurade na ɔseɛ
hwɛ wobɛto wo kɔn awu na wɔasie wo wɔ da mu asomdwoeɛ mu na adebɔne a mede mereba ha yi ne ɛhafoɔ soɔ no nyinaa deɛ w ani renhunu na wɔde bɛbuaa ɔhene no
ɛnna ɔhene no soma maa wɔkɔboaboaa yuda ne yerusalem mpanimfoɔ nyinaa ano hyiaeɛ
na ɔhene no foro kɔɔ awurade fie na yuda mmarima ne yerusalemfoɔ nyinaa ka ne ho ne asɔfoɔ ne lewifoɔ ne ɔman no nyinaa ɛfiri ɔkɛseɛ so de kɔsi akumaa so na ɔkenkanee apam nwoma a wɔhunuu no awurade fie no mu nsɛm nyinaa guu wɔn aso mu
na ɔhene no kɔgyinaa ne gyinabea na ɔyɛɛ apam awurade anim sɛ ɔbɛdi awurade akyi na wahwɛ ne mmara nsɛm ne n adansesɛm ne n ahyɛdeɛ ayɛ afiri n akoma nyinaa ne ne kra nyinaa mu na wadi apam nsɛm a wɔatwerɛ no nwoma no mu no so
na ɔmaa nnipa a wɔwɔ yerusalem ne benyamin gyinaa mu na yerusalemfoɔ no yɛɛ sɛdeɛ onyankopɔn wɔn agyanom nyankopɔn no apam no teɛ no
na yosia yiyii akyiwadeɛ no nyinaa firii nsase a ɛyɛ israelfoɔ deɛ no nyinaa so na ɔde wɔn a wɔwɔ israel no nyinaa hyɛɛ ɔsom no mu maa wɔsom awurade wɔn nyankopɔn ne nna nyinaa mu no wɔamfiri awurade wɔn agyanom nyankopɔn no akyiridie ho
na yosia dii twam afahyɛ no wɔ yerusalem maa awurade na wɔkumm twam dwan no bosome a ɛdi kan no da a ɛtɔ so dunan no so
na ɔde asɔfoɔ no kɔsisii wɔn som adwuma so na ɔhyɛɛ wɔn den maa awurade fie som no
na ɔka kyerɛɛ lewifoɔ a wɔkyerɛkyerɛ israel nyinaa nhunumu na wɔyɛ akronkronfoɔ ma awurade no sɛ momfa adaka kronkron no mmɛsi efie a israelhene salomo dawid ba siiɛ no mu morensoa no mo mmatiri so bio afei monsom awurade mo nyankopɔn ne ne man israel
na monsiesie mo ho sɛ mo mpanimfie so mo nkyekyɛmu mu sɛdeɛ israelhene dawid ne ne ba salomo twerɛeɛ no
na monnyina kronkronbea sɛdeɛ mo nuanom ɔman mma no mpanimfie nkyekyɛmu teɛ na lewifoɔ mpanimfie kyɛfa ntena hɔ mma obiara
na monkum twam dwan no na monyɛ mo ho kronkron na monsiesie mma mo nuanom na monyɛ sɛdeɛ awurade nam mose so kaeɛ no
na yosia yii nnwan nnwanten mma ne mmirekyie mma maa ɔman mma no sɛ wɔmfa ne nyinaa nyeyɛ wɔn a wɔwɔ hɔ no nyinaa twam afɔdeɛ wɔn dodoɔ yɛ mpemaduasa ne anantwie nso mpensa yei nyinaa firi ɔhene akoradeɛ mu
na ne mmapɔmma nso yiyi maa ɔman no asɔfoɔ ne lewifoɔ no ayamyi so hilkia ne sakaria ne yehiel nyankopɔn fie mmapɔmma no de twam nnwan mpennu ahansia ne anantwie ahasa maa asɔfoɔ no
na konania nso ne ne nuanom semaia netanel hasabia yeiel ne yosabad lewifoɔ asafohene no yii twam nnwan mpemnum ne anantwie ahanum maa lewifoɔ no
ɛnna wɔsiesiee ɔsom no na asɔfoɔ no gyinagyinaa wɔn agyinaeɛ na lewifoɔ no nso wowɔ wɔn nkyekyɛmu mu sɛdeɛ ɔhene hyɛeɛ no
na wɔkunkumm twam nnwan no na asɔfoɔ no de wɔn mogya no bi petee na lewifoɔ no dwaa wɔn
na wɔyii ɔhyeɛ afɔdeɛ no sɛ wɔde rema ɔman mma no mpanimfie nkyekyɛmu no sɛ wɔmfa nkɔma awurade sɛdeɛ wɔatwerɛ no mose nwoma mu no ne anantwie no nso saa ara
na wɔde ogya totoo twam dwan no sɛdeɛ amammerɛ teɛ na akronkronneɛ no deɛ wɔnoaa no nkukuo ne nnadesɛn ne kyeɛ dadeɛ mu na wɔde maa ɔman mma no nyinaa ntɛm so
yei akyiri no wɔsiesiee wɔn deɛ ne asɔfoɔ no deɛ ɛfiri sɛ asɔfoɔ aaron mma no wɔ ɔhyeɛ afɔdeɛ no bɔ ne sradeɛ no hyeɛ ho ara de kɔsii adesaeɛ enti lewifoɔ no siesiee wɔn ara wɔn deɛ ne asɔfoɔ aaron mma no deɛ
na nnwontofoɔ asaf mma no nso wɔ wɔn gyinabea sɛdeɛ dawid asaf heman ne yedutun ɔhene adehunufoɔ no hyɛeɛ no na apono ano ahwɛfoɔ no wɔ ɛpono ne ɛpono ho na ɛnhia sɛ wɔgya wɔn som ɛfiri sɛ wɔn nuanom lewifoɔ siesie maa wɔn
na wɔsiesiee awurade som nyinaa da no na wɔdii twam no bobɔɔ ɔhyeɛ afɔdeɛ awurade afɔrebukyia no so sɛdeɛ ɔhene yosia hyɛeɛ no
na israelfoɔ a wɔhunuu wɔn hɔ no dii twam no berɛ no mu ne apiti nnapɔnna no nnanson
na ɛfiri odiyifoɔ samuel berɛ soɔ no na wɔnnii twam bi sɛ yei wɔ israel na israel ahemfo nyinaa nso anni bi a ɛte sɛ twam a yosia asɔfoɔ lewifoɔ yuda nyinaa ne israel a wɔwɔ hɔ no ne yerusalemfoɔ diiɛ no
yosia ahennie afe a ɛtɔ so dunwɔtwe so na wɔdii twam yi
yeinom nyinaa akyiri a yosia asiesie efie no misraimhene neko foro bae na ɔbɛdii ako wɔ karkemis eufrate ano na yosia firii adi kɔhyiaa no
na ɔsomaa abɔfoɔ baa ne nkyɛn sɛ ɛdeɛn na me ne wo yuda hene wɔ yɛ ɛnyɛ wo so na mebaa nnɛ na mmom efie a ɛne me di ako no so na onyankopɔn aka sɛ menyɛ ntɛm ɛne onyankopɔn a ɔka me ho no nnni asie na wansɛe wo
nanso yosia annane n ani amfiri ne ho na mmom ɔsakyeraa ne ho sɛ ɔne no rekɔko na wantie neko nsɛm a ɛfiri nyankopɔn anomu no na ɔkɔ kɔkoe megido bonhwa mu
na agyantofoɔ toto sesaa ɔhene yosia na ɔhene no ka kyerɛɛ ne nkoa sɛ momfa me mfiri ha nkɔ na mapira sɛ
na ne nkoa no yii no firii ne teaseɛnam no mu de no kɔɔ ne teaseɛnam a ɛdi hɔ no mu na wɔde no baa yerusalem na ɔwui na wɔsiee no n agyanom asieeɛ na yuda ne yerusalem nyinaa gyamm yosia
na yeremia twaa yosia ho kwadwom na nnwontofoɔ mmarima ne mmaa nyinaa bɔɔ yosia din wɔn kwadwom mu de bɛsi nnɛ na wɔde yɛɛ ahyɛdeɛ israel mu na hwɛ wɔatwerɛ no kwadwom no mu
na yosia ho nsɛm nkaeɛ ne n adɔeɛyɛ sɛdeɛ wɔatwerɛ no awurade mmara mu
ne ne ho nsɛm akane ne akyire yi deɛ no hwɛ wɔatwerɛ no israel ne yuda ahemfo nwoma no mu
na asase no sofoɔ no faa yosia ba yehoahas sii no hene n agya ananmu yerusalem
yehoahas dii mfeɛ aduonu mmiɛnsa na ɔbɛdii hene na ɔdii hene abosome mmiɛnsa wɔ yerusalem
na misraimhene no tuu no adeɛ so yerusalem na ɔgyee asase no apeatoɔ dwetɛ dwetikɛseɛ ɔha ne sika dwetikɛseɛ
na misraimhene no de ne nua eliakim sii yuda ne yerusalem so hene na ɔdanee ne din yɛɛ no yehoiakim na ne nua yehoahas deɛ neko faa no kɔɔ misraim
yehoiakim dii mfeɛ aduonu nnum na ɔbɛdii hene na ɔdii hene mfeɛ dubaako wɔ yerusalem na ɔyɛɛ awurade ne nyankopɔn ani so bɔne
ɔno so na babelhene nebukadnessar foro baeɛ na ɔde kɔbere mfrafraeɛ mpokyerɛ guu no sɛ ɔde no rekɔ babel
na awurade fie nnoɔma no bi nso nebukadnessar de kɔɔ babel kɔsiee n ahemfie wɔ babel
na yehoiakim ho nsɛm nkaeɛ ne n akyiwadeɛ a ɔyɛeɛ ne deɛ wɔhunuu no ne ho no hwɛ wɔatwerɛ no israel ne yuda ahemfo nwoma no mu na ne ba yehoiakyin bɛdii n adeɛ
yehoiakyin dii mfeɛ nwɔtwe na ɔbɛdii hene na ɔdii hene abosome mmiɛnsa ne dadu wɔ yerusalem na ɔyɛɛ awurade ani so bɔne
na afe no duruiɛ no ɔhene nebukadnessar soma maa wɔbɛfaa no ne awurade fie afɛfɛdeɛ nso kɔɔ babel na ɔde ne nua sedekia sii yuda ne yerusalem so hene
sedekia dii mfeɛ aduonu baako na ɔbɛdii hene na ɔdii hene mfeɛ dubaako yerusalem
na ɔyɛɛ awurade ne nyankopɔn ani so bɔne wammrɛ ne ho ase odiyifoɔ yeremia a na ɔkasa awurade ano no anim
afei nso ɔtee ɔhene nebukadnessar a ɔmaa no kaa nyankopɔn ntam no anim atua na ɔsenee ne kɔn na ɔpirim n akoma sɛ ɔrensane mma awurade israel nyankopɔn nkyɛn
nso asɔfoɔ no mu mpanimfoɔ nyinaa ne ɔman no maa wɔn mmarato dɔɔso pii sɛ wiase amanaman akyiwadeɛ nyinaa na wɔguu awurade fie a wayɛ no kronkron yerusalem no ho fi
na awurade wɔn agyanom nyankopɔn no somaa n abɔfoɔ baa wɔn nkyɛn ɔtuaa nhema somaa wɔn ɛfiri sɛ ne yam hyehyee no maa ne man ne ne tenabea no
nanso wɔdii nyankopɔn abɔfoɔ no ho fɛw na wɔbuu ne nsɛm no animtia na wɔsereseree n adiyifoɔ no de kɔsii sɛ awurade abufuhyeɛ no sɔre tiaa ne man no a wɔannya ano aduro
na ɔyii kaldeafoɔ hene no baa wɔn so na ɔde nkrantɛ bɛkunkumm wɔn mmeranteɛ wɔ wɔn kronkronbea fie na wanni aberanteɛ ne ababaa akɔkoraa ne deɛ wafu dwono ho adɔna ɔde wɔn nyinaa hyɛɛ wɔn nsa
na nyankopɔn fie nnoɔma no nyinaa akɛseɛ ne nketewa ne awurade fie akoradeɛ ne ɔhene no ne ne mmapɔmma akoradeɛ ɔde ne nyinaa kɔɔ babel
na wɔhyee nyankopɔn fie no na wɔdwirii yerusalem fasuo no na emu aban afɛfɛ nyinaa wɔde ogya hyee na emu afɛfɛdeɛ nyinaa sɛee
na nkaeɛ a wɔantotɔ afena ano no ɔtuu wɔn kɔɔ babel na wɔkɔyɛɛ ɔno ne ne mma nkoa kɔsii persia ahennie no kyekyerɛ
sɛ wɔmma awurade asɛm a ɔde yeremia ano kaeɛ no mmra mu sɛ ɛnkɔsi sɛ asase no ani bɛsɔ ne home mfeɛ no amamfo nna nyinaa na ɛrehome akɔsi sɛ mfirinhyia aduɔson bɛwie duro
na persiahene kores afe a ɛdi kan mu no sɛ awurade asɛm a ɔde yeremia ano kaeɛ no bɛba mu nti awurade kanyann persiahene kores honhom na ɔmaa wɔkɔpaee no n ahennie nyinaa mu na wɔtwerɛe nso sɛ
sɛ persiahene kores seɛ nie asase so ahennie nyinaa na awurade ɔsoro nyankopɔn no de ahyɛ me nsa na ɔno ara de ato me so sɛ mensi efie memma no yerusalem a ɛwɔ yuda mo mu biara a ɔwɔ ha a ɔbɛtumi no awurade ne nyankopɔn nni n akyi na ɔmforo nkɔ
﻿ na persiahene kores afe a ɛdi kan mu no sɛ awurade asɛm a ɛfiri yeremia anomu no bɛba mu nti awurade kanyanee persiahene kores honhom na ɔmaa wɔpaee mu kaa no n ahennie nyinaa mu na wɔtwerɛe nso sɛ
sɛ persiahene kores seɛ nie asase so ahennie nyinaa na awurade ɔsoro nyankopɔn de ahyɛ me nsa na ɔno ara ahyɛ me sɛ mensi efie memma no yerusalem a ɛwɔ yuda
mo mu biara a ɔwɔ ha a ɔbɛtumi no ne nyankopɔn nni n akyi na ɔmforo nkɔ yerusalem a ɛwɔ yuda na ɔnsane nkɔsi awurade israel nyankopɔn fie no ɔno ne onyankopɔn a ɔwɔ yerusalem
na obiara a ɔte ase wɔ baabiara a wakɔyɛ hɔ hɔhoɔ no ma ɛhɔfoɔ mfa dwetɛ ne sika ne afideɛ ne mmoa ɛne ayamyi adeɛ a wɔde bɛma nyankopɔn fie a ɛwɔ yerusalem no nnya no kwan
ɛnna yuda ne benyamin agyanom atitire ne asɔfoɔ ne lewifoɔ wɔn a onyankopɔn akanyan wɔn honhom nyinaa sɔresɔree sɛ wɔreforo asane akɔsi awurade fie a ɛwɔ yerusalem no
na wɔn a na wɔtete wɔn ho hyia nyinaa de dwetɛ nnwinneɛ sika ne afideɛ ne mmoa aboɔdenneɛ hyɛɛ wɔn abasam den ɛsono ayamyi adeɛ no nyinaa
na ɔhene kores yii awurade fie nnoɔma a nebukadnessar kɔfa firii yerusalem de ba bɛsiee ne nyame fie no
ɛnonom na persiahene kores yi hyɛɛ ɔsannaani mitredat nsa na ɔkan de maa yuda bapɔmma sesbasar
na ne dodoɔ nie sika nyowa aduasa dwetɛ nyowa apem aduhwam nkukuwa aduonu nkron
sika nkuruwa aduasa dwetɛ nkuruwa a ɛdi hɔ ahanan ne du nnwinneɛ a ɛkeka ho apem
sika ne dwetɛ nnoɔma no nyinaa yɛ mpemnum ne ahanan ɛnonom nyinaa na sesbasar ne wɔn a wɔtuu wɔn kɔeɛ a ɔde wɔn firi babel sane baa yerusalem no de baeɛ
na yeinom ne asase no sofoɔ a wɔfiri nnommum a babelhene nebukadnessar tuu wɔn kɔɔ babel nkoayɛ mu no sane baeɛ na wɔsane kɔtenaa yerusalem ne yuda nkuro mu
wɔne serubabel na ɛbaeɛ wɔn ne yesua nehemia seraia reelaia mordekai bilsan mispar bigwai rehum baana israel man mu mmarima dodoɔ nie
paros mma mpennu ɔha aduɔson mmienu
sefatia mma ahasa aduɔson mmienu
arah mma ahanson aduɔson nnum
pahat moab mma yesua ne yoab mma deɛ mpennu ahanwɔtwe ne dummienu
elam mma apem ahanu aduonum nnan
satu mma ahankron aduanan nnum
sakai mma ahanson aduosia
bani mma ahansia aduanan mmienu
bebai mma ahansia aduonu mmiɛnsa
asgad mma apem ahanu aduonu mmienu
adonikam mma ahansia aduosia nsia
bigwai mma mpennu aduonum nsia
adin mma ahanan aduonum nnan
ater mma hesekia deɛ aduɔkron nwɔtwe
besai mma ahasa aduonu mmiɛnsa
yora mma ɔha ne dummienu
hasum mma ahanu aduonu mmiɛnsa
gibar mma aduɔkron nnum
betlehem mma ɔha aduonu mmiɛnsa
netofa mmarima aduonum nsia
anatot mmarima ɔha aduonu nwɔtwe
asmawet mma aduanan mmienu
kiriat arim kefira ne beerot mma ahanson aduanan mmiɛnsa
rama ne geba mma ahansia aduonu baako
mikmas mmarima ɔha aduonu mmienu
betel ne ai mmarima ahanu aduonu mmiɛnsa
nebo mma aduonum mmienu
magbis mma ɔha aduonum nsia
elam foforɔ bi mma apem ahanu aduonum nnan
harim mma ahasa aduonu
lod hadid ne ono mma ahanson aduonu nnum
yeriko mma ahasa aduanan nnum
senaa mma mpensa ahansia aduasa
asɔfoɔ no yedaia mma yesua fie deɛ ahankron aduɔson mmiɛnsa
imer mma apem aduonum mmienu
pasur mma apem ahanu aduanan nson
harim mma apem ne dunson
lewifoɔ yesua ne kadmiel mma hodawia mma deɛ aduɔson nnan
nnwontofoɔ asaf mma ɔha aduonu nwɔtwe
apono ano ahwɛfoɔ no mma salum mma ater mma talmon mma akub mma hatita mma sobai mma wɔn nyinaa yɛ ɔha aduasa nkron
nsɔfokwaa siha mma hasufa mma tabaot mma
keros mma siaha mma padon mma
lebana mma hagaba mma akub mma
hagab mma samlai mma hanan mma
gidel mma gahar mma reaia mma
resin mma nekoda mma gasam mma
usa mma pasea mma besai mma
asna mma meunifoɔ mma nefisifoɔ mma
bakbuk mma hakufa mma harhur mma
baslut mma mehida mma harsa mma
barkos mma sisera mma tama mma
nesia mma hatifa mma
salomo nkoa mma sotai mma hasoferet mma peruda mma
yaala mma darkon mma gidel mma
sefatia mma hatil mma pokeret hasebaim mma ami mma
nsɔfokwaa nyinaa ne salomo nkoa mma ahasa aduɔkron mmienu
na yeinom ne wɔn a wɔfiri tel mela tel harsa kerub adan ne imer foro baeɛ na wɔantumi ankyerɛ wɔn mpanimfie ne wɔn ase sɛ wɔfiri israel mu anaa
delaia mma tobia mma nekoda mma ahansia aduonum mmienu
na asɔfoɔ mma mu habaia mma hakos mma barsilai a ɔwaree gileadni barsilai mma mu baako na wɔde wɔn din too no mma
yeinom hwehwɛɛ wɔn din wɔ mmusua ntwerɛeɛ mu na wɔanhunu na wɔbuu wɔn sɛ wɔn ho nteɛ nti wɔyii wɔn firii asɔfodie mu
na amrado ka kyerɛɛ wɔn sɛ wɔnnni akronkronneɛ mu adekronkron no bi kɔsi sɛ ɔsɔfoɔ bi de urim ne tumim bɛkyerɛ wɔn gyinabea
badwa mu no nyinaa ano si mpem aduanan mmienu ne ahasa aduosia
ɛsono wɔn nkoa ne wɔn mfenaa wɔn nso yɛ mpemnson ahasa aduasa nson na wɔwɔ nnwontofoɔ mmarima ne mmaa ahanu
wɔn apɔnkɔ yɛ ahanson aduasa nsia wɔn mfunumupɔnkɔ ahanu aduanan nnum
wɔn yoma ahanan aduasa nnum mfunumu mpemnsia ahanson aduonu
na agyanom atitire no mu binom baa awurade fie a ɛwɔ yerusalem no wɔbɛkyekyɛɛ nyankopɔn fie no ho ayamyi adeɛ sɛ wɔmfa mma so nsi ne sibea
deɛ wɔbɛtumi na wɔde guu adwuma no ho akoradeɛ mu sika nsuruboaa mpem aduosia baako ne dwetɛ mmɛnaa mpemnum ne asɔfoɔ ntadeɛ ɔha
asɔfoɔ no ne lewifoɔ no ne ɔman no mu binom ne nnwontofoɔ no ne apono ano ahwɛfoɔ no ne nsɔfokwaa no bɛtenatenaa wɔn nkuro mu na israel nyinaa tenatenaa wɔn nkuro mu
na bosome a ɛtɔ so nson duruiɛ no na israelfoɔ no tete nkuro no mu na ɔman no boaboaa wɔn ano yɛɛ sɛ nipa baako baa yerusalem
na yosadak ba yesua ne ne nuanom asɔfoɔ no ne sealtiel ba serubabel ne ne nuanom sɔree na wɔkɔsii israel nyankopɔn afɔrebukyia sɛ wɔrebɔ so ɔhyeɛ afɔdeɛ sɛdeɛ wɔatwerɛ no nyankopɔn akoa mose mmara mu no
na wɔde afɔrebukyia no sii ne nnyinasoɔ so ɛfiri sɛ nsase so aman ho hu kaa wɔn na wɔbɔɔ so ɔhyeɛ afɔdeɛ maa awurade anɔpa hyeɛ afɔdeɛ ne anwummerɛ deɛ
na wɔdii asese nnapɔnna no sɛdeɛ wɔatwerɛ no na wɔbɔɔ nna mfuamfua afɔdeɛ ne dodoɔ mu sɛdeɛ mmara teɛ no sɛdeɛ ɛhia da biara
na ɛno akyiri no wɔbɔɔ daa ɔhyeɛ afɔdeɛ ne abosome foforɔ deɛ ne awurade afahyɛ a wɔahyɛ no kronkron no nyinaa deɛ no ne wɔn a wɔde ayamyi adeɛ brɛɛ awurade no nyinaa deɛ nso
bosome a ɛtɔ so nson no da a ɛdi kan no na wɔfirii awurade hyeɛ afɔdeɛ no bɔ aseɛ na awurade asɔredan no deɛ na wɔnnya ntoo ne fapem
na wɔde sika maa aboɔpaefoɔ ne nnua adwumfoɔ no na wɔde aduane ne anonneɛ ne ngo maa sidonfoɔ ne tirofoɔ sɛ wɔnkɔfa ntweneduro nnua mfiri lebanon nkɔ yopa po ano sɛdeɛ persiahene kores maa wɔn ho kwan no
na wɔbaa awurade fie ho wɔ yerusalem afe a ɛtɔ so mmienu mu bosome a ɛtɔ so mmienu soɔ no sealtiel ba serubabel ne yosadak ba yesua ne wɔn nuanom nkaeɛ asɔfoɔ ne lewifoɔ ne wɔn a wɔfiri nnommumfa no mu baa yerusalem no nyinaa firii aseɛ na wɔde lewifoɔ a wɔadi mfeɛ aduonu de rekorɔ no sisii hɔ sɛ wɔnhwɛ awurade fie adwuma no so
na yesua ne ne mma ne ne nuanom kadmiel ne ne mma hodawia mma gyinaa sɛ onipa koro sɛ wɔrehwɛ nyankopɔn fie adwumayɛfoɔ no so henadad mma ne wɔn mma ne wɔn nuanom lewifoɔ nso ka wɔn ho
na abantofoɔ no too awurade asɔredan no fapem no asɔfoɔ a wɔahyehyɛ wɔn ntadeɛ kurakura ntotorobɛnto ne lewifoɔ asaf mma no wɔkurakura nnawuro gyinagyina hɔ sɛ wɔreyi awurade ayɛ sɛdeɛ israelhene dawid hyehyɛeɛ no
na wɔbuabuaa wɔn ho awurade ayeyie ne aseda no mu sɛ ɔyɛ na n adɔeɛ wɔ hɔ daa israel so na ɔman no nyinaa bɔɔ ose kɛseɛ awurade ayeyie no mu sɛ wɔreto awurade fie fapem no nti
na asɔfoɔ ne lewifoɔ ne agyanom atitire no mu pii a wɔanyini a wɔhunuu akane fie no wɔtoo fapem no wɔ wɔn anim no wɔde nne kɛseɛ sui na nnipa pii nso maa wɔn nne so osebɔ ne anigyeɛ mu
na ɔman no anhunu anigyeɛ sebɔ gyegyeegye ne ɔman no su gyegyeegye no ntam nsonsonoeɛ ɛfiri sɛ ɔman no bɔɔ ose kɛseɛ maa wɔtee gyegyeegye no akyirikyiri
na yuda ne benyamin atamfoɔ no tee sɛ otukorɔ mma no resi asɔredan ama awurade israel nyankopɔn no
wɔtwe baa serubabel ne yesua ne agyanom atitire no nkyɛn bɛka kyerɛɛ wɔn sɛ yɛne mo bɛsi na yɛsom mo nyankopɔn no sɛ mo na ɔno na yɛbɔ no afɔdeɛ de firi asiriahene esar hadon a ɔde yɛn baa ha no berɛ soɔ
na serubabel yesua ne israel agyanom atitire nkaeɛ no ka kyerɛɛ wɔn sɛ yɛne mo nni hwee yɛ sɛ yɛbɛsi ɛdan ama yɛn nyankopɔn na yɛn nko ara yɛbɛsi ama awurade israel nyankopɔn no sɛdeɛ persiahene kores ahyɛ yɛn no
ɛnna asase no sofoɔ maa yuda man no nsam goeɛ na wɔtuu wɔn akoma abantoɔ no ho
na wɔbobɔɔ agyinatufoɔ paa tiaa wɔn tee wɔn agyina ani yerae persiahene kores nna nyinaa de kɔsii persiahene dario ahennie so
na akas weros ahennie so ɔfirii n ahennie aseɛ no wɔtwerɛɛ yuda ne yerusalemfoɔ ho anototo nwoma
na artasasta berɛ so no bislam mitredat tabeel ne ne mfɛfoɔ nkaeɛ no twerɛɛ nwoma kɔmaa persiahene artasasta na wɔtwerɛɛ ɔmane nwoma no aramaik kasa mu na wɔkyerɛɛ aseɛ
mpanimma mu panin rehum ne ɔtwerɛfoɔ simsai twerɛɛ nwoma kɔmaa ɔhene artasasta de tiaa yerusalemfoɔ sɛ
ɛberɛ no mpanimma mu panin rehum ne ɔtwerɛfoɔ simsai ne wɔn agyinatufoɔ nkaeɛ a wɔfiri dina afarsatka tarpela afarsa arkewa babel susan deha elam
ne aman a aka no mu a osnapar kɛseɛ a ɔwɔ din no kɔfaa wɔn baeɛ na ɔde wɔn bɛduaa samaria nkuro mu ne nkaeɛ a wɔwɔ asuogya ha fam no ne ade
nwoma a wɔde kɔmaa ɔno ɔhene artasasta no nsususoɔ nie wo nkoa a wɔwɔ asuogya ha fam kyea wo
ma ɔhene nhunu sɛ yudafoɔ a wɔfiri wo nkyɛn foro baa yɛn nkyɛn no aba yerusalem na wɔabɛkyekyere atuateɛ kuro bɔne yi na ɛho afasuo nso wɔamema so asisi hɔ na wɔamiamia ne fapem no mu
enti ma ɔhene nhunu sɛ sɛ wɔkyekyere kuro yi na wɔmema n afasuo so sisi hɔ a ɛnneɛ wɔremma ɛtoɔ ne amanneɛ ne akwanneɛ bio na ɛbɛyɛ no na w ahennie mu toɔgyeɛ abrɛ ase
na ɛsiane sɛ ɔhene aban mu nkyene na yɛdie na yɛntumi nkɔ so nhwɛ ɔhene ahohora nti na yɛasoma sɛ wɔmmɛse ɔhene sɛ
sɛ ma wɔnhwehwɛ w agyanom nkaeɛ nwoma mu na wɔbɛhu no nkaeɛ nwoma no mu sɛ kuro yi yɛ atuateɛ kuro a ɛsɛe ɔhene ne amantam adeɛ na wɔatwe ho manso firi tete mmerɛ no mu nti na wɔbɔɔ kuro no
yɛn deɛ yɛrema ɔhene ahunu sɛ sɛ wɔkyekyere kuro yi na wɔtoto ho afasuo no a ɛnneɛ asuogya ha fam agyapadeɛ biara renka wo nsam
ɔhene no soma maa wɔde mmuaeɛ brɛɛ mpanimma mu panin rehum ne ɔtwerɛfoɔ simsai ne wɔn mfɛfoɔ nkaeɛ a wɔtete samaria ne asuogya hafoɔ nkaeɛ sɛ asomdwoeɛ
nwoma a mosoma maa wɔde brɛɛ yɛn no wɔakenkan no kann wɔ m anim
na me nso mahyɛ ma wɔahwehwɛ mu na wɔahunu sɛ kuro no firi tete nteredee na ɛmaa ne ho so tiaa ahemfo na wɔtee atua twee mu manso
nanso ahemfo akɛseɛ tenaa yerusalem na wɔdii asuogya hɔ nyinaa so na wɔyii toɔ ne amanneɛ ne akwanneɛ maa wɔn nso
enti monhyɛ mma mmammarima no nnyae na wɔnnkyekyere kuro no kɔsi sɛ ahyɛdeɛ bɛfiri me nkyɛn
na monhwɛ yie na moantoto yei ase na bɔne biara amma na ahemfo adeɛ ammɔ wɔn
afei wɔkenkan ɔhene artasasta nwoma a ɔtwerɛɛ rehun ne ɔtwerɛfoɔ simsai ne wɔn mfɛfoɔ no anim ara pɛ no wɔsii mu baa yerusalem ntɛm so bɛhyɛɛ yudafoɔ no na wɔde nsa ne tumi sii wɔn kwan
na wɔsii nyankopɔn fie a ɛwɔ yerusalem no sie ho kwan na akwansie no kɔɔ so ara kɔsii persiahene dario ahennie afe a ɛtɔ so mmienu so
na odiyifoɔ hagai ne ido ba odiyifoɔ sakaria hyɛɛ yudafoɔ a wɔwɔ yuda ne yerusalem ho nkɔm israel nyankopɔn din a ɛwɔ wɔn soɔ no mu
ɛnna sealtiel ba serubabel ne yosadak ba yesua sɔreeɛ na wɔfirii aseɛ sii nyankopɔn fie a ɛwɔ yerusalem no na nyankopɔn adiyifoɔ no ka wɔn ho na wɔsɔɔ mu
berɛ no mu ara na tatenai asuogya ha amrado ne setar bosnai ne wɔn mfɛfoɔ baa wɔn soɔ na sɛdeɛ wɔka kyerɛɛ wɔn nie hwan na ɔhyɛɛ mo sɛ monsi ɛdan yi na monto ɔfasuo yi
na wɔbisaa wɔn bio sɛ monkyerɛ yɛn nnipa a wɔresi dan yi din
nanso yudafoɔ mpanimfoɔ no nyankopɔn ani ku wɔn ho nti wɔansi wɔn kwan kɔsii sɛ asɛm no kɔduruu dario nkyɛn ansa na wɔde yei ho nwoma sane baa bio
nwoma a asuogya ha amrado tatenai ne setar bosnai ne wɔn mfɛfoɔ a wɔfiri afarsak a ɛwɔ asuogya ha soma maa wɔde kɔmaa ɔhene dario no nie
nwoma no wɔsoma maa wɔde kɔmaa no na sɛdeɛ wɔtwerɛɛ no emu nie ɔhene dario asomdwoeɛ ara nko
ma ɔhene nhunu sɛ yɛsii mu kɔɔ yuda mantam mu wɔ onyankopɔn kɛseɛ no fie hɔ na wɔde aboɔ akɛseɛ resi na wɔde nnua agugu afasuo no so na adwuma no a wɔreyɛ no rekɔ so na ɛrekɔ so yie wɔ wɔn nsam
na yɛbisaa mpanimfoɔ no na sɛ yɛsee wɔn nie hwan na ɔhyɛɛ mo sɛ monsi ɛdan yi na monto ɔfasuo yi
na yɛbisabisaa wɔn din nso sɛ yɛrebɛka akyerɛ wo na yɛatwerɛ mmarima a wɔyɛ wɔn atitire no din
na sɛ wɔbuaa yɛn nie wɔse yɛn deɛ yɛyɛ ɔsoro ne asase nyankopɔn no nkoa na yɛresi ɛdan a wɔsii no tetetete mfeɛ bebree yi a israel hene kɛseɛ bi siiɛ na ɔwieeɛ no
na ɛnam sɛ yɛn agyanom yii ɔsoro nyankopɔn no abufuo nti na ɔde wɔn hyɛɛ babelhene nebukadnessar kaldeani no nsa na ɔbubuu efie yi na ɔtutuu ɔman no kɔɔ babel
nanso babelhene kores afe a ɛdi kan no mu ɔhene kores hyɛɛ sɛ wɔnsi nyankopɔn fie yi
na nyankopɔn fie sika ne dwetɛ nnwinneɛ a nebukadnessar fa firii asɔredan a ɛwɔ babel no mu no nso ɔhene kores fa de firii babel asɔredan no mu na ɔde hyɛɛ obi a wɔfrɛ no sesbasar a ɔhyɛɛ no amrado no nsa
na ɔka kyerɛɛ no sɛ fa nnoɔma yi kɔ na fa kɔsie asɔredan a ɛwɔ yerusalem no mu na ma wɔnsi nyankopɔn dan no wɔ ne siberɛ
ɛnna sesbasar yi ara ba bɛhyɛɛ nyankopɔn dan a ɛwɔ yerusalem no aseɛ na ɛfiri berɛ no soɔ de bɛsi sɛsɛɛ yi wɔde resi ara na wɔnwiee
na afei sɛ ɛyɛ wɔ ɔhene ani so a ma wɔnhwehwɛ ɔhene adekora fie a ɛwɔ babel no mu sɛ ɛwom sɛ ɔhene kores na ɔhyɛɛ sɛ wɔnsi nyankopɔn dan yi yerusalem anaa na ɔnsoma mma wɔmmɛka deɛ ɔhene pɛ wɔ yei ho nkyerɛ yɛn
ɛnna ɔhene dario hyɛɛ sɛ wɔnkɔhwehwɛ nwoma fie deɛ wɔde akoradeɛ sie wɔ babel no
nso kuro ekbatana a ɛwɔ media mansini mu na wɔkɔhunuu nwoma mmobɔeɛ a wɔatwerɛ asɛm bi wɔ mu sei sɛ
ɔhene kores afe a ɛdi kan mu no ɔhyɛɛ mmara sɛ nyankopɔn fie a ɛwɔ yerusalem no ho deɛ wɔnsi efie no mma no nyɛ afɔrebɔbea na ne korɔn nyɛ basafa aduasa ne trɛ basafa aduasa nso
aboɔ akɛseɛ nkyerɛpɛn mmiɛnsa ne nnua nso kyerɛpɛn baako na ɛho ahweredeɛ no wɔmfa mfiri ɔhene fie mma
nso nyankopɔn fie sika ne dwetɛ nnwinneɛ a nebukadnessar kɔfa firii yerusalem asɔredan mu de baa babel no wɔnsane mfa mma na ɛnkɔ yerusalem asɔredan no mu ne siberɛ hɔ na wɔnnya no nyankopɔn fie hɔ
afei wo tatenai asuogya amrado ne setar bosnai ne mo agyinatufoɔ afarsakafoɔ a mowɔ asuogya no momfiri hɔ nkɔ akyiri
momma nyankopɔn fie adwuma no ntena hɔ na yudafoɔ amrado ne yudafoɔ mpanimfoɔ no nsi nyankopɔn fie no ne siberɛ hɔ
na me na merehyɛ makyerɛ deɛ monyɛ mma yudafoɔ mpanimfoɔ no na wɔnsi nyankopɔn fie no ɛne sɛ ɔhene nnoɔma a ɛne asuogya toɔ no wɔmfa mu bi ntua ahweredeɛ no ka pɛpɛɛpɛ mma mmammarima no na amma wɔannyae
na adeɛ a ɛhia wɔn no nantwie mma ne adwennini ne nnwan mma a wɔde bɛbɔ ɔsoro nyankopɔn hyeɛ afɔdeɛ ayuo nkyene nsa ne ngo sɛdeɛ asɔfoɔ a wɔwɔ yerusalem no bɛgyeɛ no wɔmfa mma wɔn da biara da na wɔmmma ebi nnka
na wɔmmɔ afɔdeɛ hwamhwam mma ɔsoro nyankopɔn na wɔnyi ɔhene ne ne mma nkwa so apaeɛ
mehyɛ bio sɛ obiara a ɔbɛdane asɛm yi ani no wɔnyi ne dan so mpuna mma so nsi hɔ na wɔmmɔ no mfam ho na ne fie nnane sumina
na onyankopɔn a ɔma ne din tena hɔ no bɛbutu ɔhene ne ɔman biara a wɔtene wɔn nsa dane ani sɛ wɔbɛbubu nyankopɔn fie yi wɔ yerusalem me dario na mahyɛ mmara yi ma wɔnni so pɛpɛɛpɛ
ɛnna tatenai asuogya amrado no ne setar bosnai ne wɔn mfɛfoɔ no deɛ ɔhene dario ama wɔabɛka no nti wɔyɛɛ saa pɛpɛɛpɛ
na yudafoɔ mpanimfoɔ sisii na ɛyɛɛ yie odiyifoɔ hagai ne ido ba sakaria nkɔmhyɛ no nti na wɔsisii na wɔwiee sɛdeɛ israel nyankopɔn ahyɛdeɛ ne persiahene kores ne dario ne artasasta mmara no teɛ no
na wɔwiee efie no bosome adar da a ɛtɔ so mmiɛnsa so ɔhene dario ahennie afe a ɛtɔ so nsia mu
na israelfoɔ asɔfoɔ lewifoɔ ne atukɔfoɔ no nkaeɛ de ahosan dii nyankopɔn fie anobue da no
na wɔbobɔɔ nyankopɔn fie anobue no ho afɔdeɛ anantwinini ɔha adwennini ahanu nnwammaa ahanan ne mpapo a wɔde bɔɔ israel nyinaa tiri bɔne ho afɔdeɛ dummienu sɛdeɛ israel mmusuakuo ano teɛ no
na wɔde asɔfoɔ no sisii wɔn akuakuo so ne lewifoɔ no wɔn nkyekyɛmu so maa nyankopɔn som yerusalem sɛdeɛ wɔtwerɛɛ no mose nwoma no mu no
na atukɔfoɔ no dii twam no bosome a ɛdi kan no da a ɛtɔ so dunan so
na asɔfoɔ ne lewifoɔ no dwiraa wɔn ho sɛ onipa baako wɔn nyinaa ho firii na wɔkunkumm twam adwammaa no maa atukɔfoɔ no nyinaa ne wɔn nuanom asɔfoɔ no ne wɔn ara
na israelfoɔ a wɔfiri otukorɔ mu baeɛ no ne wɔn a wɔate wɔn ho afiri asase no so amanaman no afideɛ ho baa wɔn nkyɛn bɛhwehwɛɛ awurade israel nyankopɔn no dii twam dwan no
na wɔdii apiti dapɔnna nnanson anigyeɛ mu ɛfiri sɛ awurade maa wɔn ani gyee na ɔkomm asiriahene no akoma baa wɔn so maa no hyɛɛ wɔn abasam den nyankopɔn israel nyankopɔn no fie adwuma no mu
na nsɛm yi akyiri no persiahene artasasta ahennie mu no esra a ɔyɛ seraia ba asaria ba hilkia ba
salum ba sadok ba ahitub ba
amaria ba asaria ba meraiot ba
seraia ba usi ba buki ba
abisua ba pinehas ba eleasa ba aaron ɔsɔfo panin no ba
ɔno esra no foro firi babel bae nso ɔyɛ ɔtwerɛfoɔ a na wawedare mose mmara a awurade israel nyankopɔn de maeɛ no mu ɔno na ɔhene de deɛ ɔbisaeɛ nyinaa maa no ɛfiri sɛ na awurade ne nyankopɔn nsa wɔ ne so
na israelfoɔ mu bi ne asɔfoɔ ne lewifoɔ ne nnwontofoɔ ne apono ano ahwɛfoɔ ne nsɔfokwaa no mu binom ne no foro baa yerusalem ɔhene artasasta afe a ɛtɔ so nson mu
na ɔbaa yerusalem bosome a ɛtɔ so nnum no so ɔhene no afe a ɛtɔ so nson no ara mu
na bosome a ɛdi kan no da a ɛdi kan no so wɔhyɛɛ sɛ ɔmfiri babel mforo nkɔ na bosome a ɛtɔ so nnum no da a ɛdi kan no ɔbaa yerusalem ɛfiri sɛ ne nyankopɔn ayamyɛ nsa no wɔ ne so
na esra asiesie n akoma sɛ ɔbɛhwehwɛ awurade mmara na wadi so na wakyerɛkyerɛ ahyɛdeɛ ne atemmudeɛ wɔ israel
na nwoma a ɔhene artasasta de maa ɔsɔfoɔ esra ɔtwerɛfoɔ a ɔtwerɛɛ awurade mmara nsɛm ne n ahyɛdeɛ a ɔde hyehyɛɛ israel no mu nsɛm no ne nsususoɔ nie
artasasta ahene mu hene no de kɔma ɔsɔfoɔ esra ɔsoro nyankopɔn mmara twerɛfoɔ a ɔdi mu ne ade
me na mahyɛ mmara sɛ m ahennie mu nnipa biara a ɔfiri israel man mu ne n asɔfoɔ ne lewifoɔ mu a wɔyi wɔn yam sɛ wɔbɛkɔ yerusalem no wɔne wo nkɔ
ɛfiri sɛ wɔasoma wo ɔhene ne n agyinatufoɔ nson no anim sɛ kɔ na kɔhwehwɛ yuda ne yerusalem mu sɛdeɛ wo nyankopɔn mmara a ɛwɔ wo nsam no teɛ
na fa dwetɛ ne sika a ɔhene ne n agyinatufoɔ ayi wɔn yam de akyɛ israel nyankopɔn a ne tenabea wɔ yerusalem no
ne dwetɛ ne sika a wobɛnya no babel asase nyinaa soɔ no nyinaa ne ayamyi adeɛ a ɔman ne asɔfoɔ no yi wɔn yam de ma wɔn nyankopɔn fie a ɛwɔ yerusalem no
yei nyinaa nti bɔ mmɔden fa sika no tɔ anantwie adwennini nnwammaa ne wɔn ho aduane afɔdeɛ ne ahwiesa na fa kɔbɔ afɔdeɛ afɔrebukyia a ɛwɔ mo nyankopɔn fie a ɛwɔ yerusalem no so
na adeɛ biara a wo ne wo nuanom pɛ sɛ mode dwetɛ ne sika no nkaeɛ no bɛyɛ no monyɛ no sɛdeɛ mo nyankopɔn no pɛ
nso nnoɔma a wɔde ahyɛ wo nsa ama wo nyankopɔn fie som no yi no yerusalem nyankopɔn no anim
na deɛ aka a ɛhia sɛ wohwere no nyankopɔn fie no ho no yi firi ɔhene adekora fie ma
na me ɔhene artasasta mahyɛ sikakorafoɔ a wɔwɔ asuogya no nyinaa sɛ adeɛ a ɔsɔfoɔ esra ɔsoro nyankopɔn mmara twerɛfoɔ no bɛbisa mo no nyinaa wɔmmɔ mmɔden nyɛ
ɛnkɔsi dwetɛ dwetikɛseɛ ɔha ne ayuo bɔtɔ ɔha ne nsa galɔn ahanum ne aduonum ne ngo galɔn ahanum ne aduonum ne nkyene a wɔnntumi nkan
adeɛ biara a ɔsoro nyankopɔn hyɛ no nyinaa ma wɔnyɛ no pɛpɛɛpɛ mma ɔsoro nyankopɔn fie no na n abufuo ansɔre antia ɔhene ne ne mma ahennie no
na yɛrema moahunu sɛ asɔfoɔ ne lewifoɔ ne nnwontofoɔ ne apono ano ahwɛfoɔ ne nsɔfokwaa ne asomfo a wɔwɔ nyankopɔn fie no nyinaa obiara nni ho kwan sɛ ɔgye wɔn toɔ amanneɛ anaa akwanneɛ
na wo esra sɛdeɛ wo nyankopɔn nyansa a ɛwɔ wo tirim no teɛ no hyehyɛ atemmufoɔ ne asɛnnifoɔ na wɔnni ɔman a wɔwɔ asuogya no nyinaa nsɛm wɔn a wɔnim wo nyankopɔn mmara no nyinaa na wɔn a wɔnnim nso momma wɔnhunu
na obiara a ɔrenni wo nyankopɔn no mmara ne ɔhene mmara soɔ no ɛdi okum oo asutware oo afideɛ fa oo anaa duamda oo wɔmmɔ mmɔden mmu no ɛho atɛn
nhyira nka awurade yɛn agyanom nyankopɔn a ɔde saa asɛm yi ahyɛ ɔhene akoma mu sɛ ɔde rebɛhyehyɛ awurade fie a ɛwɔ yerusalem no
na wakom adɔeɛ aba me soɔ wɔ ɔhene ne n agyinatufoɔ ne ɔhene mmapɔmma atumfoɔ nyinaa anim na me nso menyaa ahoɔden ɛfiri sɛ awurade me nyankopɔn nsa wɔ me so na meboaa israel mu atitire ano mehyiaa sɛ wɔne me mforo nkɔ
na yeinom ne wɔn agyanom atitire ne wɔn awoɔ ntoatoasoɔ wɔn a wɔne me firi babel foro kɔeɛ ɔhene artasasta ahennie mu no
pinehas mma mu gersom itamar mma mu daniel dawid mma mu hatus
sekania mma mu paros mma mu sakaria a na wɔkan n abusua mu mmarima ɔha aduonum kaa ne ho
pahat moab mma mu seraia ba eliehoenai na mmarima ahanu ka ne ho
sekania mma mu yahasiel ba na mmarima ahasa ka ne ho
adin mma mu yonatan ba ebed na mmarima aduonum ka ne ho
elam mma mu atalia ba yesaia na mmarima aduɔson ka ne ho
sefatia mma mu mikael ba sebadia na mmarima aduɔwɔtwe ka ne ho
yoab mma mu yehiel ba obadia na mmarima ahanu dunwɔtwe ka ne ho
selomit mma mu yosifia ba na mmarima ɔha aduosia ka ne ho
bebai mma mu bebai ba sakaria na mmarima aduonu nwɔtwe ka ne ho
asgad mma mu hakatan ba yohanan na mmarima ɔha ne du ka ne ho
na adonikam mma a wɔdi akyire no mu wɔn din nie elifelet yeiel ne semaia na mmarima aduosia ka wɔn ho
na bigwai mma mu utai ne sabud na mmarima aduɔson ka wɔn ho
na meboaboaa wɔn ano mehyiaa asuo a ɛsene kɔ ahawa no ano na yɛkyeree nsraban hɔ nnansa na mehwɛɛ ɔman no ne asɔfoɔ no mu na manhunu lewi mma mu bi hɔnom
ɛnna mesoma maa wɔkɔfrɛɛ eliesa ariel semaia elnatan yarib elnatan natan sakaria ne mesulam a wɔyɛ atitire ne yoiarib ne elnatan a wɔyɛ akyerɛkyerɛfoɔ
na mehyɛɛ wɔn sɛ wɔnkɔka nkyerɛ otitire ido wɔ kasifia kuro mu na mede nsɛm mehyɛɛ wɔn anom sɛ wɔne ido ne ne nuanom nsɔfokwaa a wɔwɔ kasifia kuro mu no nkɔkasa na wɔmfa asomfo a wɔbɛsom yɛn nyankopɔn fie no mmrɛ yɛn
na yɛn nyankopɔn ayamyɛ nsa a ɛwɔ yɛn soɔ nti wɔbrɛɛ yɛn ɔba nimdefoɔ bi a ɔfiri lewi ba mahli a ɔyɛ israel ba mma mu serebia ne ne mma ne ne nuanom nnipa dunwɔtwe
ne hasabia ne yesaia a ɔka ne ho a wɔfiri merari mma mu ne nuanom ne wɔn mma nnipa aduonu
ne nsɔfokwaa a dawid ne mmapɔmma no de wɔn maa lewifoɔ som no nsɔfokwaa ahanu aduonu wɔbobɔɔ wɔn nyinaa din
ɛnna mepaee mmuadadie wɔ ahawa asuo no soɔ sɛ yɛrebrɛ yɛn ho ase yɛn nyankopɔn anim ahwehwɛ ne hɔ ɔkwan tenenee ama yɛn ne yɛn mma nkumaa ne yɛn nnoɔma nyinaa
na ɛyɛɛ me aniwu sɛ mɛbisa ɔhene hɔ dɔm ne apɔnkɔsotefoɔ sɛ wɔmmoa yɛn yɛn atamfoɔ ho ɔkwan mu ɛfiri sɛ yɛka kyerɛɛ ɔhene sɛ yɛn nyankopɔn no nsa wɔ wɔn a wɔhwehwɛ no nyinaa so ma papa na ne tumi ne n abufuo wɔ wɔn a wɔgya no nyinaa so
na yɛdii abuada hwehwɛɛ yei yɛn nyankopɔn nsam na ɔtiee yɛn
ɛnna meyii asɔfoɔ mpanimfoɔ no mu dummienu serebia ne hasabia ne wɔn nuanom mu du a wɔka wɔn ho
na mekarii dwetɛ ne sika ne nnwinneɛ no yɛn nyankopɔn fie mmasoɔ afɔrebɔdeɛ a ɔhene ne n agyinatufoɔ ne ne mmapɔmma ne israel a wɔwɔ hɔ no nyinaa bɛmaa soɔ no mede mehyɛɛ wɔn nsa
na mekarii dwetɛ dwetikɛseɛ ahansia aduonum mehyɛɛ wɔn nsa ne dwetɛ nnwinneɛ dwetikɛseɛ ɔha sika nso dwetikɛseɛ ɔha
ne sika nkuruwa aduonu a ano si sika nsuruboaa apem ne kɔbere mfrafraeɛ nahanaha a ɛyɛ nnwinneɛ mmienu a ne boɔ yɛ den sɛ sika
na mesee wɔn sɛ mo deɛ moyɛ kronkron ma awurade na nnoɔma yi yɛ akronkronneɛ na dwetɛ ne sika yi yɛ ayamyi adeɛ ma awurade mo agyanom nyankopɔn no
monhwɛ nkora nkɔsi sɛ mobɛkarie asɔfoɔ ne lewifoɔ mpanin ne israel agyanom mmapɔmma a ɛwɔ yerusalem no anim de ahyɛ awurade fie mpia no mu
na asɔfoɔ ne lewifoɔ no soaa dwetɛ ne sika ne nnoɔma a wɔkariiɛ no sɛ wɔde reba yerusalem de abɛma yɛn nyankopɔn fie
na bosome a ɛdi kan no da a ɛtɔ so dummienu no mu yɛtu firii ahawa asuo no ano sɛ yɛrekɔ yerusalem na yɛn nyankopɔn nsa wɔ yɛn so na ɔyii yɛn firii atamfoɔ ne wɔn a wɔtɛ ɔkwan mu no nsam
na yɛduruu yerusalem na yɛtenaa hɔ nnansa
na ɛda a ɛtɔ so nnan no wɔkarii dwetɛ ne sika ne nnwinneɛ no yɛn nyankopɔn fie de hyɛɛ uria ba ɔsɔfoɔ meremot ne pinehas ba eleasa a ɔka ne ho no nsa na lewifoɔ yesua ba yosabad ne binui ba noadia nso ka wɔn ho
wɔde ne nyinaa ne dodoɔ ne ne duro so hyɛɛ wɔn nsa na wɔtwerɛɛ ne duro no nyinaa berɛ no mu
na atukɔfoɔ a wɔfiri nnommum mu baeɛ no de ɔhyeɛ afɔdeɛ yi brɛɛ israel nyankopɔn no anantwinini dummienu adwennini aduɔkron nsia nnwanten mma aduɔson nson bɔne ho afɔdeɛ mpapo dummienu wɔde ne nyinaa bɔɔ ɔhyeɛ afɔdeɛ maa awurade
na wɔde ɔhene mmara no maa ɔhene amradofoɔ ne aberempɔnfoɔ a wɔwɔ asuogya mantam no na wɔwowaa ɔman no ne nyankopɔn fie no
na wɔwiee yeinom no mmapɔmma no baa me nkyɛn sɛ israel man ne asɔfoɔ ne lewifoɔ no ntee wɔn ho mfirii nsase so aman sɛ kanaanfoɔ hetifoɔ perisifoɔ yebusifoɔ amonfoɔ moabfoɔ misraimfoɔ ne amorifoɔ akyiwadeɛ ho
ɛfiri sɛ wɔafefa wɔn mmammaa mu bi na wɔne wɔn mma awareware wɔn na yɛn asefoɔ kronkron no de wɔn ho akɔfrafra nsase no so aman no mu na mmapɔmma ne amampanin no na ɛdi mmarato yi mu kan
na metee asɛm yi no mesunsuanee m atadeɛ ne me batakari mu na metutuu me tirinwi ne me bɔgyesɛ na mede ahodwirie metenaa ase
na wɔn a israel nyankopɔn nsɛm yɛɛ wɔn ahopopoɔ atukɔfoɔ no mmarato nti no nyinaa boaboaa wɔn ano baa me nkyɛn na me deɛ mede ahodwirie metenaa hɔ ara kɔsii anwummerɛ afɔrebɔ berɛ
na anwummerɛ afɔrebɔ mu no mesɔre firii m awerɛhoɔ no mu nso na masunsuane m atadeɛ ne me batakari mu na mekotoo me nankoroma anim metrɛɛ me nsam mekyerɛɛ awurade me nyankopɔn
sɛ me nyankopɔn m ani awu na ɛyɛ me fɛre sɛ mɛma m ani so makyerɛ woɔ me nyankopɔn ɛfiri sɛ yɛn amumuyɛ adɔɔso atra yɛn ti na yɛn asodie aso akɔduru ɔsoro
ɛfiri yɛn agyanom berɛ soɔ no asodie kɛseɛ mu na yɛwɔ ara de abɛduru nnɛ yi na yɛn amumuyɛ no nti wɔayi yɛn yɛn ahemfo ne yɛn asɔfoɔ ahyɛ nsase so ahemfo nsa wɔ afena nnommumfa ɔfomfa ne animguaseɛ mu sɛdeɛ ɛte nnɛ yi
na afei seesei nko ara na wɔayi awurade yɛn nyankopɔn hɔ adom akyerɛ yɛn ama wɔagya yɛn nkaeɛ a wɔafiri mu afire nanso wɔama yɛn pɛɛwa wɔ ne kronkronbea sɛ yɛn nyankopɔn bɛte yɛn anim na wama yɛanya nkwa kakra yɛn nkoayɛ mu
na yɛyɛ nkoa nanso yɛn nkoayɛ mu no yɛn nyankopɔn nnyaa yɛn na mmom wama persia ahemfo ayɛ yɛn adɔeɛ na yɛanya ahoɔden a yɛde si yɛn nyankopɔn fie na yɛnkyekyere n akurofo na wɔmma yɛn ɔfasuo bi wɔ yuda ne yerusalem
na afei ɛdeɛn na yɛnka yɛn nyankopɔn yei akyi sɛ yɛagya wo mmara nsɛm no
a wonam wo nkoa adiyifoɔ no soɔ hyɛeɛ sɛ asase a morekɔ akɔdi soɔ no yɛ asase a ɛho akum nsase so aman figuo no mu wɔ akyiwadeɛ a wɔde ayɛ so ma firi ano akɔpem ano wɔn afideɛ mu no nti
na afei mommfa mo mmammaa mmma wɔn mmammarima na monnnye wɔn mmammaa mmma mo mmammarima na monnhwehwɛ wɔn ɔmannwoeɛ ne wɔn yiedie ara da deɛ ɛbɛyɛ na mo ho bɛyɛ den na moadi asase no so nnepa na mode agya mo mma ma wɔadi so akɔsi daa
na deɛ yɛn nneyɛɛ bɔne ne yɛn asodie kɛseɛ nti ɛbaa yɛn soɔ no nyinaa akyiri yi nso wo yɛn nyankopɔn woadi yɛn ho adɔna woamma no annuru yɛn amumuyɛ so na woama yɛafiri mu sɛdeɛ ɛteɛ yi
yɛnsane mmu wo mmara nsɛm so na yɛmfa yɛn ho nkɔbɔ akyiwadeɛ aman yi ho wɔ awadeɛ mu anaa anka wo bo remfu yɛn nkɔsi sɛ yɛn nyinaa bɛsa a obi renka mfiri mu anaa
awurade israel nyankopɔn ɔteneneeni ne wo ɛfiri sɛ wɔagya yɛn nkaeɛ bi a wɔafiri mu sɛdeɛ ɛte nnɛ yi hwɛ yɛwɔ w anim yɛn asodie mu na yei nti obiara biara rentumi nnyina w anim
na esra rebɔ mpaeɛ na ɔde esu ne fam da repae mu ka wɔ nyankopɔn fie no anim no israel mu asafo kɛseɛ pa ara mmarima ne mmaa ne mmɔfra boaboaa wɔn ano baa ne nkyɛn na ɔman no suu esu kɛseɛ
ɛnna yehiel ba sekania a ɔfiri elam mma mu gyee so ka kyerɛɛ esra sɛ yɛn deɛ yɛafom yɛn nyankopɔn sɛ yɛawareware mmaa ananafoɔ afiri asase no so aman mu nanso anidasoɔ da so wɔ hɔ ma israel
enti momma yɛne yɛn nyankopɔn mpam sɛ yɛbɛyi yɛn yerenom no nyinaa ne mma a wɔawowo wɔn no afiri yɛn mu me wura ne wɔn a yɛn nyankopɔn mmara asɛm no ma wɔn ho popoɔ no afotuo no nti na wɔnyɛ no sɛdeɛ mmara no teɛ
sɔre na wo so na asɛm yi da na yɛn deɛ yɛdi w akyi ma wo ho nyɛ den na yɛ
ɛnna esra sɔreeɛ na ɔmaa asɔfoɔ mpanimfoɔ ne lewifoɔ ne israel nyinaa kekaa ntam sɛ wɔbɛdi asɛm yi so na wɔkekaa ntam no
na esra sɔre firii nyankopɔn fie no anim na ɔkɔɔ eliasib ba yohanan pia mu na ɔkɔɔ hɔ no wannidi na nsuo nso wannom ɛfiri sɛ ɔdii atukɔfoɔ no mfomsoɔ ho abooboo
na wɔpae mu kyinii yuda ne yerusalem kyerɛɛ atukɔfoɔ no nyinaa sɛ wɔmmoaboa wɔn ano mmɛhyia wɔ yerusalem
na obiara a ɔremma nnansa mu sɛ mmapɔmma ne mpanimfoɔ afotuo no teɛ no wɔbɛsɛe n afideɛ nyinaa pasapasa na ɔno nso wɔbɛtu no afiri atukɔfoɔ badwa no mu
ɛnna yuda ne benyamin mmarima nyinaa boaboaa wɔn ano bɛhyiaa yerusalem nnansa mu ɛyɛ bosome a ɛtɔ so nkron no da a ɛtɔ so aduonu na ɔman no nyinaa tenatenaa nyankopɔn fie no anim mpraeɛ no so na asɛm no ne osu kɛseɛ bi nti wɔn ho popoe
na ɔsɔfoɔ esra sɔre gyina ka kyerɛɛ wɔn sɛ mo deɛ moafom sɛ moawareware mmaa ananafoɔ na mode ama israel asodie no adɔɔso
na afei mompae mu nka mo bɔne nkyerɛ awurade mo agyanom nyankopɔn na monyɛ deɛ ɔpɛ no na monte mo ho mfiri asase so aman ne mmaa ananafoɔ no ho
ɛnna badwa no nyinaa de nne kɛseɛ gyee so kaa sɛ ɛte saa ɛsɛ sɛ yɛyɛ sɛdeɛ woaka no
nso ɔman no dɔɔso na osutɔ berɛ yi nso yɛrentumi nnyina abɔntene so na adwuma no nso nyɛ da koro anaa nnannu adwuma na yɛama yɛn mmarato adɔɔso asɛm yi mu
enti ma yɛnyi yɛn mmapɔmma mma badwa no nyinaa na wɔn a wɔwɔ yɛn nkuro mu a wɔawareware mmaa ananafoɔ nyinaa mmra berɛ a wɔahyehyɛ mu na kuro biara mu mpanimfoɔ ne emu atemmufoɔ nka wɔn ho nkɔsi sɛ wɔbɛsianka yɛn nyankopɔn abufuo a adɔ asɛm yi ho no afiri yɛn soɔ
nso asahel ba yonatan ne tikwa ba yahasia sɔre tiaa yei ho na mesulam ne sabetai lewini no boaa wɔn
na atukɔfoɔ no yɛɛ saa na ɔsɔfoɔ esra yiyii mmarima a wɔyɛ agyanom atitire wɔn mpanimfie soɔ na wɔbobɔɔ wɔn nyinaa din na wɔtenatenaa ase bosome a ɛtɔ so du no da a ɛdi kan no mu sɛ wɔrehwehwɛ asɛm no mu
na wɔne mmarima a wɔawareware mmaa ananafoɔ no nyinaa wiee asɛm no ka bosome a ɛdi kan no da a ɛdi kan no mu
na wɔhunuu asɔfoɔ mma mu wɔn a wɔawareware mmaa ananafoɔ yosadak ba yesua ne ne nuanom mu maaseia ne eliesa ne yarib ne gedalia
na wɔhyɛɛ bɔ sɛ wɔbɛgyae wɔn yerenom no na wɔde odwennini bɔɔ wɔn asodie no ho afɔdeɛ
ne imer mma mu hanani ne sebadia
ne harim mma mu maaseia ne elia ne semaia ne yehiel ne usia
ne pasur mma mu eliehoenai maaseia ismael netanel yosabad ne elasa
na lewifoɔ mu yosabad ne simei ne kelaia a ɔne kelita petahia yuda ne eliesa
ne nnwontofoɔ ne eliasib ne apono ano ahwɛfoɔ mu salum ne telem ne uri
na israel mu paros mma mu ramia yisia malkia miamin eleasa malkia ne benaia
ne elam mma mu matania sakaria yehiel abdi yeremot ne elia
ne satu mma mu elioenai eliasib matania yeremot sabad ne asisa
ne bebai mma mu yehohanan hanania sabai ne atlai
ne bani mma mu mesulam maluk adaia yasub seal yeremot
ne pahat moab mma mu adna kelal benaia maaseia matania besalel binui manase
ne harim mma eliesa yissia malkia semaia simeon
benyamin maluk semaria
hasum mma mu matenai matata sabad elifelet yeremai manase simei
bani mma mu maadai amram uel
benaia bedeia keluhi
wania meremot eliasib
matania matenai yaasu
bani binui simei
selemia natan adaia
maknadebai sasai sarai
asarel selemia semaria
salum amaria yosef
nebo mma mu yeiel matitia sabad sebina yadau yoel benaia
na yeinom nyinaa awareware mmaa ananafoɔ na wɔgyaagyaee wɔn maa wɔne wɔn mma kɔeɛ
﻿ hakalia ba nehemia nsɛm nie na bosome kislew kislew ɛte sɛ bosome obubuo mpaemu kɔsi ɔpɛnimma bosome mpaemu mu afe a ɛtɔ so aduonu a mewɔ susan aban mu no
hanani me nuanom mu baako ne mmarima bi a wɔfiri yuda bae na mebisaa wɔn yudafoɔ a wɔfirii mu firiiɛ a wɔkaa nnommumfa no mu no ne yerusalem ho asɛm
na wɔka kyerɛɛ me sɛ nnommum no nkaeɛ a wɔaka wɔ asase no soɔ no wɔ amaneɛ kɛseɛ ne ahohora mu na yerusalem afasuo no abubu na n apono nso wɔde ogya ahye
na metee nsɛm yi no metenaa ase mesui na medii abooboo nna bi na medii abuada na mebɔɔ mpaeɛ ɔsoro nyankopɔn no anim
na mese ao awurade ɔsoro nyankopɔn onyankopɔn kɛseɛ a ne ho yɛ hu a wokora apam ne adɔeɛ ma wɔn a wɔdɔ woɔ ne wɔn a wɔdi wo mmara nsɛm soɔ no
ma w aso mmra so na w aniwa mmue na fa tie w akoa mpaeɛ a merebɔ no w anim nnɛ awia ne anadwo ama wo nkoa israelfoɔ ne ka a mereka israelfoɔ bɔne a yɛayɛ woɔ no na me nso ne m agya fie ayɛ bɔne
fom na yɛafom woɔ na yɛanni wo mmara nsɛm ne ahyɛdeɛ ne atemmudeɛ a wohyɛɛ w akoa mose no so
na kae asɛm a wode hyɛɛ w akoa mose no sɛ mo deɛ mofom a me nso mɛbɔ mo apete aman mu
na sɛ mosane ba me nkyɛn na mohwɛ me mmara nsɛm di so a ɛnneɛ sɛ wɔpamo mo kɔ ɔsoro ano nohoa a ɛhɔ ara na mɛfiri maboaboa mo ano mede mo aba faako a mayi sɛ mɛma me din atena hɔ no
na wɔn nso wɔyɛ wo nkoa ne wo man a wode wo tumi kɛseɛ ne wo nsa a ɛyɛ den agye wɔn
ao awurade ma w aso mmra w akoa mpaebɔ ne wo nkoa a wo din suro yɛ wɔn fɛ mpaebɔ so na ma no nsi w akoa yie nnɛ na ma no mmɔborɔhunu ɔbarima yi anim nso na mene ɔhene nsahyɛni wɔ ɛberɛ no mu
na ɔhene artasasta afe a ɛtɔ so aduonu bosome nisan nisan ɛte sɛ bosome ɔbɛnem mpaemu kɔsi oforisuo bosome mpaemu mu no na nsa si n anim na memaa nsa no so de maa ɔhene no nso na menyɛɛ m anim mmɔbɔmmɔbɔ da
na ɔhene bisaa me sɛ ɛfiri deɛn so na w anim ayɛ mmɔbɔmmɔbɔ sɛɛ na wonyare nso yei nyɛ hwee sɛ akoma mu awerɛhoɔ na mesuroo pii pa ara
na mesee ɔhene no sɛ ɔhene nkwa so kɔsi daa ɛdeɛn nti na m anim renyɛ mmɔbɔmmɔbɔ sɛ kuro a m agyanom adamena wɔ mu no ayɛ akurofo na wɔde ogya ahye n apono no
na ɔhene no ka kyerɛɛ me sɛ na ɛdeɛn na worehwehwɛ yi ɛnna mebɔɔ ɔsoro nyankopɔn mpaeɛ
na mesee ɔhene no sɛ sɛ ɛyɛ ɔhene anisɔ na sɛ w akoa anya w anim adom a anka woasoma me yuda ama makɔ m agyanom adamena kuro no mu makɔkyekyere bio
na ɔhene ne ɔhemmaa a ɔte ne nkyɛn ka kyerɛɛ me sɛ wo korɔ no bɛkyɛre akɔsi da bɛn na da bɛn na wobɛsane aba na ɛsɔɔ ɔhene no ani sɛ ɔbɛgya me kwan na mehyɛɛ no da
na mesee ɔhene no sɛ sɛ ɛsɔ ɔhene ani a ma wɔmma me nwoma na memfa menkɔma asuogya amradofoɔ no sɛ wɔnnya me kwan nkɔsi sɛ mɛduru yuda
ne nwoma nso a mede bɛkɔ akɔma ɔhene kwaeɛhwɛfoɔ asaf sɛ ɔmma me nnua a mede bɛyɛ aban a ɛwɔ efie no ho apono no mpuna ne kuro no fasuo no deɛ ne efie a merekɔ mu no deɛ no na me nyankopɔn ayamyɛ nsa a ɛwɔ me soɔ no nti ɔhene no maa me
na meduruu asuogya amradofoɔ no nkyɛn na mede ɔhene nwoma no memaa wɔn nso na ɔhene asoma dɔm asafohene bi ne apɔnkɔsotefoɔ aka me ho
na horonni sanbalat ne tobia akoa amonni no teeɛ no ɛyɛɛ wɔn ya kɛse sɛ onipa bi aba rebɛhwehwɛ yiedie ama israelfoɔ
na mebaa yerusalem na medii hɔ nnansa
na mesɔree anadwo me ne mmarima kakraa bi a wɔka me ho nso na menkaa deɛ onyankopɔn de ahyɛ m akoma mu sɛ menyɛ memma yerusalem no menkyerɛɛ onipa biara na aboa biara nso nka me ho sɛ aboa a mete ne soɔ no
na mefaa bonhwa pono no mu mefirii adi anadwo no mefaa ntweaseɛ nsuo aniwa no anim mekɔɔ sumina pono ano na mehwɛɛ yerusalem afasuo a abubuo ne n apono a wɔde ogya ahyeɛ no
na mesene mekɔɔ nsuo aniwa pono no ano ne ɔhene tadeɛ ho nanso na m aboa a mete no soɔ no nnya baabiara mfa
ɛnna anadwo no meforoo subonhwa no mekɔhwɛɛ ɔfasuo no na mesane mefaa bonhwa pono no mu mebaa bio
na mmapɔmma no nnim deɛ mekɔeɛ ne deɛ meyɛeɛ na yudafoɔ asɔfoɔ mmakoma mmapɔmma ne nkaeɛ a wɔbɛyɛ adwuma no na mennya menka menkyerɛɛ wɔn
ɛnna mesee wɔn sɛ mo ara mohunu amaneɛ a yɛwɔ mu sɛ yerusalem ayɛ akurofo na ɛho apono nso wɔde ogya ahyeɛ mommra mma yɛnto yerusalem afasuo no na yɛanyɛ ahohora bio
na meka kyerɛɛ wɔn me nyankopɔn nsa a ɛyɛ wɔ me soɔ ne ɔhene asɛm a ɔka kyerɛɛ me no ɛnna wɔkaa sɛ momma yɛnsɔre na yɛnsi na wɔhyehyɛɛ wɔn abasam den maa adwuma pa no
na horonni sanbalat ne tobia akoa amonni no ne arabni gesem teeɛ no wɔdii yɛn ho fɛw na wɔbuu yɛn animtia kaa sɛ asɛm bɛn na moredie yi ɔhene anim atua na moreteɛ yi
na meyii wɔn ano sɛ ɔsoro nyankopɔn no ɔno na ɔbɛma no asi yɛn yie na yɛn ne nkoa bɛsɔre asi na mo deɛ monni kyɛfa ne tumi ne nkaeɛ biara wɔ yerusalem
na ɔsɔfopanin eliasib ne ne nuanom asɔfoɔ no sɔree na wɔsii nnwan pono no wɔdwiraa ho na wɔsisii n apono no wɔyɛɛ no kronkron firii ɔha abantenten no ho de kɔsii hananel abantenten no ho
na yeriko mmarima sii deɛ ɛtoa soɔ na imri ba sakur nso sii deɛ ɛtoa soɔ
na mpataa pono no senaa mma na wɔsiiɛ wɔn na wɔsamm soɔ na wɔsisii n apono ne mpratwom ne n adaban
wɔn nkyɛn mu na hakkos ba uria ba meremot miamiaa mu wɔn nkyɛn mu nso na mesesabel ba berekia ba mesulam miamiaa mu wɔn nkyɛn mu na baana ba sadok miamiaa mu
wɔn nkyɛn mu na tekoafoɔ miamiaa mu na wɔn aberempɔn amfa wɔn kɔn ammɛhyɛ wɔn wura anaasɛ awuranom adwuma no mu
na ɛpono dada no pasea ba yoida ne besodeia ba mesulam miamiaa mu wɔn na wɔsamm soɔ na wɔsii n apono ne ne mpratwom ne n adaban
wɔn nkyɛn mu na gibeonni melatia ne meronotni yadon gibeon ne mispa mmarima a wɔhyɛ asuogya amrado no aseɛ no miamiaa mu
deɛ ɛtoa wɔn so na harhaia ba usiel a ɔfiri sika adwumfoɔ mu no miamiaa mu deɛ ɛtoa ne so na hanania nnufrafoɔ ba no miamiaa mu na wɔmaa yerusalem yɛɛ den de kɔsii ɔfasuo tɛtrɛtɛ no so
wɔn nkyɛn mu na hur ba refaia yerusalem fa so safohene miamiaa mu
deɛ ɛtoa wɔn so mu na harumaf ba yedaia miamiaa ne fie ntentensoɔ deɛ no mu deɛ ɛtoa ne so mu na hasabneia ba hatus miamiaa mu
esini bi nso na harim ba malkia ne pahat moab ba hasub miamiaa mu ne afononoo abantenten no nso
deɛ ɛtoa ne so na halohes ba salum yerusalem fa so safohene miamiaa mu ɔno ne ne mmammaa
bonhwa pono no hanum ne sanoafoɔ miamiaa mu wɔn na wɔtoeɛ na wɔsisii ano apono ne mpratwom ne n adaban na wɔtoo ɔfasuo no basafa ahanum de kɔsii sumina pono ano
sumina pono no deɛ rekab ba malkia bet hakerem ɔmansin no so safohene na ɔmiamiaa mu ɔno na ɔtoeɛ na ɔkataa soɔ na ɔsisii ano apono ne mpratwom ne n adaban
na nsutire pono no kol hose ba salum mispa abupɛn no so safohene na ɔmiamiaa mu ɔno na ɔtoeɛ na ɔkataa soɔ na ɔsisii ano apono ne mpratwom ne n adaban ɔtoo nsuka ho fasuo nso ɔhene turo no ho de kɔsii ntwedeɛ a ɛsiane firi dawid kuro mu no ho
ɔno so na asbuk ba nehemia betsur ɔmansin fa so safohene bɛtoa miamiaa mu de kɔsii dawid adamena ntentensoɔ ne ɔtareɛ a wɔyɛeɛ no ho ara de kɔsii nnɔmmanin fie
ɔno so na lewifoɔ no bani ba rehum bɛtoa miamiaa mu deɛ ɛtoa ne so na hasabia keila abupɛn fa so safohene miamiaa mu maa ne mansini
ɔno so na wɔn nuanom henadad ba bawai keila ɔmansin fa so safohene bɛtoaa so miamiaa mu
deɛ ɛtoa ne so na yesua ba eser mispa safohene miamiaa esini a ɛka ho no mu kokoam amiadeɛ dan ntwedeɛ no ntentensoɔ
ɔno so na sabai ba baruk bɛtoa bɔɔ mmɔden miamiaa esini a ɛka ho no mu firi ntweaso no ho de kɔsii ɔsɔfo panin eliasib fie pono ano
ɔno so na hakos ba uria ba meremot bɛtoa miamiaa esini a ɛtɔ so mmienu no mu de firi eliasib fie pono ano kɔsii eliasib fie awieeɛ nohoa
ɔno so na asɔfoɔ no yordan nsunoafoɔ no bɛtoaa so miamiaa mu
wɔn so na benyamin ne hasub bɛtoaeɛ wɔn fie ntentensoɔ wɔn so na anania ba maaseia ba asaria bɛtoaeɛ wɔ ne fie ho
ɔno so na henadad ba binui bɛtoaeɛ miamiaa esini a ɛka ho no mu de firi asaria fie no ho kɔsii kokoa no mu ne ntweaso no ho
usai ba palal dii ntweaso no ne abantenten a ɛtene firi atifi ahemfie nneduafoɔ abannwa ho no ntentensoɔ ɔno so na paros ba pedaia diiɛ
na nsɔfokwaa no tenaa ofel de kɔsii nsuo pono no ntentensoɔ apueeɛ ne abantenten a ɛfiri adie no fam
ɔno so na tekoafoɔ no bɛtoaeɛ miamiaa esini a ɛtɔ so mmienu mu abantenten kɛseɛ a ɛfiri adie no ntentensoɔ kɔsii ofel fasuo no ho
ɛfiri apɔnkɔ pono ano na asɔfoɔ no miamiaa deɛ ɛwɔ wɔn afie ntentensoɔ mu
wɔn so na imer ba sadok bɛtoaɛ ne fie ntentensoɔ ɔno so na sekania ba semaia apueeɛ pono ano hwɛfoɔ no bɛtoaeɛ
ɔno so na selemia ba hanania ne hanun a ɔyɛ salaf ba a ɔtɔ so nsia no bɛtoaeɛ miamiaa esini a ɛtɔ so mmienu no mu ɔno so na berekia ba mesulam bɛtoaeɛ ne pia ntentensoɔ
ɔno so na malkia sika dwumfoɔ ba no bɛtoaeɛ kɔsii nsɔfokwaa ne adwadifoɔ no fie badwa pono no ntentensoɔ kɔsii ntweaso abansoro dan no ho
na ntweaso abansoro dan no ne nnwan pono no ntam no sika adwumfoɔ ne adwadifoɔ na wɔmiamiaa mu
na sanbalat tee sɛ yɛreto ɔfasuo no ne bo hurui na ɔnyaa abufuo pii pa ara na ɔdii yudafoɔ no ho fɛw
na ɔkaa no ne nuanom ne samaria dɔm no anim sɛ ɛdeɛn na yudafoɔ bɛtɛbɛtɛɛfoɔ yi reyɛ yi wɔbɛsiesie nnoɔma wɔbɛbɔ afɔdeɛ wɔbɛwie no da koro wɔbɛnyanenyane aboɔ no afiri nkunkumaboɔ akuakuo a ahyehyeɛ no mu
na amonni tobia a ɔgyina ne nkyɛn no kaa sɛ deɛ wɔretoɔ yi mpo sɛ sakraman foro a ɔbɛbu wɔn aboɔ fasuo no
tie yɛn nyankopɔn sɛ yɛabɔ adapaa na dane wɔn ahohora bua wɔn atifi na fa wɔn yɛ asadeɛ nnommumfa asase so
na nkata wɔn amumuyɛ so na wɔn bɔne nso mma wɔmmpepa no w anim na wɔafu wo bo abantofoɔ no anim
na yɛtoo ɔfasuo no na wɔtoatoaa ɔfasuo no nyinaa so kɔduruu ne fa so ɛfiri sɛ na ɔman no wɔ adwene pa ma adwuma no
na sanbalat ne tobia ne arabfoɔ ne amonfoɔ ne asdodfoɔ no tee sɛ wɔretoatoa yerusalem afasuo no ahyia na wɔafiri aseɛ retuatua ntokuro no wɔn bo fuu sɛ
na wɔn nyinaa kɔɔ apam yɛɛ baako sɛ wɔne yerusalem rebɛko na wɔayɛ no sakasaka
na yɛbɔɔ yɛn nyankopɔn mpaeɛ na wɔn nti yɛsisii awɛmfoɔ awia ne anadwo wɔn anim
na yuda kaa sɛ nnesoasoafoɔ no ahoɔden so ahwan nkunkumaboɔ no nso dɔɔso enti yɛrentumi nto ɔfasuo no
na yɛn ahohiahiafoɔ no kaa sɛ mommma wɔnnte na wɔnnhunu kɔsi sɛ yɛbɛduru wɔn mu akunkum wɔn ama adwuma no to atwa
na ɛbaa sɛ yudafoɔ a wɔtete wɔn ho no firi nkuro no nyinaa mu bɛka kyerɛɛ yɛn bɛyɛ mprɛdu sɛ wɔrepam yɛn ho apam bɔne
ɛnna mede nnipa sisii aseɛ aseɛ hɔnom ɔfasuo no akyi deɛ ɛhɔ deda hɔ no na mede ɔman no sisii sɛdeɛ wɔn mmusua teɛ wɔkurakura wɔn nkrantɛ ne wɔn mpea ne wɔn tadua
na mekɔhwɛe na mesɔree na mesee mmakoma ne mpanimfoɔ ne ɔman no nkaeɛ sɛ monnsuro wɔn awurade kɛseɛ a ne ho yɛ hu no mmom na monkae no na monko mma mo nuanom ne mo mmammarima ne mo mmammaa ne mo yerenom ne mo afie
na yɛn atamfoɔ no tee sɛ wɔabɛka akyerɛ yɛn no onyankopɔn maa wɔn agyina no yɛɛ ɔkwa na yɛn nyinaa sane baa ɔfasuo no ho bɛtoaa yɛn adwuma so
na ɛfiri da no me mmeranteɛ fa fraa mu yɛɛ adwuma na wɔn mu fa nso kurakuraa mpea ne akyɛm ne tadua wɔn amiadeɛ mu na asafohene no gyinaa yuda fie nyinaa akyi
wɔn a wɔtotoo ɔfasuo no ne wɔn a wɔsoso nnesoa ne wɔn a wɔsoasoaa wɔn no wɔde nsa baako reyɛ adwuma na wɔde baako kura akodeɛ mu
na wɔn a wɔtoɔ no nyinaa bobɔ wɔn nkrantɛ wɔ wɔn asene na na wɔde retoɔ na ntotorobɛntohyɛnfoɔ wɔ me nkyɛn
na mesee mmapɔmma ne mpanimfoɔ ne ɔman no nkaeɛ sɛ adwuma no dɔɔso na emu trɛ na yɛn nso yɛapaepae yɛn mu ɔfasuo no so onipa ne ne yɔnko ntam ware
enti baabiara a mobɛte totorobɛnto nka no ɛhɔ na mommoa mo ano mmɛhyia yɛn nkyɛn yɛn nyankopɔn bɛko ama yɛn
saa na yɛyɛɛ adwuma na wɔn mu fa kurakuraa mpea firi adekyeeɛ kɔsi sɛ nsoromma pue
nso berɛ no ara mu no mesee ɔman no sɛ onipa biara ne ne somfo nna yerusalem na wɔnyɛ yɛn awɛmfoɔ anadwo ne adwumayɛfoɔ awia
na me ne me nuanom ne m asomfoɔ ne awɛmfoɔ a wɔdi m akyire no yɛanyiyi yɛn ntadeɛ obiara kura n akodeɛ wɔ ne nsa nifa mu
na ɔman no ne wɔn yerenom nteamu kɛseɛ sɔre tiaa wɔn nuanom yudafoɔ no
na ebinom wɔ hɔ a wɔkaa sɛ yɛne yɛn mmammarima ne yɛn mmammaa no yɛdɔɔso na momma yɛnkɔpɛ aduane nni na yɛnnya nkwa
na ebinom nso se yɛde yɛn mfuo ne yɛn bobe nturo ne yɛn afie resisi nwowa apɛ ɛkɔm ano aduane
na ebinom wɔ hɔ a wɔkaa sɛ yɛafɛm sika de ayi ɔhene toɔ yɛn mfuo ne yɛn bobe nturo no ho
na afei yɛn honam te sɛ yɛn nuanom honam yɛn mma te sɛ wɔn mma na hwɛ yɛn deɛ yɛrebrɛ yɛn mmammarima ne yɛn mmammaa ase de wɔn ayeyɛ nkoa na yɛn mmammaa mu binom wɔ hɔ a wɔanya abrɛ wɔn ase saa na ahoɔden biara nni yɛn nsam na yɛn mfuo ne yɛn bobe nturo yɛ afoforɔ dea
na metee wɔn nteamu ne nsɛm yi no me bo fuu pa ara
na me ne me ho tuu agyina na me ne mmapɔmma ne mpanimfoɔ no hamee na mesee wɔn sɛ mfɛntom na mogyegye mo nuanom hɔ na mebɔɔ wɔn so dwa kɛseɛ
na mesee wɔn sɛ yɛn deɛ yɛagye yɛn nuanom yudafoɔ a wɔtontɔnee wɔn maa amanaman no sɛdeɛ ɛwɔ yɛn nsam no na mo nso mobɛtontɔn mo nuanom na wɔntontɔn wɔn ho mma yɛn anaa na wɔyeyɛɛ komm na na wɔnhunu asɛm a wɔde bɛbua
na mekaa sɛ asɛm a moredie yi nyɛ ɛnyɛ yɛn nyankopɔn no suro mu na ɛsɛ sɛ monanteɛ amanaman a wɔyɛ yɛn atamfoɔ no nsopa no nti
na me nso me nuanom ne m asomfoɔ yɛafɛm wɔn sika ne aduane momma yɛmfa ka yi nkyɛ
ɛnnɛ ara monnane wɔn mfuo ne wɔn bobe nturo ne wɔn ngo nnua ne wɔn afie mma wɔn ne sika ne aduane ne nsa ne ngo no ha mu abupɛn a mogyee no wɔn hɔ yɛɛ mfɛntom no
ɛnna wɔse yɛbɛdane ama na yɛrenhwehwɛ wɔn hɔ biribiara yɛbɛyɛ saa sɛdeɛ woaka no na mefrɛɛ asɔfoɔ no mebae na memaa wɔkekaa ntam sɛ wɔbɛyɛ no sɛdeɛ asɛm yi teɛ
meporeporee me kokom nso na mekaa sɛ sei ara na onyankopɔn bɛporepore onipa biara a ɔmma asɛm yi ntim no afiri ne fie ne n adwuma mu na sei ara na wɔbɛporepore no na wayɛ onipahunu na badwa no nyinaa kaa sɛ amen na wɔyii awurade ayɛ na ɔman no dii asɛm yi so
nso ɛfiri da a wɔde me yɛɛ yuda asase so amrado no ɛfiri ɔhene artasasta afe a ɛtɔ so aduonu kɔsi afe a ɛtɔ so aduasa mmienu soɔ no mfeɛ dummienu me ne me nuanom anni amrado aduane
na akane amradofoɔ a wɔdii m anim no yɛɛ ɔman no so adesoa na wɔgyegyee wɔn hɔ aduane ne nsa ɛsono dwetɛ nnwetɛbena aduanan nso wɔn asomfoɔ nso homm ɔman no so na me deɛ nyankopɔn ho suro nti manyɛ saa
na ɔfasuo yi ho adwuma no nso mesɔɔ mu na yɛannye asase biara mpo na m asomfoɔ nyinaa ano bɛboae wɔ adwuma no ho
na yudafoɔ ne mpanimfoɔ no mu ɔha aduonum ne wɔn a wɔfifiri yɛn ho amanaman mu ba yɛn nkyɛn no didii me pono so
na deɛ wɔnoa da koro nie nantwinini baako ne nnwan a wɔadɔ nsia na ntakraboa na wɔsiesie ma me na dadu mu prɛko nsa ahodoɔ bebree bu so nanso yei mu no mammisa amrado aduane ɛfiri sɛ na ɔsom no yɛ duru wɔ ɔman no so
ao me nyankopɔn mesrɛ wo kae ma me yiedie wɔ deɛ ɔman yi nti meyɛeɛ no nyinaa ho
na sanbalat tobia arabni gesem ne yɛn atamfoɔ nkaeɛ no tee sɛ mato ɔfasuo no na tokuro biara nni mu bio no nanso berɛ no mu na mensisii apono no kuro apono no ano
sanbalat ne gesem soma maa wɔbaa me nkyɛn sɛ bra ma yɛnhyia wɔ nkuraa a ɛwɔ ono asasetatraa no mu na wɔn deɛ bɔne na wɔredwene no me ho
na mesomaa abɔfoɔ maa wɔkɔɔ wɔn nkyɛn sɛ adwuma kɛseɛ na mereyɛ yi na merentumi mensiane memma ɛdeɛn nti na adwuma no nna hɔ na mennya no hɔ nsiane mmra mo nkyɛn
na wɔsoma maa wɔbaa me nkyɛn saa ara mprɛnnan na mebuaa wɔn saa ara
ɛnna sanbalat somaa ne somfoɔ maa no baa me nkyɛn deɛ ɛtɔ so nnum na nwoma a ano da hɔ kura ne nsam
wɔatwerɛ no emu sɛ wɔkeka no amanaman mu na gasmu ka sɛ wo ne yudafoɔ redwene atuateɛ ɛno nti na woreto ɔfasuo no yi na wo nso worepɛ ɔhene adi sɛdeɛ nsɛm yi teɛ no
nanso woahyehyɛ adiyifoɔ a wɔbɛpae wo ho asɛm wɔ yerusalem sɛ ɔhene bi wɔ yuda na afei ɔhene aso bɛte no sɛdeɛ nsɛm yi teɛ na afei bra na yɛnhyia ntu agyina
ɛnna mesoma maa wɔkɔɔ ne nkyɛn sɛ wɔnyɛɛ biribi sɛ nsɛm a woreka yi na ɛyɛ bɔtirimuka
na wɔn nyinaa ehu nko ara na na wɔyi yɛn sɛ wɔn nsam bɛgo afiri adwuma no ho na wɔanyɛ na afei onyankopɔn hyɛ me nsam den
na mekɔɔ mehetabel ba delaia ba semaia fie na ɔno deɛ na wato ne ho pono mu na ɔkaa sɛ ma yɛnhyia nyankopɔn fie asɔredan no mu na yɛntoto asɔredan no apono mu ɛfiri sɛ wɔreba abɛku wo anadwo na wɔbɛba abɛku woɔ
na mese ɔbarima a ɔte sɛ me bɛdwane anaa na hwan na ɔte sɛ me a ɔbɛhyɛne asɔredan no mu na wanya nkwa merenkɔ
na mekarii na hwɛ ɛnyɛ onyankopɔn na ɔsomaa no na nkɔm a ɔhyɛ tiaa me yi na tobia ne sanbalat na abɔ no paa
deɛ enti a wɔbɔɔ no paa ne sɛ mensuro na menyɛ saa na menyɛ bɔne na wɔanya dimmɔne bi abɔ de asopa me
me nyankopɔn kae tobia ne sanbalat sɛdeɛ wɔn nnwuma yi teɛ ne odiyifoɔ baa noadia nso ne adiyifoɔ no a anka wɔrepɛ ayi me hu no
na wɔde nna aduonum mmienu na wɔwiee ɔfasuo no bosome elul elul ɛte sɛ bosome ɔsannaa awieeɛ kɔsi ɛbɔ bosome awieeɛ da a ɛtɔ so aduonu nnum mu
na yɛn atamfoɔ nyinaa teeɛ no amanaman a wɔwowɔ yɛn ho no suroe na wɔtɔɔ sini wɔn ani so sɛ na wɔhunuu sɛ yɛn nyankopɔn nkyɛn na wɔfiri bɛyɛɛ adwuma yi
nso nna no mu no yuda mmapɔmma no mu pii manee tobia nwoma na tobia nso deɛ baa wɔn nkyɛn
na yuda mu nnipa pii asuae akyerɛ no ɛfiri sɛ arah ba sekania ase ne no na ne ba yohanan aware berekia ba mesulam babaa
nso wɔbɛkaa ne nnwuma pa wɔ m anim na wɔkɔkaa me nsɛm nso kyerɛɛ no na nwoma no deɛ tobia de manee sɛ ɔde rebɛyi me hu
na ɛbaa sɛ wɔtoo afasuo no na mesii apono no wɔhyehyɛɛ apono ano ahwɛfoɔ ne nnwontofoɔ ne lewifoɔ
na mede yerusalem hyɛɛ me nua hanani ne hanania aban no mu safohene no nsa ɛfiri sɛ na ɔyɛ ɔbarima nokwafoɔ a ɔsuro onyankopɔn sene nnipa bebree
na mesee wɔn sɛ mommma wɔnnhini yerusalem apono gye sɛ owia mu ayɛ den ansa na wɔda so gyina hɔ no wɔnkeka apono no ntoto mu na montoto akyire na momfa yerusalemfoɔ awɛmfoɔ nsisi hɔ onipa biara nnyina ne wɛn so ne fie ntentensoɔ
na na kuro no mu bae tɛtrɛtɛɛ na ɛso na nnipa a wɔwɔ mu no sua na adan no nso na wɔnsisii
na me nyankopɔn de hyɛɛ me tirim mu sɛ memmoa mmapɔmma ne mpanimfoɔ ne ɔman no ano na wɔnkan wɔn wɔn mmusua so na mehunuu wɔn a wɔforo baa kane no ho mmusua nkaneeɛ nwoma na mehunuu sɛ wɔatwerɛ mu sɛ
yeinom ne ɔmantam no mufoɔ a wɔfiri nnommum a babelhene nebukadnessar de wɔn kɔeɛ no mu foro baeɛ na wɔsane baa yerusalem ne yuda wɔn nkuro mu
wɔne serubabel yesua nehemia asaria raamia nahamani mordekai bilsan misperet bigwai nehum baana na ɛbaeɛ israel man mu mmarima dodoɔ nie
paros mma mpennu ɔha aduɔson mmienu
sefatia mma ahasa aduɔson mmienu
arah mma ahansia aduonum mmienu
pahat moab mma yesua ne yoab mma deɛ mpennu ahanwɔtwe ne dunwɔtwe
elam mma apem ahanu aduonum nnan
satu mma ahanwɔtwe aduanan nnum
sakai mma ahanson aduosia
binui mma ahansia aduanan nwɔtwe
bebai mma ahansia aduonu nwɔtwe
asgad mma mpennu ahasa aduonu mmienu
adonikam mma ahansia aduosia nson
bigwai mma mpennu aduosia nson
adin mma ahansia aduonum nnum
ater mma hesekia deɛ aduɔkron nwɔtwe
hasum mma ahasa aduonu nwɔtwe
besai mma ahasa aduonu nnan
harif mma ɔha ne dummienu
gibeon mma aduɔkron nnum
betlehem ne netofa mmarima ɔha aduɔwɔtwe nwɔtwe
anatot mmarima ɔha aduonu nwɔtwe
bet asmawet mmarima aduanan mmienu
kiriat yearim kefira ne beerot mmarima ahanson aduanan mmiɛnsa
rama ne geba mmarima ahansia aduonu baako
mikmas mmarima ɔha aduonu mmienu
betel ne ai mmarima ɔha aduonu mmiɛnsa
nebo baako no mmarima aduonum mmienu
elam baako no mma apem ahanu aduonum nnan
harim mma ahasa aduonu
yeriko mma ahasa aduanan nnum
lod hadid ne ono mma ahanson aduonu baako
senaa mma mpensa ahankron aduasa
asɔfoɔ no yedaia mma yesua fie deɛ ahankron aduɔson mmiɛnsa
imer mma apem aduonum mmienu
pasur mma apem ahannu aduanan nson
harim mma apem ne dunson
lewifoɔ yesua mma kadmiel deɛ hodewa mma deɛ aduɔson nnan
nnwontofoɔ asaf mma ɔha aduanan nwɔtwe
apono ano ahwɛfoɔ salum mma ater mma talmon mma akub mma hatita mma sobai mma ɔha aduasa nwɔtwe
nsɔfokwaa siha mma hasufa mma tabaot mma
keros mma sia mma padon mma
lebana mma hagaba mma salmai mma
hanan mma gidel mma gahar mma
reaia mma resin mma nekoda mma
gasam mma usa mma pasea mma
besai mma meunim mma nefusesim mma
bakbuk mma hakufa mma harhur mma
baslit mma mehida mma harsa mma
barkos mma sisera mma tema mma
nesia mma hatifa mma
salomo nkoa mma sotai mma soferet mma perida mma
yala mma darkon mma gidel mma
sefatia mma hatil mma pokeret hasebaim mma amon mma
nsɔfokwaa ne salomo nkoa mma no nyinaa ahasa aduɔkron mmienu
na yeinom ne wɔn a wɔfiri tel mela tel harsa kerub adon imer foro baeɛ na wɔantumi ankyerɛ wɔn mpanimfie ne wɔn ase sɛ israel mu na wɔfire
delaia mma tobia mma nekoda mma ahansia aduanan mmienu
na asɔfoɔ mu habaia mma hakos mma barsilai a ɔwaree gileadni barsilai mmammaa mu bi na wɔde wɔn din too ne mma
yeinom hwehwɛɛ wɔn mmusua atwerɛ na wɔanhunu na wɔbuu wɔn sɛ wɔn ho nteɛ nti wɔyii wɔn firii asɔfodie mu
na amrado no ka kyerɛɛ wɔn sɛ wɔnnni akronkronneɛ mu adekronkron no bi kɔsi sɛ ɔsɔfoɔ bi de urim ne tumim bɛkyerɛ
badwa mu no nyinaa ano si mpem aduanan mmienu ne ahasa aduosia
ɛsono wɔn nkoa ne wɔn mfenaa wɔn nso wɔyɛ mpemnson ahasa aduasa nson na wɔwɔ nnwontofoɔ mmarima ne mmaa ahanu aduanan nnum
wɔn apɔnkɔ yɛ ahanson aduasa nsia wɔn mfunumupɔnkɔ ahanu aduanan nnum
yoma ahanan aduasa nnum mfunumu mpemnsia ahanson aduonu
na agyanom atitire no mu fa bi bɛkyɛɛ adwuma no ho adeɛ amrado no maa sika nsuruboaa apem nkoraa aduonum asɔfotadeɛ ahanum ne aduasa sɛ wɔmfa ngu akoradeɛ no mu
na agyanom atitire no mu binom maa adwuma no ho akoradeɛ sika nsuruboaa mpemaduonu ne dwetɛ mmɛnaa mpennu ahanu
deɛ ɔman no nkaeɛ no maeɛ ne sika nsuruboaa mpemaduonu ne dwetɛ mmɛnaa mpennu ne asɔfotadeɛ aduosia nson
na asɔfoɔ ne lewifoɔ ne apono ano ahwɛfoɔ ne nnwontofoɔ no ne ɔman no mu bi ne nsɔfokwaa no ne israel nyinaa tenatenaa wɔn nkuro mu
na bosome a ɛtɔ so nson no duruiɛ na israelfoɔ no wowɔ wɔn nkuro mu no na ɔman no nyinaa boaboaa wɔn ano hyiaa sɛ onipa baako wɔ mpraeɛ a ɛwɔ nsuo pono no anim no so na wɔka kyerɛɛ ɔtwerɛfoɔ esra sɛ ɔmfa mose mmara a awurade hyɛɛ israel no nwoma mmra
na ɔsɔfoɔ esra de mmara no baa badwa a mmarima ne mmaa ne obiara a ɔbɛtumi atie ate aseɛ no wɔ mu no anim bosome a ɛtɔ so nson no da a ɛdi kan
na ɔkenkanee wɔ mpraeɛ a ɛwɔ nsuo pono anim no so firi anɔpa kɔsii awigyina mmarima ne mmaa ne wɔn a wɔbɛtumi ate aseɛ no anim na ɔman no nyinaa yɛɛ aso tiee mmara nwoma no mu nsɛm no
na ɔtwerɛfoɔ esra gyinaa ɛsɛ a wɔde dua ayɛ a ɛkorɔn a asɛm no nti wɔyɛeɛ no so na matitia sema anaia uria hilkia ne maaseia gyinagyina ne nkyɛn ne nifa so na ne benkum nso pedaia misael malkia hasum hasbadana sakaria ne mesulam
na esra buee nwoma no mu ɔman no nyinaa anim na ɔboro ɔman no nyinaa so na ɔbuee mu no ɔman no nyinaa sɔre gyinagyinae
na esra hyiraa awurade onyankopɔn kɛseɛ no na ɔman no nyinaa gyee so sɛ amen amen na wɔmemaa wɔn nsa so na wɔkoto sɔree awurade de wɔn anim butubutuu fam
na yesua ne bani ne serebia yamin akub sabetai hodia maaseia kelita asaria yosabad hanan pelaia ne lewifoɔ no maa ɔman no hunuu mmara no mu na ɔman no gyinagyinaa wɔn agyinaeɛ
na wɔkenkann nyankopɔn mmara nwoma no kofee na wɔkyerɛɛ aseɛ maa wɔtee ne kenkan no ase
na nehemia a ɔne amrado no ne ɔsɔfoɔ esra ɔtwerɛfoɔ no ne lewifoɔ a wɔkyerɛkyerɛɛ ɔman no ka kyerɛɛ ɔman no nyinaa sɛ ɛnnɛ da yi yɛ kronkron ma awurade mo nyankopɔn monnni abooboo na monnsu nso na ɔman no nyinaa tee mmara nsɛm no no na wɔresu
na ɔka kyerɛɛ wɔn sɛ monkɔ nkɔdi sradenam na monnom nnɔkɔnnɔkɔwadeɛ na momfa ebi nkɔma wɔn a wɔnsiesiee ebi mmaa wɔn no na ɛnnɛ da yi yɛ kronkron ma yɛn awurade na mommma mo werɛ nnho mo ho na awurade anigyeɛ ne mo ahoɔden
na lewifoɔ no maa ɔman no nyinaa yɛɛ komm sɛ monyɛ dinn na ɛnnɛ da yi yɛ kronkron na mommma mo werɛ nnho mo ho
ɛnna ɔman no nyinaa kɔ kɔdidiiɛ na wɔnomeeɛ na wɔde bi kyekyɛe na wɔnyaa anigyeɛ kɛseɛ pa ara ɛfiri sɛ wɔtee nsɛm a wɔka kyerɛɛ wɔn no ase
na ɛda a ɛtɔ so mmienu no ɔman no nyinaa mu agyanom atitire ne asɔfoɔ ne lewifoɔ no boaboaa wɔn ano bɛhyiaa wɔ ɔtwerɛfoɔ esra nkyɛn sɛ wɔrebɛsua mmara nsɛm no
na wɔhunuu sɛ wɔatwerɛ no mmara a awurade nam mose so hyɛeɛ no mu sɛ israelfoɔ no ntena asese mu bosome a ɛtɔ so nson mu afahyɛ no mu
ne sɛ wɔmma wɔnte na wɔmpae nkyini wɔn nkuro nyinaa mu ne yerusalem sɛ momfiri adi nkɔ mmepɔ so nkɔfa ngodua mman ne kranku mman ne ohwannua mman ne berɛ ne nnua kusukusuu mman na momfa mmɛbobɔ asese sɛdeɛ wɔatwerɛ no
ɛnna ɔman no firii adi kɔfa baeɛ na wɔbobɔɔ asese fae obiara wɔ ne dan atifi ne n adihɔ ne nyankopɔn fie abannwa so ne nsuo pono no ho mpraeɛ so ne efraim pono no ho mpraeɛ so
na wɔn a wɔsane firii nnommumfa mu baeɛ no badwa no nyinaa bobɔɔ asese na wɔtenatenaa asese no mu na na israelfoɔ nyɛɛ saa da firi nun ba yosua berɛ so de bɛsi da no na ɛyɛɛ anigyeɛ kɛseɛ pa ara
nso wɔkenkann nyankopɔn mmara nwoma no mu daa firii da a ɛdi kan no so ara de bɛsii da a ɛdi akyire no so na wɔdii nnapɔnna nnanson na ɛda a ɛtɔ so nwɔtwe no wɔyɛɛ afahyɛ nhyiamu sɛdeɛ ne yɛbea teɛ no
na bosome yi bosome yi yei bɛtumi agyina hɔ ama bosome a ɛtɔ so nson no da a ɛtɔ so aduonu nnan no israelfoɔ no boaa wɔn ano hyiaa mmuadadie ne ayitoma mu na wɔatwitwa ntwoma
na israelfoɔ no tee wɔn ho firii ananafoɔ mma nyinaa ho na wɔgyinaa hɔ kekaa wɔn bɔne ne wɔn agyanom amumuyɛ no
na wɔsɔre gyinagyinaa wɔn gyinabea na wɔkenkann awurade wɔn nyankopɔn mmara nwoma no mu adekyeeɛ mu nkyɛmu nnan mu baako na nkyɛmu nnan mu baako nso wɔde kaa wɔn bɔne na wɔkotoo awurade wɔn nyankopɔn
na yesua bani kadmiel sebania buni serebia bani ne kenani sɔre gyinagyinaa lewifoɔ simpie no so na wɔde nne kɛseɛ teaa mu frɛɛ awurade wɔn nyankopɔn
na lewifoɔ no yesua kadmiel bani hasabneia serebia hodia sebania ne petahia kaa sɛ monsɔre nhyira awurade mo nyankopɔn mfiri daa nkɔsi daa na wɔnhyira w animuonyam din a woama so atra nhyira ne ayeyie nyinaa soɔ no
na esra kaa sɛ hebri atwerɛ no nni na esra kaa sɛ wo ara wo nko ne awurade wo na woyɛɛ ɔsoro ɔsoro mu soro ne wɔn asafo nyinaa asase ne deɛ ɛwɔ soɔ nyinaa ɛpo ne deɛ ɛwɔ mu nyinaa na wo na wohwɛ wɔn nyinaa so na ɔsoro asafo no wo na wɔsɔre woɔ
wone awurade onyankopɔn a wofaa abram na woyii no firii ur a ɛwɔ kaldea na wotoo no din abraham no
na wohunuu n akoma sɛ ɛyɛ nokorɛ wɔ w anim na wo ne no pamm sɛ wɔde kanaanfoɔ hetifoɔ amorifoɔ perisifoɔ yebusifoɔ ne girgasifoɔ asase bɛma n asefoɔ na woama wo nsɛm no atim ɛfiri sɛ woyɛ ɔteneneeni
na wohunuu yɛn agyanom amanehunu wɔ misraim na wotiee wɔn sufrɛ mmɛwa po ano
na woyɛɛ nsɛnkyerɛnneɛ ne anwanwadeɛ farao ne ne nkoa nyinaa ne n asase sofoɔ nyinaa so na wohunuu sɛ wɔadi yɛn agyanom so ahantansɛm na wogyee din sɛdeɛ ɛteɛ nnɛ yi
na ɛpo no nso wopaee mu wɔn anim maa wɔfaa ɛpo no mu asase pɛsɛɛ so na wɔn a wɔtii wɔn no deɛ wotoo wɔn guu abunu no mu sɛdeɛ wɔto ɔboɔ twene nsuo a emu dɔ mu
na wode mununkum dum kyerɛɛ wɔn kwan awia ne ogya dum nso anadwo sɛ ɛnhyerɛn mma wɔn ɔkwan a wɔnam soɔ no so
nso wosiane baa sinai bepɔ so na wofiri soro ne wɔn kasae na womaa wɔn tenenee atemmudeɛ ne nokorɛ mmara ahyɛdeɛ ne mmara nsɛm a ɛyɛ
na womaa wɔhunuu wo home da kronkron no na wonam w akoa mose so hyɛɛ wɔn mmara nsɛm ne ahyɛdeɛ ne mmara
na wode ɔsoro aduane maa wɔn de kumm wɔn kɔm na woyii nsuo firii ɔbotan mu maa wɔn de kumm wɔn sukɔm na woka kyerɛɛ wɔn sɛ wɔmmra mmɛdi asase a wokaa wɔn ntam sɛ wode bɛma wɔn no so
na wɔne yɛn agyanom dii ahantansɛm na wɔsensenee wɔn kɔn na wɔantie wo mmara nsɛm
na wɔampɛ sɛ wɔtie na wɔankae w anwanwadeɛ a woyɛɛ no wɔn mu no na wɔsensenee wɔn kɔn na wɔsii wɔn so panin sɛ wɔresane akɔ misraim wɔn anyadie no mu wɔn atuateɛ no mu na wone fakyɛ nyankopɔn ɔdomfoɔ ne mmɔborɔhunufoɔ woyɛ abufuo mu nyaa na w adɔeɛ dɔɔso na woannya wɔn
mpo wɔyɛɛ nantwie ba a wɔaguo kaa sɛ yei ne wo nyame a ɔkɔyii wo firii misraim baeɛ no na wɔyɛɛ akyiwadeɛ kɛseɛ no
wo deɛ wo mmɔborɔhunu bebree nti woannya wɔn ɛserɛ no so mununkum dum no amfiri wɔn so awia sɛ ɛbɛkyerɛ wɔn kwan ne ogya dum no nso anadwo sɛ ɛbɛdɛre ama wɔn akyerɛ wɔn kwan a wɔmfa soɔ
na wode wo honhom pa no nso maa sɛ ɔnkyerɛ wɔn nyansa na wo mana nso woamma no ampa wɔn ano na nsuo nso womaa wɔn de kumm wɔn sukɔm
na wohwɛɛ wɔn mfirinhyia aduanan ɛserɛ no so anhia wɔn wɔn ntadeɛ ansunsuane na wɔn nan anhonhon
na wode ahennie ne amanaman maa wɔn na wokyekyɛɛ wɔn mu ntonto so na wɔfaa sihon asase hesbonhene asase ne basanhene og asase no
na womaa wɔn mma dɔɔso sɛ ɔsoro nsoromma na wode wɔn baa asase a woka kyerɛɛ wɔn agyanom sɛ wɔbɛba abɛdi soɔ no so
na wɔn mma no baa so bɛdii asase no so na wobrɛɛ asase no sofoɔ kanaanfoɔ no ase wɔ wɔn anim na wode wɔn hyɛɛ wɔn nsa ne wɔn ahemfo ne asase no so amanaman sɛ wɔnyɛ wɔn sɛdeɛ wɔpɛ
na wɔgyegyee nkuro a ɛyɛ den ne asase a adɔ sradeɛ na wɔnyaa afie a nnepa ayeyɛ no amaama nsubura a wɔbɔreeɛ bobe nturo ne ngo nturo ne nnua a wɔdie bebree na wɔdii na wɔmee na wɔyeyɛɛ akɛseɛ na wɔn bo tɔɔ wɔn yam wo papa kɛseɛ no mu
ɛnna wɔyɛɛ asobrakyeɛ na wɔtee w anim atua na wɔtoo wo mmara twenee wɔn akyire na wɔkunkumm w adiyifoɔ a wɔdii wɔn adanseɛ sɛ wɔde resane wɔn aba wo nkyɛn no na wɔyɛɛ abusudeɛ akɛseɛ
ɛnna wode wɔn hyɛɛ wɔn ahohiahiafoɔ nsa na wɔhiahiaa wɔn ho na wɔn ahohiahia berɛ mu no wɔsu frɛɛ wo na wo deɛ wofiri soro tiee wɔn na sɛdeɛ wo mmɔborɔhunu kɛseɛ teɛ no wode agyefoɔ maa wɔn na wɔgyee wɔn firii wɔn ahohiahiafoɔ no nsam
na wɔnyaa asomdwoeɛ pɛ no wɔsane kɔyɛɛ w anim bɔne na wogyaa wɔn mu de wɔn hyɛɛ wɔn atamfoɔ nsa na wɔdii wɔn so ɛnna wɔsane su frɛɛ woɔ na wo nso wofiri soro tiee wɔn na woyii wɔn sɛdeɛ wo mmɔborɔhunu bebree no teɛ berɛ ahodoɔ no mu
na wodii wɔn adanseɛ sɛ wobɛsane wɔn aba wo mmara no mu nanso wɔdii ahantansɛm na wɔantie wo mmara nsɛm na wo atemmudeɛ nso wɔyɛɛ ho bɔne nso ɛno na sɛ obi di so a ɔnya nkwa na wɔhimaa wɔn mmati firii ho na wɔsensenee wɔn kɔn na wɔantie
nanso wokuraa wɔn mfeɛ pii na wode wo honhom nam w adiyifoɔ so dii wɔn adanseɛ na wɔantie ɛnna wode wɔn hyɛɛ nsase no so aman nsa
nanso wo mmɔborɔhunu bebree nti woanwie wɔn ase hye na woannyae wɔn ɛfiri sɛ onyankopɔn domfoɔ ne mmɔborɔhunufoɔ ne wo
na afei yɛn nyankopɔn onyankopɔn kɛseɛ otumfoɔ a wo ho yɛ hu a wokora apam ne adɔeɛ mma ɔbrɛ a ato yɛn ne yɛn ahemfo ne yɛn mmapɔmma ne yɛn asɔfoɔ ne yɛn adiyifoɔ ne yɛn agyanom ne wo man nyinaa ara ɛfiri asiria ahemfo berɛ so de bɛsi nnɛ da yi no nyinaa nnyɛ w anim ketewa
nanso wotene wɔ deɛ ɛbaa yɛn soɔ no nyinaa mu na woadi nokorɛ na yɛn na yɛdi fɔ
yɛn ahemfo yɛn mmapɔmma yɛn asɔfoɔ ne yɛn agyanom anni wo mmara so nanso wɔantie wo mmara nsɛm ne wo adanseɛ a wodii wɔn no
nanso wɔn ahennie mu ne wo papa bebree a woyɛɛ wɔn ne asase tɛtrɛɛ a adɔ sradeɛ a wode maa wɔn no wɔansom wo na wɔansane amfiri wɔn nneyɛɛ bɔne no mu
hwɛ nnɛ yɛyɛ nkoa na asase a wode maa yɛn agyanom sɛ wɔnni so aba ne ɛso nnepa no hwɛ yɛyɛ ɛso nkoa
na ɛma nnɔbaeɛ pii ma ahemfo a wode wɔn asisi yɛn soɔ yɛn bɔne mu no na wɔdi yɛn nipadua so ne yɛn mmoa so sɛdeɛ wɔpɛ na yɛwɔ ahohiahia kɛseɛ mu
na yei nyinaa nti yɛrepam nokorɛ apam na yɛretwerɛ na yɛn mmapɔmma yɛn lewifoɔ ne yɛn asɔfoɔ asɔ ano
na wɔn a wɔsɔɔ ano ne amrado nehemia hakalia ba ne sedekia
seraia asaria yeremia
pasur amaria malkia
hatus sebania maluk
harim meremot obadia
daniel gineton baruk
mesulam abia miyamin
maasia bilgai semaia yeinom ne asɔfoɔ no
ne lewifoɔ asania ba yesua binui a ɔfiri henadad mma mu kadmiel
ne wɔn nuanom sebania hodia kelita pelaia hanan
mika rehob hasabia
sakur serebia sebania
hodia bani beninu
ɔman no atitire paros pahat moab elam satu bani
buni asgad bebai
adoniya bigwai adin
ater hesekia asur
hodia hasum besai
harif anatot nebai
magpias mesulam hesir
mesesabel sadok yadua
pelatia hanan anaia
hosea hanania hasub
halohes pilha sobek
rehum hasabna maaseia
ahia hanan anan
maluk harim baana
na ɔman no nkaeɛ asɔfoɔ lewifoɔ apono ano ahwɛfoɔ nnwontofoɔ nsɔfokwaa ne wɔn a wɔtee wɔn ho firii nsase no so aman ho baa nyankopɔn mmara ho no wɔn yerenom wɔn mmammarima ne wɔn mmammaa animdefoɔ ne nhunumufoɔ nyinaa
wɔbataa wɔn nuanom a wɔwɔ din no ho na wɔdomedomee wɔn ho na wɔkekaa ntam sɛ wɔbɛdi nyankopɔn mmara a wɔnam nyankopɔn akoa mose so hyɛeɛ no so na wɔbɛhwɛ na wɔayɛ awurade yɛn wura mmara nsɛm ne n atemmudeɛ ne n ahyɛdeɛ nyinaa
ne sɛ yɛremfa yɛn mmammaa mma asase no sofoɔ nanso yɛremfa wɔn mmammaa mma yɛn mmammarima
na sɛ asase no sofoɔ de adetɔnneɛ anaa aduane biara ba bɛtɔn no homeda a yɛrentɔ mfiri wɔn hɔ homeda anaa da kronkron biara mu na yɛbɛgya afe a ɛtɔ so nson no mu nnɔbaeɛ na yɛrennan ka biara
afei yɛhyɛ yɛn ho mmara sɛ yɛde nnwetɛbena nkyɛmu mmiɛnsa mu baako bɛma daa afe na wɔde ama yɛn nyankopɔn fie som no
ama kyerɛ paanoo ne daa aduane afɔdeɛ ne daa hyeɛ afɔdeɛ home nna deɛ bosome foforɔ deɛ ama afahyɛ ne akronkronneɛ ne bɔne ho afɔdeɛ sɛ wɔmfa mpata mma israel ne yɛn nyankopɔn fie adwuma nyinaa
nanso yɛtwee nnyina ayɛyɛdeɛ ho ntonto asɔfoɔ lewifoɔ ne ɔman no sɛ wɔmfa mmra yɛn nyankopɔn fie sɛdeɛ yɛn mpanimfie teɛ afe afe mu berɛ a wɔahyehyɛ mu na wɔasɔ no awurade yɛn nyankopɔn afɔrebukyia no so sɛdeɛ wɔatwerɛ no mmara no mu no
na yɛhyɛɛ sɛ yɛde yɛn asase so aduanekan ne nnua nyinaa aba a ɛdi kan bɛba awurade fie daa afe
na yɛde yɛn mmammarima ne yɛn mmoa mmakan nso sɛdeɛ wɔatwerɛ no mmara no mu no ne yɛn anantwie ne yɛn nnwan mmakan bɛba yɛn nyankopɔn fie de abrɛ asɔfoɔ a wɔsom yɛn nyankopɔn fie no
na yɛde yɛn mmɔrekan ne yɛn mmasoɔ afɔrebɔdeɛ ne nnua nyinaa aba ne nsa ne ngo nso bɛba de abrɛ asɔfoɔ no sɛ wɔmfa ngu yɛn nyankopɔn fie mpia no mu na yɛde yɛn asase so ntotosoɔ du du bɛma lewifoɔ no na lewifoɔ no anya ntotosoɔ du du nkuraaseɛ nyinaa mu
na ɔsɔfoɔ aaron ba nka lewifoɔ no ho berɛ a lewifoɔ no regye ntotosoɔ du du no na lewifoɔ no mfa ntotosoɔ du du no mu deɛ ɛtɔ so du no mmra yɛn nyankopɔn fie na wɔmfa ngu adekoradan mpia no mu
na israelfoɔ ne lewifoɔ no nyinaa mfa aduane ne nsa ne ngo mmasoɔ afɔrebɔdeɛ mmra mpia no mu na ɛhɔ na kronkronbea nnwinneɛ ne asɔfoɔ a wɔsom ne apono ano ahwɛfoɔ ne nnwontofoɔ no wɔ na yɛrennya yɛn nyankopɔn fie no
na ɔman no akannifoɔ no te yerusalem na ɔman no nkaeɛ twee ntonto sɛ wɔde nnipa du mu baako bɛtena yerusalem kuro kronkron no mu na baakron atenatena nkuro mu
na ɔman no hyiraa mmarima a wɔyii wɔn yam sɛ wɔrebɛtena yerusalem no nyinaa
na ɔmantam no so atitire a wɔtenaa yerusalem no nie nso yuda nkuro no mu deɛ wɔn nyinaa tenatenaa wɔn agyapadeɛ so wɔ wɔn nkuro mu israel yɛ asɔfoɔ ne lewifoɔ ne nsɔfokwaa ne salomo nkoa mma no
na yerusalem deɛ yuda mma no bi ne benyamin mma no bi tenaa hɔ yuda mma no mu usia ba ataia sakaria ba amaria ba sefatia ba mahalalel ba a ɔfiri peres mma no mu
ne baruk ba maaseia kol hose ba hasaia ba adaia ba yoiarib ba sakaria ba siloni ba
peres mma a wɔtenaa yerusalem nyinaa yɛ ahanan aduosia nwɔtwe mmarima a wɔtumi wɔn ho
na benyamin mma nie mesulam ba salu yoed ba pedaia ba kolaia ba maaseia ba itiel ba yesaia ba
na n akyiri no gabai salai ahankron aduonu nwɔtwe
na sikri ba yoel ne wɔn so hwɛfoɔ na senua ba yuda di kuro no fa a ɛtɔ so mmienu no so
asɔfoɔ mu yoiarib ba yedaia yakin
hilkia ba seraia mesulam ba sadok ba meraiot ba ahitub ba a ɔyɛ nyankopɔn fie panin
ne wɔn nuanom a wɔyɛ efie no mu adwuma no ahanwɔtwe aduonu mmienu ne yeroham ba adaia pelalia ba amsi ba sakaria ba pasur ba malkia ba
ne ne nuanom agyanom so atitire ahanu aduanan mmienu ne asarel ba amasai ahsai ba mesilemot ba imer ba
ne wɔn nuanom mmarima a wɔtumi wɔn ho ɔha aduonu nwɔtwe na wɔn so hwɛfoɔ ne hagedolim ba sabdiel
lewifoɔ mu nso hasub ba semaia asrikam ba hasabia ba buni ba
ne sabetai ne yosabad wɔdi nyankopɔn fie anihumafoɔ so wɔfiri lewifoɔ atitire no mu
ne mika ba matania sabdi ba asaf ba otitire a ɔfiri aseda dwom ase mpaebɔ mu ne bakbukia a ɔdi hɔ ne nuanom mu ne samua ba abda galal ba yedutun ba
lewifoɔ a wɔwɔ kuro kronkron no mu no nyinaa ano si ahanu aduɔwɔtwe nnan
na apono ano ahwɛfoɔ no akub talmon ne wɔn nuanom a wɔwɛn apono ano no ɔha aduɔson mmienu
na israel nkaeɛ no asɔfoɔ no lewifoɔ no wɔ yuda nkuro mu tete wɔn agyapadeɛ so
na nsɔfokwaa no tenaa ofel na siha ne gispa di nsɔfokwaa no so
na lewifoɔ a na wɔte yerusalem no so hwɛfoɔ ne bani ba usi hasabia ba matania ba mika ba asaf mma no mu nnwontofoɔ wɔ hɔ ma nyankopɔn fie adwuma no
na ɔhene mmara nsɛm wɔ wɔn ho na wɔahyɛ kyɛfa bi ama nnwontofoɔ no da biara ne ne deɛ
na mesesabel ba petahia a ɔfiri yuda ba sera mma mu no hyɛ ɔhene ase ɔman no ho asɛm nyinaa mu
na wɔn adɔsase so nkuraa no deɛ yudafoɔ no mu bi tenatenaa kiriat arba ne ɛho nkurowa mu ne dibon ne ɛho nkurowa mu ne yekabseel ne ɛho nkuraa mu
ne yesua ne molada ne bet pelet
ne hasar sual ne beer seba ne ɛho nkurowa mu
ne siklag ne mekona ne ɛho nkurowa mu
ne en rimon ne sora ne yarmut
sanoa adulam ne wɔn nkuraa mu lakis ne ɛho mfofowa so aseka ne ɛho nkurowa mu na wɔtenatenaa firi beer seba kɔsii hinom bonhwa mu
na benyamin mma a wɔfiri geba no tenaa mikmas ne aia ne betel ne ɛho nkurowa mu
anatot nob anania
hasor rama gitaim
hadid seboim nebalat
lod ne ono adwumfoɔ tenaa bonhwa mu
na lewifoɔ no mu nkyekyɛmu a wɔyɛ yuda deɛ no bi fraa benyamin mu
na yeinom ne asɔfoɔ ne lewifoɔ a wɔne sealtiel ba serubabel ne yesua foro baeɛ no seraia yeremia esra
amaria maluk hatus
sekania rehum meremot
ido ginetoi abia
miamin maadia bilga
semaia yoiarib yedaia
salu amok hilkia yedaia yeinom ne asɔfoɔ no ne wɔn nuanom atitire yesua berɛ so
na lewifoɔ no yesua binui kadmiel serebia yuda matania a ɔdi aseda nnwom no soɔ ɔne ne nuanom
na bakbukia ne uno wɔn nuanom di wɔn ntentensoɔ ɔwɛn no mu
na yesua woo yoiakim na yoiakim woo eliasib na eliasib woo yoiada
na yoiada woo yonatan na yonatan woo yadua
na yoiakim berɛ so no na asɔfoɔ no agyanom atitire nie seraia fam meraia yeremia deɛ hanania
esra deɛ mesulam amaria deɛ yehohanan
maluki deɛ yonatan sebania deɛ yosef
harim deɛ adna meraiot deɛ helkai
ido deɛ sakaria gineton deɛ mesulam
abia deɛ sikri miniamin deɛ moadia deɛ piltai
bilga deɛ samua semaia deɛ yehonatan
yoiarib deɛ matenai yedaia deɛ usi
salai deɛ kalai amok deɛ eber
hilkia deɛ hasabia yedaia deɛ natanel
lewifoɔ no eliasib yoiada yohanan ne yadua berɛ so na wɔtwerɛɛ agyanom atitire no asɔfoɔ no nso wɔtwerɛɛ wɔn deɛ persiani dario ahennie so
lewi mma agyanom atitire no wɔatwerɛ no berɛsosɛm nwoma no mu de abɛsi eliasib ba yohanan berɛ so
na lewifoɔ mu atitire hasabia serebia ne kadmiel ba yesua ne wɔn nuanom a wɔdi wɔn ntentensoɔ no yi ayɛ da ase sɛdeɛ nyankopɔn nipa dawid hyɛeɛ no awɛmfoɔ kuo ne kuo
matania bakbukia obadia mesulam talmon akub a wɔwɛn apono ano ahwɛfoɔ wɛn apono anoboadan no mu
yeinom wɔ yosadak ba yesua ba yoiakim berɛ so ne amrado nehemia ne ɔsɔfoɔ esra ɔtwerɛfoɔ no berɛ so
na wɔrebɛdwira yerusalem fasuo no wɔhwehwɛɛ lewifoɔ no firi wɔn tenabea nyinaa sɛ wɔde wɔn reba yerusalem na wɔde aseda ne nnwom nnawuro mmɛnta ne asankuten adi odwiratwa no anigyeɛ mu
na nnwontofoɔ mma no boaa wɔn ho ano hyiae firi yerusalem ho kanko no mu ne netofafoɔ nkuraase
ne bet gilgal ne geba mfofowa so ne asmawet ɛfiri sɛ na nnwontofoɔ no abobɔ nkuraa de atwa yerusalem ho ahyia
na asɔfoɔ ne lewifoɔ no dwiraa wɔn ho na wɔdwiraa ɔman ne kuro apono ne afasuo no
na memaa yuda mmapɔmma no foroo ɔfasuo no na mede aseda asafokuo akɛseɛ mmienu a wɔnam yuu sisii hɔ baako faa nifa ɔfasuo no so de kɔɔ sumina pono no ano
na hosaia ne yuda mmapɔmma fa dii wɔn akyi kɔe
ne asaria esra ne mesulam
yuda ne benyamin ne semaia ne yeremia
ne asɔfoɔ mma no mu binom a wɔkurakura ntotorobɛnto yonatan ba sakaria semaia ba matania ba mikaia ba sakur ba asaf ba
ne ne nuanom semaia ne asarel milalai gilalai maai natanel ne yuda hanani wɔkurakura nyankopɔn nipa dawid nsankuo no na ɔtwerɛfoɔ esra di wɔn anim
na nsuo aniwa pono no so ne wɔn ntentensoɔ no wɔforoo dawid kuro aforoeɛ no ɔfasuo no aforoeɛ no so dawid fie no atifi de kɔsii nsuo pono no ano apueeɛ
na aseda asafokuo a ɛtɔ so mmienu no kɔɔ wɔn ntentensoɔ na me nso medii wɔn akyi ne ɔman no fa no ɔfasuo no so de kɔfaa afononoo abantenten no so de kɔsii ɔfasuo tɛtrɛtɛ no so
de kɔfaa efraim pono ne ɛpono dada ne mpataa pono ne hananel abantenten ne ɔha abantenten no so de kɔsii nnwan pono no ano na wɔkɔgyinaa nneduadan pono no ano
ɛnna aseda asafokuo mmienu no kɔgyinaa nyankopɔn fie me ne mmapɔmma no fa a wɔka me ho
ne asɔfoɔ no eliakim maaseia miniamin mikaia elioenai sakaria hanania a wɔkurakura ntotorobɛnto
ne maaseia semaia eleasa usi yehohanan malkia elam ne eser na nnwontofoɔ no memaa wɔn nne so na yisrahia ne wɔn so kannifoɔ
na wɔbobɔɔ afɔdeɛ akɛseɛ da no na wɔn ani gyee ɛfiri sɛ onyankopɔn de anigyeɛ kɛseɛ agye wɔn ani na mmaa ne mmɔfra nso ani gyee na wɔtee yerusalem anigyeɛ no nka akyirikyiri
na ɛda no ara wɔde mmarima bi sisii akoradeɛ ne mmasoɔ adeɛ ne aduanekan ne ntotosoɔ du du mpia no so sɛ wɔmmoaboa nkuro no mfuo mu kyɛfa a mmara no hyɛeɛ no ano ngu mu mma asɔfoɔ ne lewifoɔ no ɛfiri sɛ yuda nyaa asɔfoɔ ne lewifoɔ a wɔsisii wɔn no ho anigyeɛ
na wɔyɛɛ wɔn nyankopɔn som adwuma ne ahodwira ho som adwuma sɛ nnwontofoɔ ne apono ano ahwɛfoɔ no nso sɛdeɛ dawid ne ne ba salomo hyɛeɛ no
na tete no dawid berɛ so no na asaf ne nnwontofoɔ ne nyankopɔn ayeyie ne aseda so otitire
na serubabel ne nehemia berɛ so no israel nyinaa memaa nnwontofoɔ ne apono ano ahwɛfoɔ no kyɛfa da biara ne ne deɛ na wɔde akronkronneɛ maa lewifoɔ na lewifoɔ no nso de akronkronneɛ maa aaron mma
ɛberɛ no ara mu na wɔkenkann mose nwoma no mu ɔman no aso mu na wɔhunuu sɛ wɔatwerɛ sɛ amonni ne moabni mmma nyankopɔn badwa mu da biara da
ɛfiri sɛ wɔamfa aduane ne nsuo ammɛhyia israelfoɔ na mmom wɔkɔbɔɔ bileam paa tiaa wɔn sɛ ɔmmɛdome wɔn nanso yɛn nyankopɔn danee nnome no nhyira
na ɛbaa sɛ wɔtee mmara no wɔyiyii amamfrafoɔ nyinaa firii israel
na yei nnya mmaeɛ no na ɔsɔfoɔ eliasib a wɔde no sii yɛn nyankopɔn fie mpia soɔ a ɔyɛ tobia busuani no
asiesie pia kɛseɛ bi ama no deɛ akane no na wɔde aduane ayɛyɛdeɛ ne ohwamfufuo ne nnwinneɛ ne ayuo ntotosoɔ du du ne nsa ne ngo a wɔahyɛ sɛ wɔmfa mma lewifoɔ ne nnwontofoɔ ne apono ano ahwɛfoɔ no ɛne asɔfoɔ no mmasoɔ afɔrebɔdeɛ no sie no
na yei nyinaa mu no na menni yerusalem na babelhene artasasta afe a ɛtɔ so aduasa mmienu soɔ no mekɔɔ ɔhene no nkyɛn na nna bi akyiri no mebisaa ɔhene hɔ kwan
na mebaa yerusalem na mebɛhunuu bɔne a eliasib yɛeɛ wɔ tobia ho sɛ wasiesie pia ama no nyankopɔn fie abannwa soɔ no
na me bo fuu kɛse na meyiyii tobia fie nnoɔma no nyinaa firii pia no mu gui
na mekaa sɛ wɔnnwira mpia no mu na mede nyankopɔn fie nnoɔma no mesane mebaa hɔ bio aduane ayɛyɛdeɛ ne ohwamfufuo no
na mehunuu sɛ lewifoɔ kyɛfa no wɔamfa amma wɔn enti wɔadwanedwane kɔ wɔn mfuo mu lewifoɔ ne nnwontofoɔ a wɔyɛ adwuma no
na me ne mmapɔmma no hamee na mese adɛn nti na wɔagya nyankopɔn fie yi na meboaboaa wɔn ano mede wɔn sisii wɔn diberɛ
na yuda nyinaa de ayuo ne nsa ne ngo ntotosoɔ du du ba bɛguu akoradeɛ no mu
na mesisii akoradeɛ no so ahwɛfoɔ ɔsɔfoɔ selemia ɔtwerɛfoɔ sadok ne pedaia a ɔfiri lewifoɔ no mu no na na wɔn ase na sakur ba matania ba hanan hyɛ ɛfiri sɛ na wɔbu wɔn nokwafoɔ na wɔn na na wɔkyekyɛ nnoɔma no ma wɔn nuanom no
me nyankopɔn kae me yei ho na mpepa m adɔeɛ a mayɛ mama me nyankopɔn fie ne ne som adwuma no
nna no mu na mehunuu yudafoɔ bi a wɔtiatia nsa kyi amena soɔ homeda na wɔde ayuo afiafi nso ba na wɔde soasoa mfunumu wɔde nsa nso ne bobe aba ne borɔdɔma ne nnesoa ahodoɔ nyinaa ba yerusalem home da na mebɔɔ wɔn kɔkɔ da a wɔretɔn nnuane no
na tirofoɔ bi a wɔte kurom hɔ nso de mpataa ne adetɔnneɛ ahodoɔ nyinaa ba na wɔbɛtɔn no home da ma yuda mma ne yerusalemfoɔ
ɛnna me ne yuda mmapɔmma no hameeɛ na mesee wɔn sɛ asɛmmɔne bɛn na moredie de kum homeda ho yi
ɛnyɛ saa na mo agyanom yɛeɛ na yɛn nyankopɔn de bɔne yi nyinaa baa yɛn ne kuro yi soɔ no na mo nso mode bi reka israel so abufuo no ho sɛ morekum home da ho yi
na ansa na homeda reduro no esum refiri aseɛ aduru yerusalem apono mu no mehyɛɛ sɛ wɔntoto apono no mu na mekaa sɛ wɔnnhini gye sɛ homeda no atwam ansa na meyii m asomfoɔ no mu binom gyinagyinaa apono no ano na adesoa bi amma mu homeda
na adwadifoɔ ne adetɔnfoɔ ahodoɔ no tɔnfoɔ no soɛsoɛɛ yerusalem apono no akyi prɛko ne mprenu
ɛnna mebɔɔ wɔn kɔkɔ ka kyerɛɛ wɔn sɛ adɛn nti na moasoɛsoɛ deda ɔfasuo no akyire sɛ moyɛ saa bio a mɛkye mo ɛfiri saa berɛ no wɔamma homeda bio
na mesee lewifoɔ no sɛ wɔnnwira wɔn ho na wɔmmra mmɛhwɛ apono no ano na wɔnyɛ home da no kronkron yei ho nso kae me me nyankopɔn na kora me sɛdeɛ w adɔeɛ bebree no teɛ
nna no mu nso mehunuu yudafoɔ a wɔawareware asdod mmaa ne amon mmaa ne moab mmaa
na wɔn mma ka asdod kasa fa ne fa na yuda kasa deɛ wɔntumi nka na aman no mu bi deɛ na wɔka
na me ne wɔn hamee na medomee wɔn na mebobɔɔ mmarima no mu binom na metutuu wɔn nwi na mede nyankopɔn ntam gyee wɔn sɛ sɛ mode mo mmammaa ma wɔn mmammarima na mogye wɔn mmammaa mema mo mma awadeɛ anaasɛ mo ankasa moware wɔn a
ɛnyɛ yeinom ho na israelhene salomo yɛɛ bɔne nanso amanaman nyinaa mu hene biara nni hɔ a ɔte sɛ ɔno na onipa a onyankopɔn dɔ no ne no na onyankopɔn de no sii israel nyinaa so hene ɔno mpo mmaa ananafoɔ na wɔmaa no yɛɛ bɔne
na mo deɛ yɛntie mo sɛ yɛbɛyɛ bɔne kɛseɛ yi nyinaa na yɛafom yɛn nyankopɔn na yɛaware mmaa ananafoɔ
na ɔsɔfopanin eliasib ba yoiada mma mu baako ayɛ horonni sanbalat ase na mepamm no firii me ho
kae wɔn me nyankopɔn sɛ wɔagu asɔfodie ho ne asɔfodie ho mmara ne asɔfodie ne lewifoɔ apam no ho fi
na medwiraa wɔn ho firii amanaman nnoɔma nyinaa ho na mehyehyɛɛ asɔfoɔ ne lewifoɔ no asɛdeɛ sɛdeɛ obiara adwuma teɛ
mehyehyɛɛ berɛ a ɛsɛ sɛ wɔde nnyina afɔrebɔ ne berɛ a wɔde nnuabakan deɛ ba o me nyankopɔn kae me ma ɛnsi me yie
﻿ na akas weros berɛ so akas weros a na ɔdi hene firi india de kɔsi etiopia amantam ahodoɔ ɔha aduonu nson so
ɛberɛ a na ɔhene akas weros te n ahennwa a ɛwɔ susa abankɛseɛ mu no soɔ
n ahennie afe a ɛtɔ so mmiɛnsa mu no ɔtoo ne mmapɔmma nyinaa ne ne nkoa pono a persia ne media dɔm so atumfoɔ ne mmakoma ne amantam no so asafohene no ka ho
ɛno mu na ɔyii n ahennie animuonyam dodoɔ ne ne kɛseyɛ hran ne ne fɛ no kyerɛeɛ nna pii nnafua ɔha aduɔwɔtwe
na nna yi wiee duro no ɔhene no too nkurɔfoɔ a wɔwɔ susa abankɛseɛ no mu nyinaa pono firi akɛseɛ so kɔsii nkumaa so nnanson wɔ ahemfie turom abannwa so
nwera ne bibitoma sensɛne hɔ wɔde nhoma fufuo ne deɛ ɛberedum asosɔ mu akyekyere dwetɛ nkaa mu abofufuo adum ho sika ne dwetɛ mpa wowɔ abohemmaa ne abohyɛn ne abobire ne dame nsesɛeɛ so
na wɔhyehyɛɛ nsa sika nkuruwa mu na nkuruwa no nso gu ahodoɔ na ɔhene nsa no dɔɔso sɛdeɛ ɛwɔ ɔhene no nsam
na nsa no nom nso wɔyɛɛ no sɛdeɛ mmara no teɛ wɔanhyɛ obiara na saa na na ɔhene no ahyɛ ne fie so mpanimfoɔ nyinaa sɛ onipa biara nyɛ sɛdeɛ ɔpɛ
ɔhemmaa wasti nso too mmaa pono wɔ ɔhene akas weros ahemfie
da a ɛtɔ so nson a nsa ama ɔhene ani agyeɛ no ɔka kyerɛɛ mehuman bista harbona bigta abagta setar ne karkas mpiafoɔ baason no a wɔsom ɔhene akas weros anim no
sɛ wɔnkɔfa ɔhemmaa wasti mmra ɔhene anim ahennie abotire no mu na ɔmma aman no ne mmapɔmma no nhunu n ahoɔfɛ ɛfiri sɛ ne ho yɛ fɛ
nanso ɔhemmaa wasti amma sɛdeɛ ɔhene somaa mpiafoɔ maa wɔbɛhyɛɛ no no ɛnna ɔhene no bo fuu pii na n abufuo dɛree wɔ ne mu
na ɔhene no ka kyerɛɛ mpanimfoɔ a wɔnim mmara no ɛfiri sɛ saa na na ɔhene asɛm ba wɔn a wɔnim mmara ne asennie no anim
na wɔn a wɔbɛn no ne karsena setar admata tarsis meres marsena memukan persia ne media mmapɔmma baason a wɔhunu ɔhene anim ne ahennie no mu atitire no
sɛ ɛdeɛn na mmara no ka sɛ wɔnyɛ ɔhemmaa wasti sɛ wanni ɔhene akas weros asɛm a mpiafoɔ no kɔka kyerɛɛ no soɔ no
na memukan kaa no ɔhene ne mmapɔmma no anim sɛ ɛnyɛ ɔhene nko ara na ɔhemmaa wasti afom no na wafom mmapɔmma nyinaa ne amanaman a wɔwɔ ɔhene akas weros nsase nyinaa soɔ no nyinaa nso
na wɔbɛka ɔhemmaa no asɛm no akyerɛ mmaa nyinaa na wɔbɛbu wɔn kununom animtia aka sɛ ɔhene akas weros kaa sɛ wɔmma ɔhemmaa wasti mmra n anim na wamma
na ɛnnɛ da yi persia ne media mmaa adehyeɛ a wɔate ɔhemmaa no asɛm no bɛkeka akyerɛ ɔhene asafohene nyinaa na animtiabuo ne abohuro bɛdɔɔso
sɛ ɔhene pɛ a ɔmma asɛm bi mfiri ne hɔ na wɔntwerɛ no persia ne media mmara nsɛm mu na wɔannane ani sɛ wasti mmma ɔhene akas weros anim bio na ɔhene mfa ne hemmaadie no mma ne yɔnko a ɔyɛ sene no
na wɔbɛte ɔhene asɛm a ɔrebɛdie yi n ahennie nyinaa mu ɛfiri sɛ na ɛso na ama ɛyerenom nyinaa ani asɔ wɔn kununom ɛfiri ɔkɛseɛ so kɔsi akumaa so
na asɛm no sɔɔ ɔhene ne mmapɔmma no ani na ɔhene no yɛɛ sɛdeɛ memukan kaeɛ no
na ɔsoma maa wɔde nwoma kɔɔ ɔhene no amantam nyinaa so na wɔde kɔɔ asase biara so sɛdeɛ ne ntwerɛ teɛ ne ɔman biara so sɛdeɛ ne kasa teɛ sɛ ɔbarima biara nni ne fie so panin na ɔmfa ne man kasa nka mma wɔnte
nsɛm yi akyiri a ɔhene akas weros abufuo no ano dwoeɛ no ɔkaee wasti ne deɛ ɔyɛeɛ ne deɛ wɔahyɛ atia no no
na ɔhene asomfo a wɔsom no no kaa sɛ ma wɔnhwehwɛ mmaabunu a wɔn ho yɛ fɛ mma ɔhene
na ɔhene nsisi ahwɛfoɔ n ahennie nsase nyinaa so na wɔnhyiahyia mmaabunu a wɔn ho yɛ fɛ nyinaa mmra susa aban mu mmaa fie ɔhene piani hegai a ɔhwɛ mmaa soɔ no nkyɛn na wɔmma wɔn wɔn nku
na ababaa a ɔbɛsɔ ɔhene ani no nni hemmaa nsi wasti ananmu na asɛm no sɔɔ ɔhene ani na ɔyɛɛ saa
nso na yudani bi wɔ susa ahenkuro mu a na ne din de mordekai benyaminni a ɔyɛ yair ba simei ba kis ba
a wɔtuu no firii yerusalem ne nnommum a wɔtuu wɔn ne yudahene yekonia a babelhene nebukadnessar tuu wɔn kɔeɛ no mu baako
na ɔno na ɔtetee n agya nua ba hadasa a ɔne ester ɛfiri sɛ na ɔnni agya ne ɛna na ababaa no ho yɛ fɛ na n anim nso te na n agya ne ne na wuwuiɛ no mordekai faa no yɛɛ ne ba
na wɔtee ɔhene no asɛm ne ne mmara no wɔhyiahyiaa mmabaa pii baa susa ahenkuro de wɔn hyɛɛ hegai nsa na wɔde ester nso baa ɔhene fie de no bɛhyɛɛ mmaa no hwɛfoɔ hegai nsa
na ababaa no sɔɔ n ani na ɔnyaa n anim animuonyam na ɔyɛɛ ntɛm de ne nku ne ne nnuane maa no na ɔde mmabaa nson a wɔyii wɔn firii ɔhene fie maa no na ɔde no ne mmabaa no kɔtenaa deɛ ɛhɔ yɛ wɔ mmaa no fie
nso na ester nnya nkyerɛɛ ne man ne n abusua ɛfiri sɛ mordekai ahyɛ no sɛ ɔnnkyerɛ
na da biara mordekai kɔnante mmaa fie no abannwa no anim na wahunu sɛ ester te yie ne deɛ wɔde no bɛyɛ
na ɛduru mmabaa no biara so a ɔkɔ ɔhene akas weros nkyɛn nso wɔyɛɛ no sɛdeɛ mmaa no ahosiesie mmara teɛ kɔsii sɛ abosome dummienu duruiɛ ansa na sɛdeɛ wɔn sra nna dodoɔ teɛ no wɔde kurobo bɔɔ no abosome nsia na wɔde nnuhwam ne mmaa nku sraa no abosome nsia nso
na ababaa no de saa kɔ ɔhene nkyɛn a biribiara a ɔpɛ sɛ ɔde firi mmaa no fie kɔ ɔhene fie no wɔde ma no
anadwofa na ɔkorɔ na anɔpa na ɔsane kɔ mmaa fie a ɛtɔ so mmienu a ɛhyɛ ɔhene piani saasgas a ɔhwɛ ne mpenafoɔ so aseɛ no mu na ɔnkɔ ɔhene nkyɛn bio gye sɛ ɔhene no pɛ na ɔbɔ ne din frɛ no
na ɛduruu ester a ɔyɛ mordekai n agya ne nua abihail ba a ɔfaa no yɛɛ ne ba no soɔ sɛ ɔbɛkɔ ɔhene no nkyɛn no wammisa hwee gye deɛ hegai a ɔyɛ ɔhene piani a ɔhwɛ mmaa no soɔ no tuu no fo wɔ ho na ester nyaa wɔn a wɔhunuu no nyinaa anim animuonyam
na wɔde ester kɔɔ ɔhene akas weros nkyɛn n ahemfie bosome a ɛtɔ so du a ɛne bosome tebet tebet ɛte sɛ ɔpɛnimma bosome mpaemu ne ɔpɛpɔn bosome mpaemu no mu n ahennie afe a ɛtɔ so nson no mu
na ɔhene no dɔ ester sene mmaa no nyinaa na ɔnyaa animuonyam ne adom n anim sene mmabaa no nyinaa na ɔde ɔhemmaadie abotire no hyɛɛ ne ti na ɔde no sii ɔhemmaa wasti ananmu
ɛnna ɔhene no too pono kɛseɛ maa ne mmapɔmma ne ne nkoa nyinaa yei ne ester apontoɔ na ɔde amantam no toɔ kyɛɛ wɔn na ɔkyekyɛɛ adeɛ sɛdeɛ ɛfata ɔhene
na wɔhyiahyiaa mmabaa no ne mprenu soɔ no na mordekai te ɔhene ponkɛseɛ no mu
na ester nnya nkyerɛɛ n abusua ne ne man sɛdeɛ mordekai hyɛɛ no no ɛfiri sɛ na ester di mordekai asɛm so sɛ berɛ a na ɔhwɛ ne soɔ no
nna a mordekai te ɔhene ponkɛseɛ no mu no bigtan ne teres ɔhene mpiafoɔ baanu a wɔfiri wɔn a wɔwɛn ɔpono ano no mu no bo hurui na wɔhwehwɛɛ sɛ wɔkum ɔhene akas weros
na mordekai tee asɛm no na ɔkɔka kyerɛɛ ɔhemmaa ester na ester de mordekai din kɔka kyerɛɛ ɔhene
ɛnna wɔhwehwɛɛ asɛm no mu na wɔhunuu sɛ ɛyɛ nokorɛ no wɔsensɛnee wɔn baanu no dua so na wɔtwerɛ hyɛɛ berɛsosɛm nwoma no mu ɔhene anim
nsɛm yi akyiri no ɔhene akas weros yɛɛ agagni haman a ɔyɛ hamedata ba no kɛseɛ na ɔmaa no so na ɔmaa n adwa so senee mmapɔmma a wɔne no wɔ hɔ no nyinaa deɛ
na ɔhene nkoa a wɔte ɔhene ponkɛseɛ mu nyinaa koto sɔree haman ɛfiri sɛ saa na na ɔhene ahyɛ ama no na mordekai deɛ wankoto na wansɔre no
ɛnna ɔhene nkoa a wɔwɔ ɔhene ponkɛseɛ mu no bisaa mordekai sɛ adɛn nti na wo deɛ woto ɔhene mmara no
na wɔka kyerɛɛ no saa daa na ɔntie wɔn no wɔkɔka kyerɛɛ haman sɛ wɔrehwɛ sɛ mordekai nsɛm no bɛgyina anaa na waka akyerɛ wɔn sɛ ɔyɛ yudani
na haman hunuu sɛ mordekai nkoto nsɔre no no abufuo hyɛɛ haman ma
nanso wampɛ sɛ ɔde ne nsa bɛka mordekai nko ara ɛfiri sɛ na wɔakyerɛ no deɛ mordekai fire na haman hwehwɛɛ sɛ ɔsɛe yudafoɔ a wɔwɔ akas weros ahennie nyinaa mu a wɔyɛ mordekai nkurɔfoɔ no nyinaa
bosome a ɛdi kan a ɛne bosome nisan nisan ɛte sɛ ɔbɛnem mpaemu ne oforisuo mpaemu abosome no mu ɔhene akas weros afe a ɛtɔ so dummienu mu no wɔtwee pur a ɛne ntonto haman anim da biara da na ɛfiri bosome no so ara kɔsii bosome a ɛtɔ so dummienu a ɛne bosome adar adar ɛte sɛ ogyefuo mpaemu ne ɔbɛnem mpaemu abosome
na haman ka kyerɛɛ ɔhene akas weros sɛ ɔman baako bi wɔ hɔ a wɔabɔ apete na wɔate wɔn ho afiri amanaman mu w ahennie nsase nyinaa soɔ na ɛsono wɔn mmara ne aman nyinaa deɛ na ɔhene mmara no wɔnni so na ɛmfata ɔhene sɛ ɔbɛma wɔn kwan
na sɛ ɔhene pɛ a ma wɔntwerɛ sɛ wɔnsɛe wɔn na mɛkari dwetɛ dwetikɛseɛ mpemdu mahyɛ wɔn a wɔyɛ ɔhene adwuma no nsa sɛ wɔmfa ngu ɔhene akoradeɛ mu
ɛnna ɔhene no yii ne pɛtea firii ne nsa de maa agagni haman a ɔyɛ hamedata ba yudafoɔ tamfo no
na ɔhene no ka kyerɛɛ haman sɛ dwetɛ no wɔde ama wo na ɔman no nso yɛ wɔn sɛdeɛ wo pɛ
ɛnna wɔfrɛfrɛɛ ɔhene no atwerɛfoɔ bosome a ɛdi kan da ɛtɔ so dummiɛnsa soɔ na wɔtwerɛɛ no sɛdeɛ haman hyɛeɛ nyinaa de kɔmaa ɔhene no amradofoɔ ne amantam no mmaako mmaako so ahwɛfoɔ ne aman no nyinaa so mmapɔmma asase biara sɛdeɛ ne ntwerɛeɛ teɛ ne ɔman biara sɛdeɛ ne kasa teɛ wɔde ɔhene akas weros din na ɛtwerɛeɛ na wɔde ɔhene no pɛtea sɔɔ ano
na wɔde nwoma no somasomaa awɛmfoɔ maa wɔde kɔɔ ɔhene nsase nyinaa so sɛ wɔnsɛe na wɔnkunkum na wɔnnwerɛ yudafoɔ no nyinaa mfiri mmeranteɛ so nkɔsi nkɔkoraa so mmɔfra ne mmaa nso da koro bosome a ɛtɔ so dummienu a ɛne bosome adar no da a ɛtɔ so dummiɛnsa no so na wɔmfom wɔn nnoɔma
atwerɛ no nsususoɔ a wɔde kɔhyɛɛ mmara nsase no nyinaa soɔ no hyɛ amanaman no nyinaa sɛ wɔnsiesie wɔn ho nsie da no
na awɛmfoɔ no firi kɔɔ ntɛmntɛm sɛdeɛ ɔhene kaeɛ no na wɔhyɛɛ mmara no susa ahenkuro mu na ɔhene no ne haman tenaa ase sɛ wɔrebɛnom nsa na susa kuro no mu ayɛ bisibasaa
na mordekai hunuu deɛ aba no nyinaa no mordekai sunsuanee ne ntadeɛ mu na ɔde ayitoma ne nso kataa ne ho na ɔfirii adi kɔɔ kuro no mfimfini na ɔsuu esu denden
na ɔkɔɔ ɔhene ponkɛseɛ anim nso na obiara nni ho kwan sɛ ɔfira ayitoma de hyɛne ɔhene ponkɛseɛ no mu
na asase no biara a ɔhene asɛm ne ne mmara no duruu hɔ no abooboodie kɛseɛ ne mmuadadie ne esu ne adwotwa baa yudafoɔ no mu na nnipa pii dedaa ayitoma ne nso mu
ɛnna ester mmabaa ne ne mpiafoɔ no ba bɛka kyerɛɛ no na ɔhemmaa no bɔɔ birim papa na ɔsomaa sɛ wɔmfa ntadeɛ nkɔhyɛ mordekai na wɔnyi ne ho ayitoma no nanso wannye
ɛnna ester frɛɛ hatak ɔhene mpiafoɔ no mu baako a wayi no sɛ ɔnsom no no na ɔsomaa no mordekai nkyɛn na wahunu adekodeɛ ne deɛ ɛfiri soɔ
na hatak firii adi kɔɔ mordekai nkyɛn kuro no mpraeɛ a ɛda ɔhene ponkɛseɛ anim no so
na mordekai kaa no deɛ ato no no nyinaa ne dwetɛ dodoɔ a haman aka sɛ yudafoɔ no nti ɔbɛkari agu ɔhene akoradeɛ mu sɛ wɔnsɛe wɔn no
na mordekai de mmara a wɔhyɛɛ no wɔ susa sɛ wɔnsɛe wɔn no atwerɛ nhwɛsoɔ maa no sɛ ɔmma ester nhunu na ɔnka nkyerɛ no na ɔnhyɛ no sɛ ɔnkɔ ɔhene nkyɛn nkɔkoto nsrɛ no na ɔnsrɛ wɔ n anim mma ne man
na hatak ba bɛkaa mordekai nsɛm no kyerɛɛ ester
ɛnna ester ka kyerɛɛ hatak na ɔsomaa no mordekai nkyɛn sɛ
ɔnkɔka nkyerɛ no sɛ ɔhene nkoa nyinaa ne ɔhene nsase so nkurɔfoɔ nim sɛ ɔbarima anaa ɔbaa biara a ɔba ɔhene nkyɛn emu fam abannwa soɔ a wɔmfrɛɛ no no ne mmara baako pɛ na ɛwɔ hɔ ɛne sɛ wɔku no gye deɛ ɔhene bɛtene sika ahempoma akyerɛ no sɛ ɔntena aseɛ no nso adaduasa ni wɔmfrɛɛ me sɛ menkɔ ɔhene nkyɛn
na wɔkɔkaa ester nsɛm no kyerɛɛ mordekai
na mordekai kaa sɛ wɔnkɔbua ester sɛ nsusu sɛ wobɛfiri mu afi wɔ ahemfie yudafoɔ nyinaa mu
na mmom sɛ womua w ano berɛ yi mu a ɛnneɛ mmoa ne ɔgyeɛ bɛsɔre afiri baabi ama yudafoɔ na wo ne w agya fie deɛ mobɛsɛe na hwan na ɔnim sɛ ɛberɛ a ɛte sɛɛ yi nti na wo nsa aka ahennie no
ɛnna ester kaa sɛ wɔnkɔbua mordekai sɛ
kɔhyia yudafoɔ a wɔhu wɔn susa nyinaa boa ano na me nti monni mmuada na monnnidi na monnnom nnansa awia ne anadwo me nso me ne me mmaawa bɛdi mmuada saa ara na mede saa makɔ ɔhene nkyɛn a ɛnnam mmara soɔ na sɛ mewu a na mawu
na mordekai sane kɔ kɔyɛɛ sɛdeɛ ester hyɛɛ no no nyinaa
na da a ɛtɔ so mmiɛnsa no ester hyɛɛ ɔhemmaa atadeɛ na ɔkɔgyinaa ahemfie emu fam abannwa so ɔhene dan no ntentensoɔ na ɔhene no te n ahennwa so wɔ ahemfie efie no pono ano ntentensoɔ
na ɛbaa sɛ ɔhene no hunuu ɔhemmaa ester sɛ ɔgyina abannwa soɔ no ɔnyaa n anim animuonyam na ɔhene no tenee sika ahempoma a ɛwɔ ne nsam no kyerɛɛ ester na ester twe pinii na ɔbɛkaa ahempoma no ti
na ɔhene no ka kyerɛɛ no sɛ ɛdeɛn na ayɛ woɔ ɔhemmaa ester na ɛdeɛn na worehwehwɛ ɛduru ahennie no fa mpo a wɔde bɛma wo
na ester se sɛ ɔhene pɛ a ma ɔhene ne haman mmra ɛpono a mereto ama ɔhene no ase nnɛ
na ɔhene no kaa sɛ monyɛ ntɛm mma haman mmra na wɔnyɛ deɛ ester aka no na ɔhene no ne haman baa ɛpono a ester atoɔ no ase
na ɔhene no ka kyerɛɛ ester apontoɔ no ase sɛ ɛdeɛn ne w adesrɛ na wɔmma wo na ɛdeɛn ne w adeɛ a worehwehwɛ eduru ahennie no fa mpo a wɔbɛyɛ
na ester buaa sɛ deɛ mesrɛ na merehwehwɛ ne sɛ
sɛ m anim aba nyam ɔhene anim na sɛ ɔhene pɛ sɛ ɔbɛma adeɛ a meresrɛ na wɔyɛ deɛ merehwehwɛ no a ɔhene ne haman mmra ɛpono a merebɛto wɔn no ase na ɔkyena mɛyɛ sɛdeɛ ɔhene aka no
ɛnna da no haman de anigyeɛ ne akoma pa firii adie na haman hunuu mordekai ɔhene ponkɛseɛ no mu sɛ wansɔre na wanka ne ho koraa n anim no ne bo fuu mordekai sɛ
nanso haman sii ne ho so na ɔsii mu kɔɔ ne fie na ɔsoma maa wɔkɔfrɛfrɛɛ n adɔfoɔ ne ne yere seres bae
na haman kaa wɔn n ahonya animuonyam ne ne mma dodoɔ ne kɛseɛ a ɔhene ayɛ no nyinaa ne sɛdeɛ wama no so asene mmapɔmma ne ɔhene nkoa no nyinaa
na haman kaa sɛ nso ɔhemmaa ester amma obiara ne ɔhene amma ɛpono a ɔtoeɛ no ase gye me nko ara na ɔkyena nso wɔahyia me ne ɔhene rekɔ ne nkyɛn
nso yei nyinaa nnɔɔso mma me berɛ a mehunu yudani mordekai no sɛ ɔte ɔhene ponkɛseɛ mu yi
ɛnna ne yere seres ne n adɔfoɔ no nyinaa ka kyerɛɛ no sɛ ma wɔnyɛ dua a ne tentene yɛ basafa aduonu nnum na ɔkyena anɔpa ka kyerɛ ɔhene na wɔnsɛne mordekai wɔ so na wo ne ɔhene nkɔ apontoɔ no ase anigyeɛ mu na asɛm no sɔɔ haman ani na ɔmaa wɔyɛɛ dua no
anadwo no ɔhene anna na ɔkaa sɛ wɔmfa berɛsosɛm nkaeɛ nwoma no mmra na wɔbɛkenkann no ɔhene anim
na wɔhunuu sɛ wɔatwerɛ sɛ mordekai na ɔbɛkaa bigtana ne teres ɔhene mpiafoɔ baanu a wɔhwɛ ɛpono ano a wɔpɛɛ sɛ wɔkum ɔhene akas weros no ho asɛm no
ɛnna ɔhene no kaa sɛ anidie bɛn na wɔadi mordekai na dibea bɛn na woama no yei ho na ɔhene mmeranteɛ a wɔsom no no kaa sɛ wɔnyɛɛ hwee mmaa no
na ɔhene kaa sɛ hwan na ɔwɔ abannwa no soɔ nso na haman aba ahemfie akyiri abannwa no so sɛ ɔrebɛka akyerɛ ɔhene na wɔasɛne mordekai dua a wasi ama no no so
ɛnna ɔhene asomfo no ka kyerɛɛ no sɛ hwɛ haman gyina abannwa no so na ɔhene no se ɔmmra
na haman baa mu na ɔhene ka kyerɛɛ no sɛ ɛdeɛn na wɔnyɛ onipa a ɔhene pɛ no anidie no na haman see no n akoma mu sɛ hwan bio mpo na ɔwɔ ka me ho a ɔhene pɛ sɛ ɔdi no ni sene me ara
na haman ka kyerɛɛ ɔhene sɛ onipa a ɔhene pɛ no anidie no
ma wɔmfa ahennie atadeɛ a ɔhene hyɛ no mmra ne ɔpɔnkɔ a ɔhene tena ne soɔ a wɔde ahennie abotire bɔ ne tire no
na wɔmfa atadeɛ no ne ɔpɔnkɔ no nhyɛ ɔhene mmapɔmma akɛseɛ no mu bi nsa na wɔmfa nhyɛ onipa a ɔhene pɛ no anidie no na wɔmma no ntena ɔpɔnkɔ no so mfa kuro no abɔntene so na wɔmpae nni n anim sɛ sei na wɔyɛ onipa a ɔhene pɛ no anidie no
ɛnna ɔhene ka kyerɛɛ haman sɛ ka wo ho kɔfa atadeɛ ne ɔpɔnkɔ no sɛdeɛ woaka no na yɛ saa ma yudani mordekai a ɔte ɔhene ponkɛseɛ mu no nnya deɛ woaka no nyinaa mu biara
na haman faa atadeɛ no ne ɔpɔnkɔ no na ɔde hyɛɛ mordekai na ɔde no tenaa ɔpɔnkɔ no so de no faa kuro no abɔntene no so na ɔpae dii n anim sɛ sei na wɔyɛ onipa a ɔhene pɛ no anidie no
na mordekai sane baa ɔhene ponkɛseɛ no mu na haman yɛɛ ntɛm de abooboodie kɔɔ ne fie wɔ animguaseɛ mu
na haman kaa deɛ ato no nyinaa kyerɛɛ ne yere seres ne n adɔfoɔ no nyinaa na n anyansafoɔ ne ne yere seres ka kyerɛɛ no sɛ sɛ mordekai a woafiri aseɛ rehwe ase n anim yi firi yudafoɔ asefoɔ mu deɛ a worentumi no na mmom ase na wobɛhwe n anim
na wɔne no da so rekasa no ɔhene mpiafoɔ no ba bɛfaa haman ntɛm so de no kɔɔ ɛpono a ester atoɔ no ase
na ɔhene ne haman baa sɛ wɔne ɔhemmaa ester rebɛnom nsa
na ɔhene ka kyerɛɛ ester da a ɛtɔ so mmienu no mu nso apontoɔ no ase sɛ ɛdeɛn ne w adesrɛ ɔhemmaa ester na wɔmma wo na ɛdeɛn ne w adeɛ a worehwehwɛ ɛduru ahennie no fa mpo a wɔbɛyɛ
ɛnna ɔhemmaa ester buaa sɛ ɔhene sɛ m anim aba nyam wɔ w anim na sɛ ɔhene pɛ a ma wɔmfa me nkwa nkyɛ me sɛ m adeɛ a meresrɛ ne me nkurɔfoɔ deɛ sɛ m adeɛ a merehwehwɛ
na wɔatɔn yɛn me ne me man sɛ wɔnsɛe yɛn nkunkum yɛn nnwerɛ yɛn na sɛ wɔretontɔn yɛn ayɛ nkoa ne mfenaa a anka mɛyɛ komm nanso ɔtamfoɔ no ntumi nhyɛ ɔhene adeɛ a ɛbɛsɛeɛ no ananmu
ɛnna ɔhene akas weros bisaa ɔhemmaa ester sɛ hwan ne no na ɛhe na ɔwɔ na wabɔ ne tirim sɛ ɔbɛyɛ saa no
na ester se onipa ɔhohiahiafoɔ ne ɔtamfoɔ no ne saa haman otirimuɔdenfoɔ yi ɛnna nketenkete kutaa haman ɔhene ne ɔhemmaa no anim
na ɔhene no sɔree n abufuo no mu firii nsa pono no ho kɔɔ ahemfie turo no mu na haman sɔre gyinaa sɛ ɔrepa ɔhemmaa ester ne nkwa ho kyɛw ɛfiri sɛ na wahunu sɛ ɔhene no abɔ ne ho pɔbɔne
na ɔhene no sane firii ahemfie turo no mu baa nsa pono no ase na haman ahwe nnaeɛ a ester wɔ soɔ no so na ɔhene kaa sɛ ɔrebɛhyɛ ɔhemmaa ne no ada mpo m anim wɔ me ara me fie ha nso asɛm no firii ɔhene anomu ara pɛ na wɔkataa haman ani wɔkataa haman ani ɛwom sɛ wɔatwerɛ no wɔ hebri no mu sɛ n anim deɛ nanso na ɛyɛ ne ti na wɔakata sɛdeɛ wɔyɛ onipa bi a wɔrekɔkum no wɔ persia berɛ soɔ no
na harbona mpiafoɔ no mu baako kaa no ɔhene no anim sɛ hwɛ dua a haman ayɛ ama mordekai a ɔkaa ɔhene ho asɛmpa no si haman fie ne tentene yɛ basafa aduonu nnum na ɔhene no se monkɔsɛne no wɔ so
na wɔsɛnee haman dua a wasiesie ama mordekai no so na ɔhene abufuo ano dwoe
da no ara na ɔhene akas weros de haman yudafoɔ tamfo no fie maa ɔhemmaa ester na mordekai baa ɔhene no anim ɛfiri sɛ na ester aka sɛdeɛ ɔne no ntam teɛ no
na ɔhene no yii ne pɛtea a ɔgyee no haman nsam no de maa mordekai na ester de mordekai sii haman fie so
na ester kasaa bio ɔhene anim na ɔhwee ne nan ase na ɔsu koto srɛɛ no sɛ ɔnyi agagni haman bɔne ne n adwene a ɔdwenee yudafoɔ ho no
na ɔhene tenee sika ahempoma no kyerɛɛ ester ɛnna ester sɔre gyinaa ɔhene no anim
na ɔkaa sɛ sɛ ɔhene pɛ na sɛ m anim aba nyam n anim na asɛm no tene ɔhene anim na me nso mesɔ n ani a ma wɔntwerɛ nkɔtwa nwoma a agagni haman a ɔyɛ hamedata ba dwenee ho na ɔtwerɛɛ sɛ ɔde rekɔsɛe yudafoɔ a wɔwɔ ɔhene nsase nyinaa soɔ no mu
na mɛyɛ dɛn na matumi ahwɛ bɔne a ɛbɛto me manfoɔ no na mɛyɛ dɛn na matumi mahwɛ me nkurɔfoɔ sɛeɛ
ɛnna ɔhene akas weros ka kyerɛɛ ɔhemmaa ester ne yudani mordekai sɛ hwɛ mede haman fie mama ester na ɔno nso wɔasɛne no dua no so sɛ anka ɔde ne nsa reka yudafoɔ no nti
na mo ara montwerɛ yudafoɔ no ho sɛdeɛ mopɛ wɔ ɔhene din mu na momfa ɔhene pɛtea nsɔ ano ɛfiri sɛ atwerɛ a wɔatwerɛ no ɔhene din mu na wɔde ɔhene pɛtea asɔ ano no wɔntumi nnane ani
ɛnna wɔfrɛfrɛɛ ɔhene atwerɛfoɔ berɛ no mu bosome a ɛtɔ so mmiɛnsa a ɛne bosome siwan siwan ɛte sɛ kɔtɔnimma bosome mpaemu ne ayɛwohomumɔ bosome mpaemu no da a ɛtɔ so aduonu mmiɛnsa no soɔ na wɔtwerɛɛ no sɛdeɛ mordekai hyɛeɛ no nyinaa kɔmaa yudafoɔ no ne amradofoɔ akɛseɛ ne nketewa no ne nsase no so mmapɔmma no de firi india kɔsi etiopia nsase ahodoɔ ɔha aduonu nson asase biara sɛdeɛ n atwerɛ teɛ ne ɔman biara sɛdeɛ ne kasa teɛ ne yudafoɔ nso sɛdeɛ wɔn atwerɛ ne wɔn kasa teɛ
na ɔde ɔhene akas weros din na ɛtwerɛeɛ na ɔde ɔhene pɛtea sɔɔ ano na ɔde nwoma no somasomaa awɛmfoɔ a wɔtete apɔnkɔ soɔ ne mfunumupɔnkɔ a wɔn ho yɛ hare a wɔyɛ apɔnkɔbere mfrafraeɛ mma so
emu na ɔhene maa yudafoɔ a wɔwɔ kuro biara so kwan sɛ wɔmmoaboa wɔn ano nhyia na wɔn nkwa nti wɔnnyina hɔ na wɔnsɛe na wɔnkum na wɔnnwerɛ ɛdɔm ne ɔman ne mantam biara a ɛhiahia wɔn ho mmɔfra ne mmaa nso sɛ wɔbɛfom wɔn nnoɔma
da koro ɔhene akas weros nsase no nyinaa so bosome a ɛtɔ so dummienu a ɛne bosome adar no da a ɛtɔ so dummiɛnsa so
atwerɛ no nsususoɔ a wɔde kɔhyɛɛ mmara nsase no nyinaa soɔ no ano da hɔ ma amanaman no nyinaa sɛ yudafoɔ no nsiesie wɔn ho nsie da no na wɔntɔ wɔn atamfoɔ so were
ammirikatufoɔ a wɔtete mmoa a wɔn ho yɛ hare no soɔ no nam ɔhene asɛm so firi kɔe wɔkaa wɔn ho ntɛmntɛm na wɔhyɛɛ mmara no susa ahenkuro mu
na mordekai firii adi firii ɔhene no anim na ɔhyɛ ahentadeɛ bibire ne fufuo ne sika abotire bɔ no ne nwera pa ne tamkɔkɔɔ atadeɛ hyɛ no yuu na susa kuro no dii ahurisie na wɔn ani gyeeɛ
yudafoɔ no nyaa nkwa ne anigyeɛ ne ahosɛpɛ ne anidie
na asase biara ne kuro biara a ɔhene asɛm ne ne mmara no duruu soɔ no anigyeɛ ne ahosɛpɛ baa hɔ maa yudafoɔ no apontoɔ ne dapadie mu na asase no so amanaman no mu nnipa bebree danedanee wɔn ho yudafoɔ ɛfiri sɛ na yudafoɔ no ho hu aka wɔn
na bosome a ɛtɔ so dummienu a ɛne bosome adar no da a ɛtɔ so dummiɛnsa no a ɔhene asɛm ne ne mmara no duruu sɛ wɔdi soɔ no da no ara a yudafoɔ atamfoɔ ani daa so sɛ wɔbɛdi yudafoɔ so no danee sɛ yudafoɔ no mmom na wɔdii wɔn atamfoɔ no soɔ
yudafoɔ no boaboaa wɔn ano hyiaa wɔn nkuro mu ɔhene akas weros nsase nyinaa so sɛ wɔde wɔn nsa bɛgu wɔn a wɔpɛ wɔn bɔne no so na obiara annyina wɔn anim ɛfiri sɛ na wɔn ho hu aka amanaman no nyinaa
na nsase no so mmapɔmma ne amradofoɔ akɛseɛ ne nkumaa ne wɔn a wɔyɛ ɔhene adwuma no nyinaa boaa yudafoɔ no ɛfiri sɛ na mordekai ho hu aka wɔn
na mordekai yɛ onipa kɛseɛ ɔhene no fie na ne nka hyetaa nsase no nyinaa so na ɔbarima mordekai no kɔɔ so ara yɛɛ kɛseɛ
na yudafoɔ no de afena ano ne okum ne ɔsɛeɛ kaa wɔn atamfoɔ nyinaa na wɔyɛɛ wɔn atamfoɔ no sɛdeɛ wɔpɛ
na susa ahenkuro no mu no yudafoɔ no kumm na wɔsɛee mmarima ahanum
na parsandata dalfon aspata
porata adalia aridata
parmasta arisai aridai ne waisata
yudafoɔ hohiahiafoɔ hamedata ba haman ne mmammarima du no nso wɔkunkumm wɔn na fomfa adeɛ no deɛ wɔamfa wɔn nsa anka
da no ara nnipa a wɔkunkumm wɔn susa ahenkuro mu no dodoɔ bɛduruu ɔhene no aso mu
na ɔhene no ka kyerɛɛ ɔhemmaa ester sɛ susa ahenkuro mu na yudafoɔ akunkum na wɔasɛe mmarima ahanum ne haman mmammarima du no na ɛdeɛn na wɔayɛ ɔhene nsase a aka no soɔ nanso ɛdeɛn ne deɛ wosrɛ na wɔmma wo na ɛdeɛn ne deɛ woda so repɛ na wɔnyɛ
na ester se sɛ ɔhene pɛ a ma wɔnnya yudafoɔ a wɔwɔ susa no kwan nso ɔkyena na wɔnyɛ sɛdeɛ ɛnnɛ mmara no teɛ na haman mma du no wɔnsensɛne wɔn dua no so
na ɔhene no kaa sɛ wɔnyɛ saa na wɔhyɛɛ mmara no wɔ susa na wɔsensɛnee haman mmammarima du no
na yudafoɔ a wɔwɔ susa no boaboaa wɔn ano bosome adar da a ɛtɔ so dunan no soɔ nso na wɔkunkumm mmarima ahasa susa na fomfa adeɛ no deɛ wɔamfa wɔn nsa anka
na yudafoɔ no nkaeɛ a wɔwɔ ɔhene no nsase no soɔ no nso boaboaa wɔn ano hyiae na wɔperee wɔn nkwa na wɔnyaa wɔn atamfoɔ ho asomdwoeɛ na wɔkunkumm wɔn atamfoɔ no mu nnipa mpemaduɔson nnum na fomfa adeɛ no deɛ wɔamfa wɔn nsa anka
bosome adar da a ɛtɔ so dummiɛnsa mu na wɔnyaa ɔhome ne da a ɛtɔ so dunan no so na wɔde yɛɛ apontoɔ ne anigyeɛ da
na yudafoɔ a wɔwɔ susa no boaboaa wɔn ano ne da a ɛtɔ so dummiɛnsa ne ne da a ɛtɔ so dunan so na wɔhomee ne da a ɛtɔ so dunum mu na wɔde yɛɛ apontoɔ ne anigyeɛ da
enti yudafoɔ a wɔwɔ nkuraaseɛ no wɔn a wɔtete nkuro a ɛho nni afasuo mu no de bosome adar da a ɛtɔ so dunan no yɛ anigyeɛ ne apontoɔ da ne dapa a wɔde nnoɔma mema wɔn ho wɔn ho
na mordekai twerɛɛ nsɛm yi na ɔsoma maa wɔde nwoma kɔmaa yudafoɔ a wɔwɔ ɔhene akas weros nsase nyinaa soɔ no nyinaa wɔn a wɔbɛn ne wɔn a wɔwɔ akyirikyiri no
sɛ wɔmma yei ntim wɔn tirim sɛ wɔbɛdi bosome adar da a ɛtɔ so dunan ne ne da a ɛtɔ so dunum no daa afe
sɛ nna a yudafoɔ nyaa mu home firii wɔn atamfoɔ nsam ne bosome a ɛdanee wɔn firii awerɛhoɔ mu kɔɔ anigyeɛ mu na ɛfirii abooboodie mu kɔɔ dapa mu sɛ wɔmfa nyɛ apontoɔ ne anigyeɛ ne ɔyɔnko ne yɔnko adiama ne ahiafoɔ adekyɛ nna
na yudafoɔ no sɔɔ deɛ wɔafiri aseɛ reyɛ ne deɛ mordekai twerɛ brɛɛ wɔn no mu
sɛ agagni haman a ɔyɛ hamedata ba yudafoɔ no nyinaa tamfo no dwenee yudafoɔ no ho sɛ ɔbɛsɛe wɔn na ɔtwee pur ɛne ntonto sɛ ɔbɛdwerɛ wɔn na wasɛe wɔn
na ester baa ɔhene anim no ɔkaa no nwoma no mu sɛ haman adwemmɔne a ɔdwenee no yudafoɔ ho no nsane mmɛbua n atifi na wɔnsɛne no ne ne mma dua no so
enti wɔfrɛɛ nna yi purim sɛdeɛ pur din no teɛ enti nso nwoma yi mu nsɛm no nyinaa ne deɛ wɔhunuu no asɛm yi mu ne deɛ ɛtɔɔ wɔn soɔ no nti
yudafoɔ no maa no timii na wɔde too wɔn ho ne wɔn asefoɔ ne wɔn a wɔde wɔn ho bɛbataa wɔn ho nyinaa so sɛ wɔmmma nna yi mmienu nntwa mu a wɔrenni no sɛdeɛ wɔn atwerɛ ne wɔn berɛ a wɔahyɛ no daa afe nyinaa no teɛ
na wɔnkae nna yi na wɔnni no awoɔ ntoatoasoɔ mmusua nsase ne nkuro nyinaa so na purim nna yi nntwa yudafoɔ no tiri so na ne nkaeɛ nso to nntwa wɔn asefoɔ mu
na ɔhemmaa ester a ɔyɛ abihail ba no ne yudani mordekai de tumi nyinaa twerɛe sɛ wɔbɛma purim nwoma a ɛtɔ so mmienu yi atim
na ɔsoma maa wɔde nwoma kɔmaa yudafoɔ nyinaa wɔ ɔhene akas weros ahennie nsase ɔha aduonu nson no so ɔmannwoeɛ ne nokorɛdie nsɛm
sɛ wɔde rema purim nna yi atim ne berɛ a wɔahyɛ no mu sɛdeɛ yudani mordekai ne ɔhemmaa ester ahyɛ wɔ wɔn mu no ne sɛdeɛ wɔama mmuadadie ne wɔn sufrɛ nsɛm no atim wɔn kra ne wɔn asefoɔ mu no
na ɔhemmaa ester mmara na ɛtintimm purim no ho nneyɛɛ nyinaa na wɔatwerɛ ne nyinaa nso
na ɔhene akas weros de apeatoɔ too asase no ne mpoano aman no so
na ne tumi ne ne mmaninyɛ nneyɛɛ ne mordekai kɛseɛ a ɔhene no maa no yɛeɛ no ho nsɛm no wɔantwerɛ no media ne persia ahemfo berɛsosɛm nwoma no mu
na yudani mordekai no ne deɛ ɔdi ɔhene akas weros akyire wɔ tumi mu yudafoɔ no mu nso ɔyɛ onipa kɛseɛ na ne nuanom dodoɔ no pɛɛ n asɛm ɔhwehwɛɛ papa maa ne man na ɔkaa asomdwoeɛsɛm maa n asefoɔ nyinaa
﻿ ɔbarima bi tenaa us asase so a ne din de hiob na ɔbarima no di mu na ɔtene na ɔsuro onyankopɔn na ɔyi ne ho firi bɔne ho
na ɔwoo mmammarima baason ne mmammaa baasa
na ɔwɔ nnwan mpem nson ne yoma mpensa ne anantwie mpamho ahanum ne mfunumu bereɛ ahanum ne asomfoɔ bebree pa na ɔbarima yi yɛ titire wɔ apueeɛ mma no nyinaa mu
na ne mmammarima no kɔto pono wɔ ɔbaako biara fie obiara ne ne da na wɔsoma maa wɔkɔfrɛfrɛɛ wɔn nua mmaanom baasa no baa sɛ wɔne wɔn mmɛdidi na wɔnnom
na apontoɔ nna no fa wɔn so hyia a hiob soma kɔdwira wɔn na ɔtua nhema kɔbɔ ɔhyeɛ afɔdeɛ sɛdeɛ wɔn nyinaa dodoɔ teɛ ɛfiri sɛ hiob kaa sɛ ebia me mma no ayɛ bɔne na wɔadome onyankopɔn wɔn akoma mu saa na na hiob yɛ daa
na ɛbaa sɛ da bi ɔsoro dɔm hebri no ka no sɛ onyankopɔn mma no ba bɛgyinaa awurade anim na satan nso dii wɔn mu bae
na awurade bisaa satan sɛ ɛhe na wofiri baeɛ yi na satan buaa awurade sɛ mefiri asase so kyini ne ɛso ananteananteɛ na mereba
na awurade ka kyerɛɛ satan sɛ woadwene m akoa hiob nso ho na obiara nni hɔ a ɔte sɛ ɔno asase no soɔ ɔbarima a ɔdi mu na ɔtene ɔsuro onyankopɔn na ɔyi ne ho firi bɔne ho
na satan buaa awurade sɛ ɛnyɛ biribi nti na hiob suro onyankopɔn no anaa
ɛnyɛ wo na woabɔ ɔno ne ne fie ne ade a ɔwɔ nyinaa ho ban ahyia ne nsa ano adwuma woahyira so na n afieboa ase akyene asase so
ɛnneɛ afei tene wo nsa ka deɛ ɔwɔ nyinaa hwɛ ɛ sɛ ɔrennome wo ntɛm ara anaa
na awurade ka kyerɛɛ satan sɛ hwɛ deɛ ɔwɔ nyinaa wɔ wo nsam ɔno ara deɛ mfa wo nsa nka no ɛnna satan firii awurade anim kɔeɛ
na da bi na hiob mmammarima ne ne mmammaa redidi na wɔrenom nsa wɔ wɔn nua panin fie
na ɔbɔfoɔ bi baa hiob nkyɛn bɛkaa sɛ berɛ a anantwie no refɛntɛm na mfunumu bereɛ no nso redidi wɔn nkyɛn mu
ɛnna sabafoɔ bɛto hyɛɛ wɔn so na wɔafa wɔn kɔ na mmeranteɛ no wɔde nkrantɛ ano akukum wɔn na me nko ara na mafiri mu maba sɛ merebɛka makyerɛ wo
ɔno da so rekasa no ɔfoforɔ ba bɛkaa sɛ nyankopɔn gya firi soro atɔ abɛhye nnwan ne mmeranteɛ no na asɛe wɔn na me nko ara na mafiri mu maba sɛ merebɛka makyerɛ wo
ɔno da so rekasa no obi ba bɛkaa sɛ kaldeafoɔ abɔ kyenku mmiɛnsa abɛto ahyɛ yoma no so afa wɔn kɔ na mmeranteɛ no so wɔakukum wɔn nkrantɛ ano na me nko ara na mafiri mu sɛ merebɛka makyerɛ wo
ɔno nso da so rekasa no ɔfoforɔ ba bɛkaa sɛ wo mmammarima ne wo mmammaa redidi na wɔrenom nsa wɔ wɔn nua panin fie no
hwɛ mframa kɛseɛ firi ɛserɛ so aba abɛbɔ ɛdan no ntwea nnan no na adwiri agu wɔn so ama wɔawuwu na me nko ara na mafiri mu sɛ merebɛka makyerɛ wo
ɛnna hiob sɔre sunsuanee n atadeɛ mu na ɔyii ne ti na ɔhwee fam sɔree onyankopɔn
na ɔkaa sɛ adagya na mede mefiri me na yam baeɛ na adagya na mede bɛsane akɔ awurade de mae na awurade afa nhyira nka awurade din
yei nyinaa mu no hiob anyɛ bɔne sɛ ɔbɛbɔ onyankopɔn soboɔ
na da bi nso ɔsoro dɔm sane baa sɛ wɔrebɛgyina awurade anim na satan nso dii wɔn mu baa sɛ ɔrebɛgyina awurade anim bi
na awurade bisaa satan sɛ ɛhe na wofiri baeɛ yi na satan buaa awurade sɛ mefiri asase so kyini ne ɛso anantenanteɛ na mereba
na awurade ka kyerɛɛ satan sɛ woadwene m akoa hiob ho na obiara nni hɔ a ɔte sɛ ɔno asase so ɔbarima a ɔdi mu na ɔtene ɔsuro onyankopɔn na ɔyi ne ho firi bɔne ho nanso ɔda so kura ne mudie no mu ara na wo satan woahwanyan me atia no sɛ mensɛe no kwa
na satan buaa awurade sɛ wɔde wedeɛ pere wedeɛ na deɛ onipa wɔ nyinaa ɔde ma pere ne kra
na afei tene wo nsa na ka ne dompe ne ne nam sɛ ɔrennome wo ntɛm ara anaa
na awurade ka kyerɛɛ satan sɛ hwɛ ɔni ɔwɔ wo nsam ne nkwa nko na kora
ɛnna satan firii awurade anim kɔeɛ na ɔde akuro bɔne kɔtutuu hiob firi ne nan ase kɔsii n apampam
na ɔfaa kyɛmferɛ bi sɛ ɔde redwi ne ho na ɔtenaa nso mu
na ne yere bisaa no sɛ woda so kura wo mudie no mu ara dome onyankopɔn na wu
na ɔbuaa no sɛ sɛdeɛ mmaa agyegyentwie no mu bi kasa na wokasa yi yɛagye nyankopɔn hɔ adepa na adebɔne na yɛrennye anaa yei nyinaa mu no hiob amfa n ano anyɛ bɔne
na hiob nnamfo baasa tee amanehunu a aba ne soɔ yi nyinaa no wɔn mu biara firi deɛ ɔwɔ bae temanni elifas ne suhini bildad ne naamani sofar na wɔbɛhyiaa sɛ wɔrebɛgyam no na wɔakyekyere ne werɛ
na wɔfiri akyirikyiri memaa wɔn ani so na wɔhunuu no no wɔanhu no na wɔmemaa wɔn nne so sui na wɔsunsuanee wɔn ntadeɛ mu na wɔtoo mfuturo kɔɔ soro guu wɔn atifi
na wɔne no tenatenaa fam nnanson adekyeeɛ ne adesaeɛ na obiara ne no ankasa ɛfiri sɛ wɔhunuu sɛ n amanehunu no so pa ara
yei akyiri no hiob buee n ano na ɔdomee n awoda
na hiob kaa sɛ
ma ɛda a wɔwoo me mu no nyera ne anadwo a ɛse wɔanyinsɛn ɔbabanin no
ɛda no nnuru sum mma onyankopɔn mmfiri soro mmmisa akyiri kwan na hann biara nnhyerɛn so
esum ne sunsum nnye no mununkum ntena so deɛ ɛma adekyeeɛ duru sum nyi no hu
anadwo no esum kabii nkuta no wɔmmma no nnnya anigyeɛ biara afe nna no mu wɔmmma no mmma abosome dodoɔ no mu
hwɛ anadwo no nyɛ kwawee ahurisie dwom biara mma mu
ma wɔn a wɔdome da no mmɔ no dua wɔn a wɔtumi hwanyan dɛnkyɛmmirampɔn mpo no
n ahemadakye nsoromma bɛduru sum ɛbɛtwɛn hann na ebi remma na ɛrenhunu adekyeeɛ anisuatɛtɛ
ɛfiri sɛ anto m awoɔ apono mu na anyi ɔhaw anhunta m ani
adɛn nti na manwu yafunu mu na mannyaa mu awoeɛ
adɛn nti na anankoroma sɔɔ me na adɛn nti na metoo nufoɔ menumiiɛ
anka sɛsɛɛ meda hɔ mayɛ komm anka mada ɛno deɛ anka manya ahomegyeɛ
me ne ahemfo ne asase so afotufoɔ a wɔkyekyeree amamfo faeɛ no
anaasɛ me ne mmapɔmma a wɔwɔ sika wɔn a wɔde dwetɛ hyehyɛɛ wɔn afie amaama no
anaasɛ menni hɔ sɛ ɛpɔn ba a wɔakora no anaa nkɔkoaa a wɔanhunu hann da
ɛhɔ na abɔnefoɔ nha obiara bio na abrɛfoɔ gye wɔn ahome
ɛhɔ ara na nneduafoɔ te dwoodwoo wɔnte apiafoɔ nne
ɛhɔ na onipa ketewa ne onipa kɛseɛ wɔ na akoa afiri ne wura nsa
adɛn nti na ɔma mmɔborɔni hann na ɔde nkwa ma wɔn a wɔn kra werɛ ahoɔ
wɔn a wɔtwɛn owuo na ɛmma na wɔbɔre hwehwɛ no sene akoradeɛ
wɔn a wɔn ani gye mmorosoɔ na wɔn ho sɛpɛ wɔn sɛ anka wɔbɛnya damena
ne ɔbarima a wɔde ne kwan ahunta na onyankopɔn de ban atwa ne ho ahyia
na m apinisie abɛsi m aduane ananmu na mesu gu sɛ nsuo
na deɛ mesuro no ɛno ara na ɛto me na deɛ m akoma tutu ho no ɛba me so
mennya ahodwoɔ ne kommyɛ ne ɔhome na ahodwan ara na ɛba
ɛnna temanni elifas bua see sɛ
sɛ obi pɛ sɛ ɔka asɛm yi ho bi kyerɛ wo a ɛbɛyɛ wo ahomete anaa nanso mpo twa ara na ɛtwa sɛ ɔka
hwɛ wo na woatenetene nnipa bebree na nsa a agoɔ no woahyɛ no den
wo nsɛm ama deɛ ɔrebɛhwe ase agyina na nankoroma a ahodwo no wɔahyɛ no den
na afei ɛtoo woɔ yi woagyigya ɛkaa woɔ yi woabɔ nnyinnyen
ɛnyɛ wo nyamesuro ne deɛ wode wo ho to soɔ na w akwan a ɛtene ne w anidasoɔ anaa
kae ɛ hwan na ɔnyɛɛ bɔne biara na wɔasɛe no pɛn anaa ɛhe na wɔatwa ateneneefoɔ atwene pɛn
manya nhunui sɛ wɔn a wɔfɛntɛm amumuyɛ na wɔgu mmusuo no ɛno ara na wɔtwa
nyankopɔn home sɛe wɔn na wɔhye n abufuo mframa ano
wote sɛ gyata mmobɔmu ne ɔsebɔ nne a ɛgyae na gyataburuwa sebɔmmɔfoɔ tutu no
ɛno na hanam bɛbɔ ɛserɛ mu sɛe ama no awu na gyatabereɛ mma abɔ pete
na me deɛ asɛm bi wiawiaa ne ho baa me nkyɛn na m aso tee ɛho asomusɛm bi
ɔdadwene a ɛfiri anadwo adehunu mu mu berɛ a nnahɔɔ atɔ nnipa soɔ no
ehu ne ahopopoɔ kaa me na ɛmaa me nnompe nyinaa wosoe
na honhom bi twaa mu faa m ani so me ho nwi nyinaa sɔre gyinagyinae
ɛgyinae nanso manhunu ne su suban bi gyinagyina m ani so metee nne bɔkɔɔ bi sɛ
ɔdasani tene sene onyankopɔn anaa onipa ho te sene ne yɛfoɔ
hwɛ ne nkoa mpo ɔmfa ne ho nto wɔn so na n abɔfoɔ no ɔbu wɔn sɛ wɔtɔ mu
na nkantom wɔn a wɔte dɔteɛ adan mu na wɔn nnyinasoɔ wɔ mfuturo mu na wɔfurofuro wɔn sɛ abubummabaa
ɛfiri anɔpa kɔsi anwummerɛ na wɔaposa wɔn wɔyera korakora a obi nnwene ho
sɛ wɔtete wɔn ho ntomadan homa a ɛnyɛ wuo na wɔwuo a wɔanhunu nyansa biara
frɛ ɛ obi wɔ hɔ a ɔbɛbua woɔ na akronkronfoɔ mu hwan na wode bɛdan no
na ahisɛm kum agyimifoɔ na ninkuntwe kum atetekwaa
me deɛ mahunu ogyimifoɔ a ɔgyee nhini nanso amonom hɔ ara na medomee ne tenabea
ne mma ne nkwagyeɛ ntam twe na wɔpɛkyɛ wɔn wɔ kuro pono mu a ɔgyefoɔ nni hɔ
wɔn a wɔdi kɔm bɛdi ne nnɔbaeɛ na nsɔeɛ mu mpo na wɔbɛfa na adufudepɛfoɔ amene wɔn adedodoɔ
ɛfiri sɛ mmusuo mfifiri mfiri mfuturo mu na ɔhaw nso mfu mfiri fam
na wɔwoo onipa maa ɔhaw sɛ ogyaframa tutu kɔ soro no
na me a anka mɛhwehwɛ nyankopɔn akyiri kwan na mede m asɛm mahyɛ ne nsa
deɛ ɔyɛ ade kɛseɛ a ɛnni nhwehwɛmu anwanwadeɛ nso a wɔntumi nkan
deɛ ɔma osuo tɔ asase soɔ na ɔma nsuo ba wira mu
ɔde ahobrɛasefoɔ tena deɛ ɛkorɔn na ɔma abooboodifoɔ so kɔ yiedie mu
ɔsɛe anitefoɔ atirimpɔ na wɔn nsa antumi anyɛ adepa biara
ɔkyere anyansafoɔ wɔn aniteɛ mu na ɔbutu akontonkyifoɔ agyina
wɔtɔ sum mu awia na awia ketee wɔkeka sɛ anadwo
na ɔgye ohiani firi afena a ɛfiri wɔn anomu no ano ne ɔhoɔdenfoɔ nsam
na mmɔborɔni nya anidasoɔ na amumuyɛ mua n ano
hwɛ nhyira ne ɔdasani a onyankopɔn ka n anim enti mpo otumfoɔ atenetene no
deut hos na ɔno na ɔpira na ɔkyekyere soɔ ɔpɛkyɛ na ne nsa nso sa
ɔbɛyi wo afiri ahohiahia nsia mu aane na deɛ ɛtɔ so nson no mu bɔne renka wo
ɛkɔm berɛ ɔbɛgye wo afiri owuo mu na akodie mu nso wagye wo afiri afena ano
ɔbɛkora wo afiri tɛkyerɛma mpire ano na wɔrensuro sɛeɛ a ɛbɛba
wobɛsere sɛeɛ ne ɛkɔm na asase so mmoadoma nso worensuro wɔn
ɛfiri sɛ wo ne wiram aboɔ mpo bɛyɛ apam na wiram mmoadoma bɛdwo ama wo
na wobɛhunu sɛ wo ntomadan si hɔ dwoodwoo na wohwɛ wo tenabea a worenhunu sɛ atɔ mu
na wobɛhunu nso sɛ w asefoɔ bɛdɔɔso pii na wɔn a wɔfiri wo mu bɛyɛ sɛ asase so nhahan
wode onyinkyerɛ na ɛbɛkɔ damena mu sɛ wɔde ayuo afiafi ba mu ne berɛ mu no
hwɛ yei na yɛahwehwɛ ahunu sɛ ɛteɛ nie tie na wo nso hunu fa
na hiob gyee so sɛ
o sɛ anka wɔrekari m awerɛhoɔ na wɔde me yea nso agu nsania mu susu ɛ
ɛno deɛ anka ɛbɛsene mpoano anwea duru enti na me nsɛm ayɛ hatuhatu yi
na otumfoɔ agyan tuatua me mu me honhom renom emu borɔ nyankopɔn ahuyideɛ atwa me ho mpasua
ɔtorɔmo nya ɛserɛ mono a ɔteateam anaa ɔnantwie su n aduane ho
wɔdi aduane hunu a nkyene nni mu ɛdɛ bi wɔ kosua mu fufuo mu
adeɛ a me kra ampɛ sɛ ɛbɛka me no ɛno ara na ayɛ me aduane a ɛyɛ me nwunu
o sɛ anka merenya m abisadeɛ na onyankopɔn ama me m anigyinadeɛ no ɛ
sɛ onyankopɔn pene na ɔpɛkyɛ me na ɔgya ne nsa kwan na ɛtwa me ɛ
anka ɛbɛyɛ me awerɛkyekyerɛ ara na madi ahurisie ɛyea a ɛnni adɔna me soɔ no mu ɛfiri sɛ mensane ɔkronkronni no nsɛm no
m ahoɔden ne deɛn sɛ mede bɛtɔ me bo aseɛ na m awieeɛ ne deɛn sɛ me kra bɛkyɛre ho
m ahoɔden yɛ aboɔ ahoɔden me honam yɛ kɔbere mfrafraeɛ
ɛnyɛ mmoa bi na ɛnni me mu na wɔatu ahoɔden afiri me ho
deɛ ne home te no no ɛsɛ no ne yɔnko nsam adɔeɛ anyɛ saa a ɔgyaa otumfoɔ no suro
me nuanom twa nkontompo sɛ asusɔsuwa sɛ subonhwa a emu nsuwansuwa resene korɔ
nsukyeneeɛ nti ani fono sukyerɛmma hyɛne mu hunta
sɛ hyehyeɛ ka no a ɛtwitwa ahuhuro mu ɛyera firi n afa
n akwantemfoɔ no kwan kontonkonton ɛdane huruhuro kɔ soro na ɛyera
tema akwantemfoɔ asafo no hwɛe seba anantefoɔ ani daa so
wɔn ani wuu sɛ wɔde wɔn ani too soɔ wɔkɔduruu ho na wɔn anim guu ase
na afei saa ara na mo nso moteɛ moahunu m amanehunu yi moannya tema biara amma me
maka sɛ mommrɛ me biribi na me nti momfa mo adeɛ bi nkyɛ
na monyi me ɔhohiahiafoɔ nsam na monnye me mfiri nhyɛsofoɔ nsam anaa
monkyerɛkyerɛ me na mɛyɛ komm na deɛ mafom wɔ mu no momma menhunu
sɛdeɛ atɛntenenee si yɛ den fa na mo atɛnyie yi deɛ animka bɛn na ɛwɔ mu
nsɛm ho animka na modwene ɔwerɛhoni deɛ ne nsɛm yɛ mframa
awisiaa so mpo moretwe ntonto na mo yɔnko tiri nso moredi ano
na afei mompɛ ani pa nhwɛ me na merenni torɔ mo anim ha
mompɛ mu bio ɛ na mommmu ntɛnkyea na monsane mpɛ mu na m asɛm wom ara
deɛ ɛntene bi wɔ me tɛkyerɛma so anaasɛ me dodom nhunu abusudeɛ
ɛnyɛ akodie na ɛwɔ hɔ ma ɔdasani asase soɔ na ne nna te sɛ ɔpaani nna
sɛ akoa pere onwunu ho ne sɛ ɔpaani hwɛ n apaadeɛ kwan no
saa ara na wɔama madi abosome hunu na wɔabu ɔhaw anadwo ama me
sɛ mekɔda a meka sɛ da bɛn na mɛsɔreɛ na anadwo atwam akorɔ ɔdafatwa fono me kɔsi ahemadakye
me honam fira mmoaa ne dɔteɛ abon me wedeɛ ayɛ twann na ɛrefiri nsuo
me nna yɛ hare sene ɔnwomfoɔ akurokurowa na ɛrehi na anidasoɔ biara nni hɔ
kae sɛ me nkwa yɛ mframa m ani rensane nhunu papa
deɛ ɔhu me anisoɔ renhu me bio w ani tua me nso na menni hɔ
sɛdeɛ mununkum sa na ɛkorɔ no saa ara na deɛ ɔsiane kɔ asamando no remforo mma bio
ɔrensane mma ne fie bio na ne tenabea renhu no bio
enti me nso meremmua m ano mɛkasa me honhom ahohiahia mu mɛsi apini m awerɛhoɔ mu
meyɛ ɛpo anaa asuo mu bɔpɔn na ɛma wode awɛmfoɔ sisi me ho yi
sɛ mese me mpa bɛkyekyere me werɛ na me daberɛ bɛdwodwo m apinisie no a
ɛnneɛ wode daeɛso hyɛ me yea na anisoadehunu mu na woma mebɔ binim
na ɛma me kra yi menebɔ ne owuo mmom sene me nnompe yi
afono me merentena ase daa gyaa me na me nna yɛ huruhuro
ɔdasani ne hwan a wobu no ɔkɛseɛ na wodwene ne ho
na wohwɛ no daa anɔpa na wotaa sɔ no hwɛ ara
worenyi w ani mfiri me so de rekɔsi da bɛn wonnya me kwan na memmene me ntasuo mpo
mayɛ bɔne a ɛdeɛn na mayɛ woɔ nnipa hwɛfoɔ adɛn na wode me ayɛ w adeɛ a wo ne no anya na madane adesoa ama me ho yi
na adɛn na womfa me mmarato nkyɛ na womma me mfomsoɔ nsene nkorɔ na afei mɛda mfuturo mu na wobɛhwehwɛ me nso na menni hɔ bio
ɛnna suhini bildad gyee so sɛ
ɛnkɔsi berɛ bɛn na wobɛka yeinom na w anomu nsɛm bɛyɛ sɛ mframa denden yi
onyankopɔn bɛkyea atemmuo anaasɛ otumfoɔ bɛkyea tenenee
sɛ wo mma ayɛ no bɔne a wagyaa wɔn de wɔn ahyɛ wɔn mmarato nsam
sɛ wo ara wohwehwɛ nyankopɔn akyiri kwan na wokoto srɛ otumfoɔ no
sɛ wo ho te na wotene a ampa ara ɔbɛkanyan ne ho ama wo na wama wo tenenee tenabea no adi yie
na sɛ mpo wo mfitiaseɛ yɛ ketewa a w awieeɛ bɛso kokuroo
mesrɛ wo bisa awoɔ ntoatoasoɔ ɛ na ma w akoma mmra deɛ wɔn agyanom ahwehwɛ ahunu no so
na yɛn deɛ nnora nko ara na yɛfiri hɔnom na yɛnnim hwee ɛfiri sɛ yɛn nna te sɛ sunsum asase so
ɛnyɛ wɔn na wɔbɛkyerɛ wo na wɔaka akyerɛ woɔ anaa na wɔayiyi nsɛm afiri wɔn akoma mu
nkyɛkyerɛ fifiri deɛ ɔwora nnie anaasɛ mmɛwa bɛma ne ho so deɛ nsuo nnie
ɛda so wɔ ne frɔmfrɔmyɛ mu a wɔntwaeɛ no ɛdi wura nyinaa anim kusa
saa ara na wɔn a wɔn werɛ firi onyankopɔn nyinaa akwan teɛ na ɔbɔnefoɔ anidasoɔ bɛyera
ɛfiri sɛ wɔtwa deɛ ɔde ne ho to soɔ na n anidasoɔ yɛ ananse ntentan
ɔtwere ne dan na ɛrennyina ɔkura mu nso ɛrentena hɔ
ɔyɛ frɔmfrɔm owia ano na ne mman yiyi kata ne turo so
ne nhini mantammantam aboɔkuo ho ɔhyɛne aboɔ ntam
sɛ wɔsɛe no firi ne tenabea a ɛpa no ka sɛ menhunuu wo da
hwɛ sɛdeɛ ne kwan ho ahosɛpɛ teɛ ne no na mfuturo no mu na afoforɔ fifire
hwɛ onyankopɔn mpo deɛ ɔdi mu na abɔnefoɔ nso ɔnsɔ wɔn nsa
ɔde sereɛ bɛhyɛ w anomu ma na wama ahurisie nne afa w anofafa mu
w atamfo bɛfira aniwuo na abɔnefoɔ ntomadan rennyina hɔ bio
na hiob gyee so sɛ
ampa ara menim sɛ ɛte saa na ɔdasani bɛtene wɔ nyankopɔn anim sɛn
sɛ ɔpɛ sɛ ɔne no yiyi ano a ɔntumi mmua no apem mu baako mpo
akoma mu nyansafoɔ ne tumi mu hoɔdenfoɔ no hwan na wasene ne kɔn wɔ ne soɔ na asi no yie
ɔtutu mmepɔ mpatuo mu ɔbutu no n abufuo mu
ɔwoso asase firi n atenaeɛ na ne nnyinasoɔ popo
ɔhyɛ owia na ɛmpue na ɔsosɔ nsoromma ano
ɔno nko na ɔtrɛ ɔsoro mu na ɔtiatia po asorɔkyeɛ so
ɔyɛ nsorommason nwenwenente ne akokɔbaatan ne ne mma ne anafoɔ fam mpiakyire
ɔyɛ ade akɛseɛ a ɛnni nhwehwɛmu ne anwanwadeɛ a wɔntumi nkan
hwɛ ɔnam me ho nso menhu no ɔsene nso menhu no
hwɛ ɔhwim kɔ hwan na ɔbɛsane no hwan na ɔbɛbisa no sɛ ɛdeɛn na woreyɛ yi
onyankopɔn rensianka n abufuo rahab aboafoɔ brɛ wɔn ho ase wɔ n ase
na nkantom sɛ me na mɛbua no anaasɛ mɛhwehwɛ me nsɛm mu na me ne no ayiyie
ɔno na sɛ metene mpo a meremmua no mɛkoto no sɛ me temmufoɔ
sɛ mefrɛ na ɔgye me so a merennye menni sɛ wayɛ aso ama me nne
ɔno a ɔde ahum posa me na ɔma m akuro dɔɔso kwa no
ɔmmma mennya ahomegyeɛ na ɔde awerɛhoɔ hyɛ me ma tɔ
sɛ wɔdi no ɔhoɔdenfoɔ tumi so a anka ɔnnie na sɛ atemmuo nso a anka hwan na ɔbɛsane no
sɛ metene mpo a anka m ano bɛbu me fɔ na medi mu mpo a ɔbɛma makyea
me deɛ medi mu deɛ nanso memmu me ho me nkwa afono me
ne nyinaa yɛ bafua enti na mese deɛ ɔdi mu ne ɔbɔnefoɔ nyinaa na ɔsɛe wɔn
sɛ atoyerɛnkyɛm kum obi mpofirim a ɔseresere wɔn a wɔdi bem amaneɛ
wɔde asase ahyɛ ɔbɔnefoɔ nsa ɔkata n atemmufoɔ ani sɛ ɛnyɛ ɔno a na ɛyɛ hwan a
na me nna ho yɛ hare sene mmirikatuni ɛdwane kɔ ɛnhunu adepa biara
ɛsene kɔ sɛ demmire nkyɛkyerɛ hyɛn sɛ ɔkɔdeɛ a ɔsi aduane soɔ
sɛ mese me werɛ bɛfiri m apinisie mɛgyae mosooyɛ na mate m anim a
me yea nyinaa yɛ me hu ɛfiri sɛ mehunu sɛ woremmu me bem
na sɛ wɔbɛbu me fɔ a adɛn nti na memmrɛ nguo
sɛ medware sukyerɛmma nsuo na mede dɔw mehohoro me nsa a
ɛno nso wode me bɛto amena mu na me ho ayɛ me ntadeɛ mpo nwunu
na ɔnyɛ onipa sɛ me na mabua no na yɛn baanu ahyiam abɔ nkuro
nso ntamgyinafoɔ bi nni yɛn ntam a ɔde ne nsa bɛto yɛn baanu soɔ
ma no nyi n abaa mfiri me so na ne ho hu ankuta me
ɛnna anka mɛkasa a merensuro no nanso mentumi nyɛ saa wɔ me ara m afam
me nkwa yɛ me kra nwunu mɛgyaa m apinisie mu wɔ me mu mɛkasa m awerɛhoɔ mu
mɛse onyankopɔn sɛ mmu me fɔ ma menhunu adekodeɛ a enti wo ne me ham yi
ɛyɛ ma wo sɛ wohyɛ obi soɔ anaa sɛ wopo wo nsa ano adwuma na wopene abɔnefoɔ agyina soɔ
wowɔ honam aniwa anaasɛ wohunu adeɛ sɛ ɔdasani hu no
wo nna te sɛ ɔdasani nna anaa wo mfeɛ te sɛ onipa nna anaa
sɛ wohwehwɛ me mfomsoɔ akyiri kwan na wodi me bɔne akyire
nanso wonim sɛ menyɛ ɔbɔnefoɔ na obi nni hɔ a ɔbɛgye wo nsam
wo nsa na ɛnwonoo me na ɛyɛɛ me me nipa mu nyinaa prɛko ɛnna woamene me yi
kae sɛ wonwonoo me sɛ anwommoɔ na wobɛma madane mfuturo bio anaa
anaa woanhwie me angu sɛ nufosuo na womaa mepii sɛ nufosuo a akyenkyen ɛtoa
wode wedeɛ ne nam na ɛhyɛɛ me na wode nnompe ne ntini wurawuraa me mu
nkwa ne adɔeɛ na wode ayɛ me na wo hwɛ nso wɛn me honhom
na yeinom na wode siee w akomam na mahunu sɛ yei na wowɔ tia me
sɛ meyɛ bɔne a wobɛhwɛ me na woremmu me bem me mfomsoɔ ho
sɛ medi abɔnefosɛm a mennue na sɛ metene nso a meremma me tiri so ɛfiri sɛ ahohora ahyɛ me ma na mehwɛ m amanehunu
na sɛ mema me ho so a wobɛti me sɛ gyata na woasane ne me adi anwanwasɛm
na wode w adansefoɔ afoforɔ ara abɛgyina m anim na woama w abufuo adɔɔso me so na ɛdɔm a ɛto dɔm agu me so
adɛn nti na woyii me firii yafunu mu anka menya megyaa mu na ani biara anhu me ɛ
sɛ menya meyɛɛ sɛ adeɛ a ɛnni hɔ ɛ mefirii yafunu mu no ɛnna anka wɔkɔgyaa me ɛda mu ɛ
me nna nyɛ kakraa bi ma no nnyaa me ɔnyi n ani mfiri me so na me ho nsane me kakra
ansa na makɔ deɛ merensane memma na makɔ sum ne sunsum asase so
esum kabii a ɛte sɛ ɔdasuom tumm asase sunsum ne sakasaka asase a hann te sɛ ɔdasuom tumm no
ɛnna naamani sofar gyee so sɛ
wɔremmua nsɛm dodoɔ yi anaasɛ wɔmma ɔbarima tɛkyerɛmakyene nni bem anaa
wo kasa worɔworɔ bɛma nnipa amua wɔn ano anaa na sɛ wodi fɛw a obi renhyɛ wo aniwuo anaa
na woaka sɛ me nkyerɛkyerɛ yɛ gyenegyene na me ho te wɔ onyankopɔn anim
o anka ma onyankopɔn nkasa na ɔmmue n ano nkyerɛ wo
na ɔnka wo nyansa ahuntasɛm sɛ emu dɔ yie na hunu sɛ onyankopɔn yi n ani firi w amumuyɛ no bi so
wobɛhwehwɛ ahunu onyankopɔn anaasɛ wobɛhunu akɔduru otumfoɔ pɛyɛ mu anaa
ɛkorɔn sɛ ɔsoro ɛdeɛn na wobɛyɛ ɛyɛ kuronkuron sɛ asamando ɛdeɛn na wonim
ne nsusuiɛ ware sene asase na ɛtrɛ sene ɛpo
sɛ ɔtwam ba na ɔde nnipa gu nnua mu na ɔhyia asennie a ɛnneɛ hwan na ɔbɛsianka no
na ɔno na ɔnim nnipa ahuhufoɔ na ɔhunu abusudeɛ nanso ɔmmu
na onipa tibɔnkɔso nya nyansa akoma a na ɛte sɛdeɛ wɔawo afunumu ba onipa
sɛ wo deɛ wosiesie w akoma na wotrɛ wo nsam kyerɛ no a
sɛ amumuyɛ wɔ wo nsam a yi kɔ akyiri na mma abusudeɛ nntena wo ntomadan mu
ɛno na wobɛma w ani so a wonni dɛm na wobɛtim pintinn a worensuro
na wo werɛ bɛfiri wo haw wobɛkae no sɛ nsuo a asene
na wo nkwa nna bɛyɛ sɛ awia ketee esum bɛdane sɛ adekyeeɛ
na wobɛnya abotɔyam sɛ anidasoɔ wɔ hɔ na wobɛhwɛ wo ho ahyia na woada dwoodwoo
wobɛda ahome na obi renyi wo hu na nnipa bebree bɛhwehwɛ wo hɔ adom
na abɔnefoɔ deɛ wɔn ani so bɛsi na dwanekɔbea abɔ wɔn na wɔn anidasoɔ bɛdane wɔn wuo
na hiob gyee so sɛ
yoo mone ɔman no nne na mowu a nyansa bɛwu
me nso mewɔ nteaseɛ sɛ mo ara me deɛ mentɔ mu mo anim na hwan na ɔnnim nnoɔma a ɛte sɛɛ yi
deɛ ne yɔnko sere no ne me deɛ ɔsu frɛɛ onyankopɔn na ɔgyee no soɔ wɔsere ɔteneneeni a ɔdi mu no
deɛ ɔte hɔ dwoodwoo no tirim deɛ animtiabuo na ɛfata amanehunu ɛne deɛ wasiesie ama wɔn a wɔn nan watirie
amimfoɔ ntomadan si hɔ dwoodwoo na wɔn a wɔhuru nyankopɔn boɔ te hɔ komm wɔn a wɔkura wɔn nyame wɔ wɔn nsam no
na yei deɛ bisa mmoa ɛ na wɔnkyerɛ wo ne ɔsoro nnomaa nso na wɔnka nkyerɛ wo
anaasɛ bisa asase hwɛ na ɛnkyerɛ wo na ɛpo mu mpataa nka nkyerɛ wo
hwan na ɔrenhunu yei nyinaa mu sɛ awurade nsa na ɛyɛɛ yeinom
ne nsam na ɔteasefoɔ biara kra wɔ ne adasamma nyinaa ahonhom
ɛnyɛ aso na ɛsɔ nsɛm hwɛ na dodom nso ka aduane hwɛ
nkɔkoraayɛ mu na nyansa wɔ na onyinkyerɛ ma nhunumu
ɔno nkyɛn na nyansa ne mmaninneɛ wɔ ɔno na afotuo ne nhunumu wɔ no
hwɛ ɔdwiri na wɔrento ɔto onipa mu na wɔremmue
hwɛ ɔsianka nsuo ma no we nanso ɔgyaa mu ma no butu asase
ɔno nkyɛn na ahoɔden ne nyansa wɔ deɛ wɔdaadaa no ne ɔdaadaafoɔ nyinaa yɛ ne dea
ɔpa apamfoɔ ho de wɔn kɔ na ɔma atemmufoɔ dane nkwaseafoɔ
ɔsane ahemfo nkyehoma na ɔde nhoma kyekyere wɔn asene
ɔpa asɔfoɔ ho de wɔn kɔ na ɔde wɔn a wɔatim no hwe fam
ɔma anotefoɔ gyae kasa na ɔgye mpanimfoɔ nimdeɛ
ɔde animtiabuo gu mmapɔmma so na ɔhodwo nnɔmmarima abɔsoɔ mu
ɔyi adeɛ kuronkuron adi firi sum mu na ɔde sum kabii firi ba hann mu
ɔma aman dɔɔso na ɔsɛe wɔn ɔtrɛ amanaman mu na ɔtu wɔn kɔ
ɔgye asase so aman mu atitire akoma na ɔma wɔkyini asasesofoɔ a ɔkwan nni hɔ so
wɔkeka sum a hann nni hɔ mu na ɔma wɔkyini sɛ nsaboni
hwɛ m ani ahunu ne nyinaa m aso nso ate na ate aseɛ
deɛ monim no me nso menim mentɔ mu wɔ mo mu
me deɛ mepɛ sɛ anka me ne otumfoɔ no mmom bɛkasa na mehwehwɛ sɛ me ne onyankopɔn bɛyiyi nsɛm ano
na mo deɛ moyɛ atorofoɔ mapa ayaresafoɔ ahuhufoɔ ne mo nyinaa
sɛ momua mo ano mmom koraa a anka ɛyɛ mo nyansa
montie me nkurobɔ na monyɛ aso mma m anoyie
mobɛka deɛ ɛntene ama onyankopɔn na mode nnaadaa aka ama no anaa
mobɛgye ne ti anaasɛ mobɛham ama onyankopɔn
ɔhwehwɛ mo mu a ɛbɛsi yie anaasɛ mobɛdaadaa no sɛdeɛ wɔdaadaa ɔdasani
sɛ mohwɛ nnipa anim kokoa mu a ɔbɛka mo anim ampa
ne kɛseyɛ rentu mo akoma na ne ho hu mma mo so
mo kasammebuo yɛ nso mmebusɛm mo anoyie yɛ dɔteɛ anoyie
mommua mo ano mfiri me so na me ara menkasa na deɛ ɛbɛba me soɔ mmra
adɛn nti na memfa me honam mentua me se ano na memfa me kra mento me nsam
sɛ ɔreku me mpo a mehwɛ ɔno ara mede me nsɛm bɛto n anim
yei ara nso na ɛbɛyɛ me nkwagyeɛ ɛfiri sɛ ɔbɔnefoɔ remma n anim
montie montie deɛ mewɔ meka na m asɛm nkyerɛaseɛ nhyɛne mo aso mu
hwɛ masiesie m asɛm mato hɔ menim sɛ me na mɛdi bem
hwan ne deɛ ɔne me bɛham ɛnneɛ anka mɛyɛ komm na magyaa mu
ao awurade sɛ woreyɛ adeɛ mmienu yi pɛ ama me a ɛno na meremfa me ho menhunta mfiri w anim
yi wo nsa firi me so kɔ akyirikyiri na mma wo ho hu nnkuta me
ɛno na frɛ me na me nso mɛgye so anaasɛ mɛkasa na woabua me
me bɔne ne me mfomsoɔ yɛ ahe ara ma menhunu me mmarato ne me bɔne
adɛn nti na wode w ani hunta na wobu me wo tamfo
wobɛyi ahahan a mframa de rekorɔ ahi na wobɛti nkraadua a adwan
na wotwerɛɛ me ho nsɛm yaya na woma medi me mmeranteberɛ mu bɔne so adeɛ
wode me nan hyehyɛ ɛpa mu na wowɛn m akwan nyinaa wotwa m anammɔn ho hyeɛ
na onipa deɛ ɔporɔ sɛ dufɔkyeɛ sɛ ntoma a nweweboaa redie
onipa a ɔbaa awo no ne nna yɛ tiaa bi na ɔhaw ma
ɔpue sɛ nhwiren na wɔtwa ɔdwane sɛ sunsum na ɔnnyina
na yei so na woabue w ani na wode me rekɔ atemmuo mu w anim
hwan na ɔbɛnya ɔhoteni wɔn a wɔn ho akum no mu obiara nni hɔ
sɛ wɔahyɛ me nna ato hɔ na n abosome dodoɔ wɔ wo tirim na woatwa hyeɛ a ɔrensiane ho ama no a
ɛnneɛ yi w ani firi ne so na ɔnhome nkɔsi sɛ ɔbɛwie ne da sɛ ɔpaani
na dua mpo anidasoɔ wɔ hɔ ma no sɛ wɔtwa a ɛbɛfefɛ na ne nnubaa remmɔ no
sɛ ne nhini kyenkyen ɛfam na ne dunsini wu dɔteɛ mu a
nsuo hwa nti ɛfefɛ na ɛyiyi mman sɛ dua a wɔatɛ
na ɔdasani deɛ ɔwu na ɔbea hɔ na onipa gyaa mu na ɔwɔ he
na sɛdeɛ nsuo firi ɔtadeɛ mu na ɛdɔ mpumpunadeɛ na asuo nso mem na ɛweɛ no
saa ara na onipa kɔda hɔ na ɔnsɔreɛ ɔsoro nnya ntwaa mu yi wɔrennyane na wɔrempusu wɔn mfiri wɔn nna mu
o sɛ wode me resie asamando ɛ sɛ wode me rehunta akɔsi sɛ w abufuo bɛsane akorɔ ɛ sɛ wohyɛ me da na wokae me ɛ
sɛ onipa wu a ɔbɛtena ase bio anaa anka m akodie nna nyinaa mɛtwɛn akɔsi sɛ me nsakyera bɛba
anka wobɛfrɛ na me nso magye wo so anka w ani bɛgyina wo nsa ano adwuma no
nanso afei deɛ wokan m anammɔn na wonyi w ani mfiri me bɔne so
wɔasɔ me mmarato ano de ahyɛ kotokuo mu na woakyekyere me bɔne ano
ampa ara bepɔ mpo hwe ase yera na ɔbotan nso twe firi n afa
na sɛdeɛ aboɔ nso nsuo hono no na ne yire pra fam dɔteɛ kɔ saa ara na ɔdasani anidasoɔ nso woma no yera
wotintim ne so ma no twam kɔ wosakyera n anim na wosum no kɔ
ne mma nya animuonyam mpo a ɔnnim wɔbrɛ wɔn ase nso a ɔnhunu mma wɔn
ɔno ara ne honam yea nko na ɔteɛ na ne kra di ɔno ara ne ho abooboo
ɛnna temanni elifas buaa sɛ
onyansafoɔ de nimdeɛ huuhuu bɛbua na ɔde apueeɛ mframa ahyɛ n afuru ma anaa
ɔde nsɛm a ɛmfra bɛyi atɛn ne nsɛnkeka a mfasoɔ nni mu anaa
nso woto nyamesuro twene na wosi nyankopɔn anim nsusuiɛ ho kwan
na w ano nsɛm kyerɛ wo bɔne na woafa aniteɛ tɛkyerɛma
wo ara w ano na ɛbu wo fɔ na ɛnyɛ me aane wo ara ankasa w ano na ɛdi adanseɛ tia woɔ
wone deɛ ɔdi kan a wɔwoo no onipa na wɔnyinsɛn wo ansa na wɔreyɛ nkokoɔ
wokɔtiee nyankopɔn agyinatuo na woasi nyansa ano afa
ɛdeɛn na wonim a yɛnnim na wohunu mu a ɛnni yɛn nkyɛn
hwɛ wafu dwono ne akɔkoraa wɔ yɛn mu deɛ ɔsene w agya panin mpo
nyankopɔn awerɛkyekyerɛ ne n asɛm a wɔne woka no brɛɛ no sua w ani so anaa
adɛn na w akoma twe wo korɔ na adɛn na w ani pa anyinam
na wodane wo honhom tia onyankopɔn na woma nsɛnkeka firi w anomu
hwan ne ɔdasani a ne ho bɛteɛ ne deɛ ɔbaa awo no a ɔtene
hwɛ n akronkronfoɔ so mpo ɔmfa ne ho nto na ɔsoro ho nso nte n ani so
na nkantom deɛ ne ho yɛ nwunu na waporɔ onipa a ɔnom amumuyɛ sɛ nsuo
mɛkyerɛ wo na tie me na deɛ mahunu yi mɛka akyerɛ wo
deɛ anyansafoɔ aka akyerɛ na wɔansi so firi wɔn agyanom berɛ soɔ
wɔn nko na wɔde asase no maa wɔn na ɔhɔhoɔ biara antwam wɔn mu
ɔbɔnefoɔ ho yera no ne nna nyinaa na wɔde mfeɛ a wɔakan asie otirimuɔdenfoɔ
ehu nkateɛ gyegye n aso mu asomdwoeɛ mpo mu na ɔsɛefoɔ ba ne soɔ
ɔnnye nni sɛ ɔbɛsane afiri sum mu na wɔayi no ama afena
ɔkyini hwehwɛ aduane ka sɛ ɛhe na ɛwɔ ɔnim sɛ esum da abɛn no
ahohiahia ne ahokyere yi no hu ɛtintim no sɛ ɔhene a wasiesie ne ho ama ɔko a ɛyɛ hu
ɛfiri sɛ watene ne nsa atia onyankopɔn na wate otumfoɔ so atua
ɔde kɔn a asene ato aba ne so ne n akyɛm akyi apɔapɔ a emu yɛ duro no
ɛfiri sɛ wama ne sradeɛ akata n anim na wama ne mfe mu adɔre sradeɛ
na wakɔtena nkuro a aguo so afie a obi nte mu na wɔahyɛ sɛ ɛnyɛ afituo mu
ɔrennya ne ho na n adedodoɔ nso rennyina na ne nnɔbaeɛ renkonkom mma fam
ɔremfiri sum mu mfi ogyaframa bɛma ne nnuaban adwan na n anomu mframa bɛpra ne nhyerɛne akɔ
mma no mmfa ne ho nnto ahuhudeɛ so nnnaadaa ne ho na ahuhudeɛ ara na ɛbɛyɛ n akatua
ne da nnya nnuruiɛ no na akatua no bɛba na ne duban renyɛ frɔmfrɔm
ɔbɛpore n asia abunu sɛ obobe deɛ na wawoso ne nhyerɛne agu sɛ ngodua deɛ
na abɔnefoɔ fekuo bɛyɛ abonini na ogya bɛhye adanmudegyeɛ ntomadan
wɔnyinsɛn ɔhaw na wɔwo mmusuo na wɔn yafunu siesie nnaadaa
na hiob gyee so sɛ
mate saa nsɛm a ɛte sɛɛ bebree mo nyinaa moyɛ gyamserefoɔ
nsɛnhuuhuu yi awieeɛ nie anaasɛ ɛdeɛn na ɛhwanyan wo ma wobua
sɛ mowɔ me tebea mu a anka me nso mɛkasa sɛ mo anka mɛhɔre nsɛm magu mo so na mawoso me ti magu mo so
aane anka mede m ano bɛhyɛ mo den na m anomu duema ama mo yea aboto
sɛ mekasa a me yea no mmoto na sɛ megyae nso a ɛdeɛn na ɛfiri me ho korɔ
na afei deɛ onyankopɔn ahodwo me woama me ho nnipa nyinaa agu
woapompono me ama no adane adanseɛ na me fɔn asɔre atia me atoto m ano wɔ m anim
wasunsuane me n abufuo mu na ɔtaa me ɔtwɛre ne se gu me so m ahohiahiafoɔ no pɔkyere n ani hwɛ me
wɔhaahaa wɔn anomu tia me wɔde ahohorabɔ bobɔ m aso mu wɔn nyinaa boaboa wɔn ano tia me
onyankopɔn ayi me ahyɛ abusufoɔ nsa na wasum me ato abɔnefoɔ nsam
anka medi yie na ɔbubuu me ɔsɔɔ me kɔn na ɔbubuu me pasaa na ɔde me sii hɔ yɛɛ ne botaeɛ
n agyan dii me so ntwaguo ɔpaee me sawa mu na wannodo ho ɔhwiee me bɔnwoma guu fam
ɔbubuu me mprɛ bebree ɔto baa me so sɛ ɔdɔmmanin
mepam ayitoma mekataa me wedeɛ so na mede m ahoɔden too mfuturo mu
esu nti m ani abere kɔkɔkɔkɔ na owuo sunsum da m anisuatɛtɛ so
nanso amim biara nni me nsam na me mpaebɔ ho te
o asase nkata me mogya so na mma me sufrɛ nnnya homebea
seesei mpo hwɛ ɔsoro na me danseni wɔ na me dimafoɔ wɔ deɛ ɛkorɔn
me nnamfo mpo di me ho fɛw nanso onyankopɔn na m ani porepore nisuo ma no
sɛ ɔnni mma onipa wɔ nyankopɔn anim sɛdeɛ onipa ba di ma ne yɔnko no
na mfeɛ a ɛwɔ ano no bɛdu na makɔ kwan a merensane memma
m ahome asa me nna ahi damena na ɛwɔ hɔ ma me
ampa ara ahiyifoɔ na wɔne me wɔ hɔ na m ani tua wɔn ntɔkwapɛ
si awowa ɛ di me agyinamu wo ara w anim hwan na ɔbɛgyina m akyire
na wode nimdeɛ ahunta wɔn akoma enti woremma wɔn so
deɛ ɔpa ne nnamfo de nya kyɛfa bie no ne mma bɛhwere saa kyɛfa no
na ɔde me ayɛ aman akasabebuo na wɔahinam m ani so ntasuo
m awerɛhoɔ nti m ani so asi na me ho ade nyinaa ayɛ sɛ sunsum
teefoɔ ho dwiri wɔn yei ho na deɛ ɔdi bem no bo huru ɔkɔnkɔnsani
nanso ɔteneneeni bɛkura ne kwan mu na deɛ ne nsa ho teɛ no bɛkɔ so anya ahoɔden
na mo nyinaa monsane mmra ɛ nanso merenhunu mo mu nyansafoɔ biara
me nna atwam wɔatwitwa m atirimpɔ mu m akoma adeɛ a ɛpɛ no mu
wɔde anadwo yɛ awia wɔse hann bɛn deɛ esum wɔ
sɛ mede asamando yɛ me fie na meto me mpa esum mu
na mese amena sɛ m agya ne wo ne mmoaa sɛ me na ne me nuabaa ne mo a
na afei ɛhe na m anidasoɔ wɔ na deɛ m ani da soɔ no hwan na ɔbɛhunu
ɛbɛsiane akɔ asamando adaban mu berɛ a yɛn nyinaa home wɔ mfuturo mu
ɛnna suhini bildad buaa sɛ
mobɛkɔ nsɛnkeka so akɔsi da bɛn monnwene ho na ɛno akyiri no yɛakasa
adɛn na wɔbu yɛn sɛ anantwie na yɛyɛ mo ani so sɛ tibɔnkɔso anaa
wo a wotete wo ho w abufuo mu wo nti na wɔbɛgya asase na wɔatu ɔbotan afiri ne sibea anaa
nanso ɔbɔnefoɔ kanea bɛdum na ne gyaframa renhyerɛn
hann bɛduru sum ne ntomadan mu na ne kanea adum wɔ ne so
n ahoɔden anammɔn ano bɛmoa na n agyinatuo ahwe no ase
na ɔno ara ne nan bɛka no ato atena mu na wanante mfidie so
nsɛmma bɛsɔ ne nantin na nkyehoma akyekyere no
wɔde kantankoraa bɛhunta fam ama no na wɔasum no fidie ɔkwan so
ehu bɛkuta no mmaa nyinaa ahyia na ati no n anammɔn mu
ɛkɔm bɛsɛe n ahoɔden na mmusuo rebɛma no asunti
ɛbɛdi ne honam akwaa aane owuo abakan bɛdi n akwaa
wɔbɛtu n anidasoɔ afiri ne ntomadan mu na wɔde no akɔ ahudeɛ mu hene no nkyɛn
deɛ ɛnyɛ ne dea bɛtena ne ntomadan mu wɔbɛbɔ sɔfe apete ne tenabea
ne nhini bɛwuwu wɔ aseɛ na ne mman adwinnwan wɔ soro
ne nkaeɛ bɛsɛe afiri asase so na ɔrennya din asase ani
wɔbɛsum no afiri hann mu akɔ sum mu na wɔapam no afiri wiase
ɔrennya mma anaa mmanana ne man mu n aseni biara renka n atenaeɛ
ne da bɛyɛ wɔn a wɔwɔ atɔeɛ ahodwiri sɛdeɛ ehu kutaa wɔn a wɔwɔ apueeɛ no
ampa ara sɛdeɛ amumuyɛfoɔ tenabea teɛ ne no ne deɛ ɔnnim onyankopɔn no nso kyɛfa nie
na hiob gyee so sɛ
mobɛha me kra akɔsi da bɛn na mode nsɛm abubu me pasaa
mprɛdu nie a moasopa me mo ani nwu mpo sɛ moho me werɛ
na mpo sɛ ampa sɛ mafom a me so na mfomsoɔ no da
sɛ ampa sɛ moma mo ho so tia me na moyi me m ahohora ho atɛn a
ɛnneɛ monhunu sɛ onyankopɔn na wakyea me kwan ama me na ɔde n asau atwa me ho ahyia
hwɛ ayayadeɛ nti meteam nso wɔnnye me so mesu mefrɛ mmoa nanso ɔgyeɛ biara mma
ɔde ban atwa me kwan mu na mentumi mensene na me kwan so aduru sum
wayi m animuonyam afiri me so na wahotiri me tiri so abotire
wabubu me afa nyinaa a menni hɔ bio na watu m anidasoɔ ase sɛ dua
wama n abufuo afram me so na ɔbu me sɛ n atamfo mu baako
n asafo ahodoɔ bɔɔ mu bae na wɔbɔɔ wɔn akwan wɔ me so na wɔkyeree nsraban twaa me ntomadan ho hyiae
wayi me nuanom afiri me ho kɔ akyirikyiri na wɔn a wɔni me adanedane me ahɔhoɔ koraa
m abusuafoɔ atwe wɔn ho kɔ na wɔn a meni wɔn werɛ afiri me
wɔn a wɔbɛtena me fie ne me mmaawa bu me sɛ ɔhɔhoɔ madane wɔn ani so ɔnanani
mefrɛ m akoa na ɔmmua me mede m ano mepa no kyɛw mpo
me yere mpo kyiri me home na me yafumma mpo mpɛ m ahomeguo
ntɔtɔfefewa mpo bu me animtia mese meresɔre a wɔkasa tia me
me ho yɛ me nnamfo pa nyinaa nwunu na m adɔfo adane wɔn ani atia me
me nnompe femfam me wedeɛ ne me nam ho na me se ho wedeɛ nko na mede afiri mu afire
monhu me mmɔbɔ monhu me mmɔbɔ me yɔnkonom na nyankopɔn nsa aka me
adɛn nti na moti me sɛ onyankopɔn na me nam nso mmee mo
o sɛ anka wɔretwerɛ me nsɛm ɛ sɛ wɔde rehyɛ nwoma mu ɛ
sɛ wɔde dadeɛ adetwerɛdeɛ ne sumpii rekurukyire ɔbotan mu na atena hɔ daa ɛ
na me deɛ menim sɛ me gyefoɔ te ase na awieeɛ no ɔbɛdi m asɛm ama me wɔ asase so
na wɔasɛe me wedeɛ seyie akyiri no na mɛfiri me honam mu afi ahunu onyankopɔn
ɔno na me ara mɛhwɛ no mafa na m aniwa bɛhunu na ɛnyɛ ɔhɔhoɔ bi me sawa resa wɔ me mu
sɛ mose sɛdeɛ yɛbɛsi apamo no afa ne yɛahunu asɛm no ase wɔ ne hɔ a
monsuro afena ɛfiri sɛ abufuhyeɛ de afena asotwe ba na moahunu sɛ atemmuo wɔ hɔ
ɛnna naamani sofar buaa sɛ
me ho pere me nti m adwene yɛ me sɛ memmua
mate atenetene a asopa me nanso honhom firi me nhunumu mu bua me
wonnim yei a ɛfiri tete ɛfirii sɛ wɔde nnipa sii asase soɔ no
sɛ abɔnefoɔ ahurisidie nkyɛ na nyaatwomfoɔ anigyeɛ yɛ berɛ tiaa bi
sɛ ne kɛseyɛ korɔn kɔpem ɔsoro na ne tiri kɔka mununkum a
ɔbɛyera koraa sɛ ne sɛbeɛ wɔn a wɔhu no no bɛbisa sɛ ɔwɔ he
ɔbɛtu akɔ sɛ daeɛ na wɔrenhu no na wɔbɛpamo no akɔ sɛ anadwo adehunu
aniwa a ahu no renhu no bio na ne tenabea renhu no bio
ne mma bɛpata mmɔborɔfoɔ na ne nsa adane n ahodeɛ ama
ne mmeranteberɛ mu ahoɔden hyɛɛ ne nnompe mama na afei ɛne no abɛda dɔteɛ mu
sɛ adebɔne yɛɛ n anomu fremfrem na ɔde siee ne tɛkyerɛma ase
na ɔdii adɔna na wannyaa mu na ɔmaa no kaa ne dodom a
afei deɛ n aduane asakyera ne nsono mu nhuritia borɔ wɔ ne yam
wamene adedodoɔ na ɔbɛfe bio onyankopɔn bɛtu afiri ne yam
ɔbɛfefe ahuritia borɔ na ɔprammire tɛkyerɛma bɛku no
n ani rennye nsuwansuwa ho ɛwoɔ ne nufosuo ani sradeɛ asuasu nsubɔntene ho
ɔbɛdane deɛ wabrɛ ho ama na ɔremmene n adeɛ a wanya no ɔrenni ho ahurisie sɛdeɛ ne dodoɔ teɛ no
ɛfiri sɛ wapɛkyɛ mmɔborɔfoɔ apo wɔn na wafa efie a ɛnyɛ ɔno na ɔsiiɛ
ɛnam sɛ ne yafunu ammee da nti ɔrenkora deɛ n ani gye ho no biara
wannidi annya bi da enti n ahonyadeɛ rentena hɔ
n adedodoɔ mayɛ mu ne ho bɛhiahia no amanehunufoɔ nyinaa nsa bɛba ne so
ɔbɛma n abufuhyeɛ aba ne so ama no de ahyɛ n afuru ma na ɔbɛma no atɔ agu ne so de ayɛ n aduane
ɔdwane firi dadeɛ akodeɛ ano a kɔbere mfrafraeɛ agyan bɛwɔ no ahwire ne mu
ɔtu firi ne honam mu na agyan no firi ne bɔnwoma mu a owuo ho hu bɛtɔ ne so
wɔde sum nyinaa asie n akoradeɛ ogya a obi mfite mu bɛhye no ɛbɛhye deɛ aka ne ntomadan mu
ɔsoro bɛyi n amumuyɛ adi na asase bɛsɔre atia no
wɔbɛsoa ne fie ahonyadeɛ akɔ wɔbɛtwe akɔ n abufuo da no
yei ne onipa ɔbɔnefoɔ kyɛfa a ɛfiri nyankopɔn nkyɛn ne n agyapadeɛ a onyankopɔn ahyɛ ama no no
na hiob gyee so sɛ
tie na montie me kasa na yei nyɛ mo awerɛkyekyerɛ
monnyaa me mma me nso menkasa na mekasa mewie a afei moadi fɛw
me deɛ onipa na medi abooboo mekyerɛ no anaa na adɛn nti na me home rente me
monnane mo ani nhwɛ me na mo ho nnwiri mo na momfa mo nsa ntuatua mo ano
sɛ mekae a mebɔ binim na nketenkete kuta me honam
adɛn nti na abɔnefoɔ nya nkwa wɔnyini kyɛ na wɔyɛ ahoɔdenfoɔ akɛseɛ nso
wɔn mma si wɔn anim pintinn ka wɔn ho aane mekyerɛ wɔn asefoɔ
wɔn afie mu dwo ehu biara nni mu na nyankopɔn ntea bi nni wɔn so
ne nantwinini wo na ɔnyɛ krawa ne nantwibereɛ yɛ awoyie na ɔmpɔn
wɔyi wɔn ntɔtɔfefewa adi sɛ nnwankuo na wɔn mmotafowa nso hurihuri
wɔn nne di atweneka ne sankubɔ mu na wɔn ani gye abɛnhyɛne ho
wɔhwere wɔn nna nnepa mu na wɔsiane kɔ asamando ntɛm so
nanso wɔka kyerɛɛ onyankopɔn sɛ firi yɛn so na yɛnhwehwɛ w akwan ho nimdeɛ
ɛdeɛn ne otumfoɔ no a yɛnsom no na sɛ yɛbɔ no mpaeɛ a mfasoɔ bɛn na yɛbɛnya
nanso hwɛ ɛnyɛ wɔn ara wɔn nsam na wɔn nnepa wɔ abɔnefoɔ agyinatuo mpare me
mprɛ ahe na abɔnefoɔ kanea dum na wɔn mmusuo nso ka wɔn na onyankopɔn kyekyɛ awerɛhoɔ n abufuo mu
wɔte sɛ nkyɛnkyɛmma mframa ano ne ntɛtɛ a ahum soa korɔ
moka sɛ onyankopɔn kora n amumuyɛ adeɛ ma ne mma ma no ntua ɔno ara ne ka na ɔnhunu
ma n ani nhunu ne mmusuo na ɔnnom otumfoɔ no abufuhyeɛ no bi
na efie a ɔgya no n akyire no mfa ne ho hwee bio berɛ a n abosome dodoɔ to atwa no
obi bɛkyerɛ onyankopɔn nhunumu anaa ɔno a ɔbu ɔsorofoɔ no atɛn no
obi wɔ ahoɔden pintinn nanso ɔwu berɛ a ne ho tɔ no na n aso mu dwo no
nufosuo ahyɛ ne nhina amaama na ne nnompe mu hon yɛ sɔɔsɔɔ
na ɔfoforɔ nso de ne kra awerɛhoɔ wu a wanni nnepa no bie
faako ara dɔteɛ mu na wɔdeda na mmoaa kata wɔn so
hwɛ menim mo adwene ne adwemmɔne a mowɔ no me ho no
sɛ moka sɛ ɛhe na bakoma no fie wɔ na ɛhe na ntomadan a abɔnefoɔ tenaa mu no wɔ
mommisaa wɔn a wɔfa ɔkwan no soɔ na wɔn nsɛnkyerɛnneɛ nso monkarii
na wɔakora onipa bɔne de kɔsi sɛeɛ da wɔde wɔn kɔ aweretɔ da
hwan na ɔbɛka n anim n abrabɔ ho na deɛ wayɛ no hwan na ɔbɛtua no ɛso ka
na ɔno deɛ wɔkɔgya no damena mu na wɔwɛn ne damena so ara
bonhwa mu dɔtetoa yɛ no dɛ na nnipa nyinaa twe wɔn ho di n akyi na n anim nso wɔnnim wɔn dodoɔ
na adɛn na mokyekyere me werɛ kwa na mo mmuaeɛ yɛ nkontompo ara yi
ɛnna temanni elifas buaa sɛ
ɔdasani bi bɛtumi adi mu wɔ onyankopɔn anim anaa hwɛ onimdefoɔ mpo ɔdi mu wɔ n ankasa n ani so
otumfoɔ nya ho biribi sɛ wotene anaasɛ ɔnya mfasoɔ sɛ w akwan di mu
wo suro nti na ɔbɛka w anim na ɔde wo akɔ atemmuo mu anaa
ɛnyɛ sɛ wo bɔne dɔɔso na w amumuyɛ nni awieeɛ
sɛ woagye wo nuanom awowa ɔkwa na woapa adagyafoɔ ho ntoma
woamma opititɔfoɔ nsuo annom na woakame deɛ ɔdi kɔm aduane
na onipa a ne basa mu yɛ den no ɔno na asase wɔ no na deɛ ɔwɔ animuonyam no na ɔtena soɔ
woama mmaa akunafoɔ de nsapan kɔ na nwisiaa abasa nso wɔabubu
enti na afidie atwa wo ho ahyia na nketenkete yi wo hu mpofirim
anaasɛ wonhunu sum ne nsuo pii a akata wo soɔ
ɛnyɛ ɔsoro korɔn mu na onyankopɔn wɔ na hwɛ nsoromma a ɛwɔ sorosoro no sɛdeɛ ɛkorɔn fa
na woka sɛ ɛdeɛn na onyankopɔn nim esum kabii akyiri nohoa na ɔbɛbu atɛn
mununkum yɛ no nkataho na ɔnhunu adeɛ na ɔsoro kɔntɔnkrɔn so na ɔnanteɛ
wobɛfa tete tempɔn no a mma busufoɔ nantee soɔ no so anaa
wɔn a wɔpraa wɔn kɔeɛ ansa na ɛberɛ reduro na wɔn nnyinasoɔ sene kɔɔ sɛ asuo no
wɔn na wɔka kyerɛɛ onyankopɔn sɛ firi yɛn so na ɛdeɛn nso na otumfoɔ bɛyɛ wɔn
nanso ɔde nnepa hyehyɛɛ wɔn afie amaama na abɔnefoɔ agyinatuo mpare me
ateneneefoɔ hunu na wɔn ani gye na deɛ ɔdi bem no di wɔn ho fɛw
ka sɛ ampa ara wɔn a wɔsɔre tiaa yɛn no ayera na wɔn nnikaeɛ no ogya ahye
fa wo ho bɔ nyankopɔn ho ɛ na wo ho nnwo wo yei mu na adepa bɛba ama woɔ
gye n anomu mmara na fa ne nsɛm sie w akomam
sɛ wosane kɔ otumfoɔ nkyɛn a wɔde wo bɛsi hɔ sɛ woyi wo ntomadan mu abusudeɛ kɔ akyirikyiri a
fa sika amapa gu mfuturo mu na ofir sika nso fa gu asubɔnten mu mmoseaa mu
na otumfoɔ bɛyɛ wo sika amapa bebree ne dwetɛ a wɔahɔre ama woɔ
ɛno na wo ho bɛsɛpɛ wo otumfoɔ ho na woama w ani so akyerɛ onyankopɔn
wobɛsrɛ no na watie wo na w aboadeɛ ka no woatua
wobɛbɔ wo tirim na ɛbɛgyina ama wo na hann bɛhyerɛn w akwan so
sɛ wɔbrɛ wo ase a ɛno deɛ ahomasoɔ ntira ɛfiri sɛ ɔhobrɛaseni deɛ ɔbɛma no adi yie
sɛ deɛ ɔnnii bem mpo ɔbɛgye no a ɛnneɛ w ahoteɛ so na wɔbɛgye wo
na hiob gyee so sɛ
ɛnnɛ na m abooboodie mu ayɛ den na me pira ayɛ den asene m apinisie
o sɛ anka menya mehunu deɛ mɛhunu no na mekɔduru ne tenaberɛ ɛ
anka mɛsiesie n anim asɛnnie na mɛbisabisa no nsɛm ara yie
anka mɛhunu nsɛm a ɔde bɛbua me na mahunu deɛ ɔbɛka akyerɛ me no mu
tumi dodoɔ na ɔde ne me bɛham anaa dabi aso nko na ɔbɛyɛ ama me
ɛhɔ na ɔteefoɔ ne no bɛyiyi no na mafiri me temmufoɔ nsam korakora
hwɛ mekɔ m anim nso ɔnni hɔ ne m akyi nso menhu no
na ɔyɛ n adeɛ benkum a m ani mmɔ no so ɔmane nifa a menhu no
na ɔnim kwan a mefa soɔ ɔsɔ me hwɛ a mɛfiri mu sɛ sika mapa a wɔde afa ogya mu
n anammɔn mu na me nan tintimiiɛ mahwɛ ne kwan na mammane
n anomu mmara mamfiri ho makora n anomu nsɛm sene deɛ ɛhia me
nso ɔno deɛ ɔnsakyera da na hwan na ɔbɛsane no na deɛ ɔpɛ na ɔyɛ
deɛ wahyɛ ama me na ɔbɛma no aba na adeɛ a ɛte seyie pii na ɛwɔ ne tirim
enti ehu ka me n anim medwene me tirim na me ho popo wɔ ne ho
na onyankopɔn ama m akoma abubu na otumfoɔ ayi me hu
ɛfiri sɛ manyera esum no mu na wankata esum kabii no so m anim
adɛn nti na otumfoɔ nhyɛ berɛ ntua abɔnefoɔ ka na wɔn a wɔni no no nhunu saa berɛ no
ebinom deɛ wɔtwe ɛhyeɛ wɔfom mmoakuo fa yɛne wɔn
wɔka nwisiaa afunumu kɔ wɔgye akunafoɔ nantwie awowa
wɔsum ahiafoɔ firi ɔkwan so asase so amanehunufoɔ bom hunta
hwɛ sɛ anwea pradada so mfunumu firi adie no saa ara na wɔkɔ wɔn dwumadie so kɔpɛ aduane ɛserɛ so na wɔnya aduane ma mmɔfra
mfuo so na wɔtwa mmoa aduane na wɔdi ɔbɔnefoɔ bobe turo mu mpɛpɛ
wɔde adagya na ɛda wɔnni ntoma na wɔnni nkataho awɔ mu
mmepɔ so sutorɔ fɔ wɔn na ɛnam sɛ wɔnni dwanekɔbea nti wɔyɛ ɔbotan atuu
wɔte agyanka firi nufoɔ ano na wɔgye mmɔborɔni hɔ awowa
wɔma wɔnenam adagya a wɔnni ntoma na wɔde ɛkɔm soasoa ayuo afiafi
wɔkyi ngo wɔn afasuo mu wɔtiatia nsa kyi amena so nso wɔdi sukɔm
nkuro mu nso na mmarima apinisie fire na wɔn a wɔapira wɔn akra su frɛ nanso onyankopɔn mfa n ani nkari amumuyɛsɛm no
ebinom ayɛ hann anim atuatefoɔ wɔnhwɛ n akwan na wɔntena n atempɔn mu
nhema na owudini sɔreɛ ɔkum ɔmanehunufoɔ ne ohiani na anadwo ɔyɛ sɛ owifoɔ
na ɔwaresɛefoɔ ani twɛn sum berɛ ɔka sɛ ani biara renhu me na ɔde nkataho kata n anim
esum mu na wɔhwirehwire adan mu wɔto wɔn ho pono mu awia wɔnnim hann
na wɔn nyinaa esum kabii yɛ wɔn sɛ anɔpa ɛfiri sɛ wɔne esum kabii mu ahuyideɛ yɛ nnamfo
ne ho yɛ hare wɔ nsuo ani wɔadome ne kyɛfa asase so ɔnnane n ani nkɔ bobe nturo kwan so
ɔhyeɛ ne ahuhuro na ɛnane sukyerɛmma nsuo saa ara nso na asamando pra wɔn a wɔyɛ bɔne kɔ
ɔyafunu a ɛwoo no no werɛ firi no mmoaa fefe no wɔnkae no koraa bio na wɔbɛbubu amumuyɛ sɛ dua
ɔdidii obonini a ɔnwoɔ mpo ho na wanyɛ ɔbaa kunafoɔ yie
nanso onyankopɔn de ne tumi yi atumfoɔ firi hɔ wɔtumi nya asetena pa deɛ nanso wɔnni nkwa ho anidasoɔ biara
ɔma wɔtena hɔ dwoodwoo na wɔde wɔn ho to ɛno so nanso na n ani hwɛ wɔn akwan
wɔduru deɛ ɛkorɔn nso kakraa bi pɛ na wɔnni hɔ wɔgyaa mu na wɔsie wɔn sɛ nnipa nyinaa na wɔtwitwa wɔn sɛ ayuo mmɛtem
sɛ ɛnte saa a hwan na ɔbɛyi me ɔtorofoɔ na wakyerɛ sɛ m asɛm no nni mu
ɛnna suhini bildad buaa sɛ
tumidie ne ehu wɔ onyankopɔn hɔ ɔno na ɔma ɔmannwoeɛ ba wɔ ne sorɔnsorɔmmea hɔ
n asafo ano wɔ abuyɛ anaa na hwan na ne hann renhyerɛn ne soɔ
ɔdasani bɛtene nyankopɔn anim sɛn na ɛbɛyɛ dɛn na deɛ ɔbaa awo no no ho bɛteɛ
hwɛ ɔsrane mpo ɛmpae hyɛnn wɔ n anim na nsoromma nso ho nte wɔ n ani so
na nkantom ɔdasani nsammaa yi ne onipa ba aboaa yi
na hiob gyee so sɛ
woaboa deɛ ɔnni tumi sɛn ɛdeɛn na woayɛ de agye basa a ɛnni ahoɔden
afotuo bɛn na woatu deɛ ɔnni nyansa na woaka nimdeɛsɛm pa a ɛdɔɔso anaa
hwan na woaka nsɛm akyerɛ no na hwan ahome na afiri wo mu yi
nsamanfoɔ ho popo nsuo ne wɔn a wɔte mu no ase
asamando da adagya n anim na nkatasoɔ biara nni hɔ mma ɔsɛeɛ amena
ɔno na ɔtrɛ ɔsoro a ɛbirie no mu ahunumu na ɔde asase sɛne deɛ biribi nnie
ɔkyekyere nsuo hyɛ mununkum mu na mununkum no mpae wɔ aseɛ
ɔbram n ahennwa anim de ne mununkum katakata ho
ɔtwa nsuo ani hyeɛ de kɔsi deɛ hann ne sum awieeɛ hyia hɔ
ɔsoro nnyinasoɔ hinhim na wɔn ho dwiri wɔn n ateatea ano
ɔde ne tumi nu ɛpo mu na ɔde ne nhunumu brɛ ɛpobɔpɔn ɛpobɔpɔn wɔfrɛ ɛpobɔpɔn yi wɔ hebri kasa mu sɛ rahab ase
ne honhom ano na ɔsoro teɛ ne nsa na ɛhwire ɔwɔ a ne ho yɛ herɛ no mu
hwɛ yeinom ne n akwan ano ano na ɛho asomusɛm bi nko na yɛteɛ na ne mmaninyɛ prannaa a ɛbom no hwan na ɔbɛhunu mu
na hiob kɔɔ so maa n abebusɛm so sɛ
sɛ onyankopɔn a wayi me bem korɔ ne otumfoɔ a ɔhyɛ me kra awerɛhoɔ no te aseɛ yi
na m ahome nyinaa da so wɔ me mu na nyankopɔn ahome da so wɔ me hwene mu yi
ampa ara m ano renka amumuyɛsɛm na me tɛkyerɛma renka nnaadaasɛm
ɛmpare me sɛ mɛbu mo bem meremma wɔnyi me mudie mfiri me ho de bɛkɔ akɔsi sɛ mɛgyaa mu
mɛkura me tenenee mu denden na merennyaa mu m akoma remmu me fɔ me nna biara ho
me tamfo nyɛ sɛ ɔbɔnefoɔ na deɛ ɔma ne ho so tia me no nyɛ sɛ omumuyɛfoɔ
na ɛdeɛn ne ɔbɔnefoɔ anidasoɔ berɛ a wɔtwa ne nkwa soɔ berɛ a onyankopɔn twe ne kra korɔ no
onyankopɔn bɛte ne sufrɛ berɛ a ahohiahia bɛba ne soɔ no anaa
anaasɛ n ani bɛgye otumfoɔ ho ɔbɛfrɛ onyankopɔn berɛ nyinaa mu anaa
mɛkyerɛ mo nyankopɔn nsa ho asɛm deɛ ɛwɔ otumfoɔ hɔ no merensi so
hwɛ mo deɛ mo nyinaa moahunu na adɛn na moda so di ahuhusɛm yi
yei ne onipa ɔbɔnefoɔ kyɛfa a ɔnya no onyankopɔn hɔ ne nhyɛsofoɔ agyapadeɛ a wɔnya no otumfoɔ nsam
sɛ ne mma dɔɔso a wɔdɔɔso ma afena na wɔn a wɔfiri ne mu no aduane remmee wɔn
ne nnipa a wɔbɛka no owuyadeɛ mu na wɔbɛsie wɔn na n akunafoɔ rensu
sɛ ɔboa dwetɛ ano sɛ mfuturo na ɔsiesie ntadeɛ sɛ dɔteɛ a
ɔsiesie deɛ nanso ɔteneneeni na ɔbɛhyɛ na dwetɛ no deɛ ɔdi bem na ɔbɛkyɛ mu
ɔsi ne dan sɛ abubummabaa na ɛte sɛ sese a ɔwɛmfoɔ yɛ
ɔrekɔda na ɔyɛ ɔdefoɔ nso ɔrenna so nyɛ saa bio ɔbɛbue n ani na ɔnni hɔ bio
ahuyideɛ fa no sɛ nsuo anadwo na ahum wia no korɔ
apueeɛ mframa soa no kɔ na ɛhwim no firi ne tenabea
na ɔto gu ne so na ɔnni ne ho adɔna dwane ara na ɔrepɛ adwane afiri ne nsam
wɔbɛbobɔ nsam agu ne so na wɔabɔ ne so hwerɛma de no afiri ne tenabea akɔ
aane dwetɛ wɔ ne nkommena na afa wɔ hɔ ma sika a wɔhorɔ
dadeɛ nso wɔtu no fam na wɔnane aboɔ yɛ kɔbere
onipa ma esum to twa na ɔhwehwɛ kɔduru akyirikyiri pɛ sum kabii ne sunsum mu aboɔ
ɔtu nkoron deɛ obi nteɛ hɔ anammɔn a ɛtwam werɛ firi no ɔsensɛne hɔ ɔdi ahim deɛ ɔdasani biara nnie hɔ
asase wɔ hɔ yi aduane firi mu ba na n ase nso ɔdane ani sɛ ogya
hoaboɔ dabea ne n aboɔ no mu na sikafuturo nso wɔ hɔ
ɛyɛ ɔkwan a ɔkɔdeɛ nnim na akorɔma ani nhunuu da
anworanwora mmoa ntiatiaa soɔ na gyatabire mfaa hɔ
ɔtene ne nsa ka ɔbohemmaa ɔbutu mmepɔ wɔ ne nhini mu
ɔtwitwa aka abotan mu na n ani hwɛ aboɔdenneɛ nyinaa
ɔsisi asuasu kwan na ansosɔ na adeɛ a ahunta no ɔyi ba hann mu
na nyansa deɛ ɛhe na wɔbɛhu no na ɛhe na nhunumu afa wɔ
ɔdasani nnim ne boɔ na wɔnhu no ateasefoɔ asase so
ebunu donkodonko ka sɛ ɛnni me mu na ɛpo ka sɛ ɛnni me hɔ
wɔmfa sika amapa nsi ananmu nnye na wɔnkari dwetɛ ntua ne tiri boɔ
wɔnkari no ofir sika so ntɔ wɔmfa apopobibireboɔ a ne boɔ yɛ den ne hoaboɔ ntɔ
wɔmfa sika ne ahwehwɛ nto ho na wɔmfa sika nnwinneɛ nsesa
wɔmmɔ nhwene panin ne aboɔ a ɛhyerɛn din na nyansa boɔ sene nhwene pa deɛ
etiopia asase so akrateboɔ ne no nsɛ na wɔmfa sika amapa nkyerɛ ne boɔ
ɛnneɛ na ɛhe na nyansa firi ba na ɛhe na nhunumu tenabea wɔ
wɔde ahunta ateasefoɔ nyinaa aniwa wɔakata so ɔsoro nnomaa anim
ɔyera amena ne owuo ka sɛ yɛde yɛn aso ate ne nka
onyankopɔn na ɔhunu ne kwan mu na ɔno na ɔnim ne tenabea
na ɔno na ɔhwɛ asase awieeɛ ɔsoro ase nyinaa nso ɔhunu
ɔhyɛɛ mframa duro too hɔ na ɔhyɛɛ nsuo sɛ ne nsusuiɛ teɛ no
berɛ a ɔhyɛɛ osuo ahyɛdeɛ na ɔyɛɛ ɔkwan maa n aprannaa asraman no
ɛno na ɔhunuiɛ na ɔyii no adie ɔde sii hɔ na ɔpeepee mu
na ɔka kyerɛɛ onipa sɛ hwɛ awurade ho suro ɛno ne nyansa na bɔne ho dwanneɛ ne nhunumu
na hiob kɔɔ so maa n abebusɛm so sɛ
o sɛ anka mereyɛ sɛdeɛ na meteɛ akane abosome no sɛ nna a onyankopɔn hwɛɛ me soɔ no ɛ
berɛ a ne kanea hyerɛn m atifi na mede ne hann menantee sum mu no
sɛdeɛ na meteɛ wɔ me twaberɛ nna mu berɛ a nyankopɔn ayɔnkofa wɔ me ntomadan soɔ no
berɛ a otumfoɔ ne me da so wɔ hɔ na me mmɔfra nso atwa me ho ahyia
berɛ a me nan ho fɔɔ nufosuo mu sradeɛ mu na abotan maa ngo asubɔnten senee me hɔ no
mefiri adi mekɔ kuro pono ano na mede m adwa mesi mpraeɛ so a
mmeranteɛ hu me na wɔhunta na nkɔkoraa sɔre gyinagyina
mmapɔmma gyae kasa na wɔde wɔn nsa butu wɔn ano
mmakoma nne taa dinn na wɔn tɛkyerɛma fam wɔn dodom
na aso te a ɛhyira me na ani hu me a ɛdi me adanseɛ
ɛfiri sɛ na meyi ɔmanehunufoɔ a ɔsu frɛ ɔboafoɔ ne awisiaa a ɔnni boafoɔ
deɛ ɔreyɛ ayera no nhyira ba me so na mema ɔbaa kunafoɔ nya abotɔyam
mefira tenenee na ɛfira me m atemmusɛm te sɛ atadeɛ yuu ne abotire
meyɛɛ aniwa maa onifirani na meyɛɛ ɛnan nso maa apakye
meyɛɛ agya maa ahiafoɔ na deɛ menni no no mpo asɛm mehwehwɛ mu maa no
na mebubuu omumuyɛfoɔ sebɔmmɔfoɔ na mehwim fomfa adeɛ mefirii ne se mu
na mekaa sɛ me pirebuo ara mu na mɛgyaa mu na mama me nna adɔɔso sɛ anwea
me nhini mu bɛbue ama nsuo na obosuo nso atena me mman so
m animuonyam yɛ foforɔ ma me na me tadua anya denyɛ foforɔ me nsam
me na wɔtie me na wɔtwɛn me na wɔyɛ komm tie m afotuo
me kasa akyi wɔnsane nkasa na me nsɛm sosɔ gu wɔn so
na wɔtwɛn me sɛdeɛ wɔtwɛn osutorɔ na wɔtrɛ wɔn anomu sɛdeɛ wɔde regye bereamporɔsuo
mesere mekyerɛ wɔn a anidasoɔ abɔ wɔn na m anim a ɛteɛ no wɔmma no ngu ase
meyii wɔn kwan memaa wɔn metenaa ase sɛ otitire na metenaa hɔ sɛ ɔhene asafo mu sɛdeɛ ɔkyekyere abooboodifoɔ werɛ
na afei wɔn a mekyɛne wɔn panin koraa sere me wɔn a mepo wɔn agyanom sɛ mede wɔn bɛhyɛ me nkraman a wɔhwɛ me nnwankuo so mu
wɔn nsam tumi nso bɛyɛ me dɛn wɔn a wɔn ahoɔden asa
ohia ne ɛkɔm nti wɔatwintwam wɔwewe nkyɛkyerɛ so deɛ ɛhɔ yɛ sakasaka kusuu ne basabasa
wɔtete nkyenhahan wɔ nnuaa so na ɛserɛ so nnuaa nhini ne wɔn aduane
wɔatu wɔn afiri nnipa mu wɔhuro wɔn sɛ owifoɔ
mmonhwa a ɛhɔ yɛ hu mu na wɔteteɛ ɛfam ne abotan mu ntokuro mu
nnua ntam na wɔbobom nsansono ase na wɔsam
agyegyentwie mma ne wɔn wɔn a wɔnni din mma nso wɔapam wɔn afiri asase so
na afei madane wɔn sankuo dwom na mayɛ wɔn sɛmɔdɛ
wɔkyiri me wɔma me ne wɔn ntam twe na wɔnkame sɛ wɔtoto ntasuo gu m ani soɔ
na ɛnam sɛ onyankopɔn asane me homa na wabrɛ me aseɛ nti wɔn nso ato ahohyɛsoɔ atwene wɔ m anim
me nifa so na ahuhufoɔ no asɔreɛ wɔsum me fidie na wɔdane wɔn sɛeɛ akwan ba me so
wɔdwiri me kwan wɔboa me sɛeɛ nso obiara biara nsianka wɔn
wɔba sɛ obuba a emu trɛ wɔnam huuyɛ no mu munimuni ba
ahuyideɛ adane hwɛ me so wɔpamo me bakomadie sɛ mframa na me yiedie asene kɔ sɛ mununkum
na afei me kra nane gu me mu amanehunu nna asosɔ me mu
anadwo hodwo me nnompe wɔ me mu na yea a ɛwe me no nnyae
emu den nko ara nti m atadeɛ asakyera ɛmia me sɛ me kamisaa kɔn
wato me atwene atɛkyɛ mu me ho ayɛ sɛ dɔteɛ ne nso
mesu mefrɛ wo na wonnye me so megyina hɔ na wohwɛ me haa
woadane ayɛ sɛ otirimuɔdenfoɔ ama me wode wo nsa a ɛyɛ den ne me di asie
woma me so ma metena mframa so kɔ na woma menane huuyɛ mu
na menim sɛ wode me bɛsane ama owuo ne efie a ateasefoɔ hyia mu no
nanso obi ntene ne nsa nhwehwɛ ɔgyeɛ nkunkumaboɔkuo mu na sɛ obi reyera a ɔnsu mfrɛ ɔboafoɔ anaa
mansu mamma deɛ ɔwɔ amaneɛ mu ohiani anyɛ me kra mmɔbɔ anaa
na metwɛn adepa nso bɔne na aba na m ani daa hann so na esum kabii aba
me yamuadeɛ huru na ɛnnyae amanehunu nna ato me
mabiri tumm na menenam nso ɛmfiri awia mesɔre badwa mu na meteam
madane ɛserɛ so akraman nua ne sohoribereɛ adamfo
me wedeɛ abiri rewae afiri me ho na ahuhuro nti me nnompe ahye
na me sankuo adane abooboo na me tɛntɛbɛn adane asufoɔ nne
apam na me ne m ani apam na adɛn na memfa m ani menkari ɔbaabunu
na anka ɛdeɛn ne nyankopɔn kyɛfa a ɛfiri soro ne otumfoɔ agyapadeɛ a ɛfiri sorɔnsorɔmmea
ɛnyɛ ɔsɛeɛ ne obusufoɔ adeɛ na akatua denden ne amumuyɛfoɔ kyɛfa anaa
ɛnyɛ ɔno na ɔhunu m akwan na ɔkan m anammɔn tutuo nyinaa
sɛ medii ahuhudeɛ akyi na me nan pɛɛ nnaadaa ho ntɛm a
ɔnkari me nsaniakwanmu mu na onyankopɔn nhunu me mudie no
sɛ me nan mane firii ɔkwan no so na m akoma dii m ani akyi na nkekaeɛ wɔ me nsam a
ɛnneɛ wɔmma mennua na obi nni na wɔntutu me nnɔbaeɛ ngu
sɛ wɔdaadaa m akoma ɔbaa bi ho na metɛɛ me yɔnko pono ano a
ɛnneɛ ma me yere nyam mma obi na ebinom nkom ne so
na ɛno na ɛyɛ aniwusɛm na ɛno ne asɛnnifoɔ anim amumuyɛ
na ɛno ne ogya a ɛhye kɔ ɔyera amena mu na anka ɛbɛtutu me nnɔbaeɛ nyinaa
sɛ mammu m akoa anaa m afenaa atemmuo hwee berɛ a wɔne me wɔ ɛham bi a
ɛnneɛ sɛ onyankopɔn sɔre a ɛdeɛn na mɛyɛ na sɛ ɔbisa a ɛdeɛn na mede bɛbua no
ɛnyɛ deɛ ɔyɛɛ me no na ɔyɛɛ no ɔyafunu mu na ɔbaakofoɔ na ɔsiesiee yɛn nyinaa ɛna yam
sɛ masianka mmɔborɔfoɔ afiri deɛ wɔhwehwɛ ho na mama akunafoɔ ani abu
na me nkutoo madi m aduane na awisiaa anni mu bi a
mmom ɛfiri ne mmɔfraase na meyɛnee no sɛ agya na ɛfiri ne na yam na mekyerɛɛ no kwan
sɛ mahunu obi a ntoma abɔ no nti ɔreyera na nkataho bi nni ohiani nsam
na sɛ n asenem anhyira me na wamfa me nnwan nwi anhyɛ ne ho hye
na sɛ mama me nsa so awisiaa so ɛfiri sɛ mehunuu me boa kuro pono mu a
ɛnneɛ me mmatiri nhwan mfiri ne dompe so na me nsa mmubu mfiri ne dompe so
ɛfiri sɛ mmusuo a ɛfiri onyankopɔn yii me hu na ne kɛseyɛ nti mantumi manyɛ hwee
sɛ mede sika mayɛ m ahotosoɔ na maka makyerɛ sika amapa sɛ m anidasoɔ ne no
na sɛ m ani gyee sɛ m ahodeɛ dɔɔso ne sɛ me nsa aka adeɛ bebree
na sɛ mehunuu owia hann sɛ ɛhyerɛn na ɔsrane nam ne haran mu
na ɛdaadaa m akoma kokoam na m ano fee me nsa ho de mae a
na anka mapa onyankopɔn a ɔwɔ soro no akyi ɛno nso ne ɔtemmufoɔ anim amumuyɛ bi
sɛ m ani gyee me tamfo amanehunu ho na me ho sanee me sɛ bɔne ato no
nso mamma m ano anyɛ bɔne sɛ mede nnome bɛsrɛ ne wuo
ampa ara me ntomadan mufoɔ anka sɛ hwan na hiob maa no nam a ammee no
ɔhɔhoɔ biara ansoɛ abɔntene so mebuee me pono mekyerɛɛ akwantufoɔ
sɛ mekataa me mmarato so sɛ adam na mede m amumuyɛ mesiee me kokom
ɛfiri sɛ mesuroo nkurɔfoɔ dodoɔ na abusuafoɔ ahohorabɔ yii me hu na ɛmaa meyɛɛ komm mamfiri me pono ano amfiri adi a
o sɛ anka merenya obi a ɔbɛtie me ɛ hwɛ m agyiraeɛ nie otumfoɔ mmua me o sɛ anka ɔbarima a ɔne me anya no retwerɛ asɛm a ɔne me wɔ no ɛ
anka ampa ara mede bɛto me mmati mede bɛbɔ me ti sɛ abotire
anka mɛkyerɛ no m anammɔntutuo dodoɔ mɛtwe apini no sɛ ɔhene
sɛ m asase team tia me na n akofie de nne korɔ su
na sɛ medii n aba na mamma sika na memaa ɔdenadeɛ hweree ne kra a
ɛnneɛ ma nkasɛɛ mmɛsi ayuo ananmu mfifi na nnɛnkyɛnse mmɛsi atokoɔ ananmu hiob nsɛm no asi
ɛnna mmarima baasa yi gyaee hiob bua ɛfiri sɛ ɔyɛ n ani so teneneeni
na busini elihu a ɔyɛ barakel ba a ɔfiri ram abusua mu bo fui hiob na ne bo fuu no ɛfiri sɛ ɔbu ne ho teneneeni sene onyankopɔn
na ne bo fuu ne mfɛfoɔ baasa no nso sɛ wɔnnya mmuaeɛ bi bio nanso wɔbuu hiob fɔ
na elihu twɛn maa hiob kasae ansa ɛfiri sɛ wɔsene no panin
na elihu hunuu sɛ mmuaeɛ biara nni mmarima baasa no anomu bio no ne bo fui
na busini elihu a ɔyɛ barakel ba buaa sɛ me deɛ meyɛ abɔfra na mo deɛ moyɛ nkɔkoraa enti na metɔɔ me bo aseɛ na mesuroo sɛ mɛka deɛ menim makyerɛ mo
mekaa sɛ wɔmma onyinkyerɛ nkasa aane na mfeɛ dodoɔ nkyerɛ nyansa
ampa honhom a ɛwɔ ɔdasani mu ne otumfoɔ ahome na ɛma no nhunumu
ɛnyɛ wɔn a wɔanyini pii na wɔnim nyansa na ɛnyɛ mpanin na wɔhunu atemmuo mu
enti na mese montie me me nso mɛkyerɛ deɛ menim
hwɛ matwɛn ama mo akasa awie mayɛ aso mama mo nhunumusɛm sɛ mobɛhwehwɛ anya nsɛm
na mewɛn m aso sɛ meretie mo na hwɛ obiara nni mo mu a n asɛm tɔɔ hiob aso mu na ɔtumi buaa ne nsɛm no
na monnka sɛ yɛahunu nyansa onyankopɔn na ɔnha no na ɛnyɛ onipa
ɛfiri sɛ ɛnyɛ me na ɔkaa ne nsɛm no kyerɛɛ me na me nso meremfa mo nsɛm no memmua no
wɔn abam abu wɔremmua bio na wɔn anomu nsɛm nso asa
na sɛ wɔnkasa bio na wɔgyina hɔ na wɔmmua bio nti mentwɛn anaa
me nso mɛbua me fam deɛ me nso mɛkyerɛ deɛ menim
na nsɛm ahyɛ me ma na honhom a ɛwɔ me mu no hyɛ me
hwɛ me yam te sɛ nsa a wɔntuu ano sɛ nsa kotokuo foforɔ a ɛrepɛ apaeɛ
mɛkasa na manya ahomeyɛ mɛbue m ano na mabua
ɛmpare me sɛ mɛhwɛ obi anim na madɛfɛdɛfɛ m ano mama onipa
na mennim m ano adɛfɛdɛfɛ anka ebia ɛbɛka ketewaa sɛɛ na me yɛfoɔ afa me akɔ
na afei hiob tie me kasa ɛ na yɛ aso ma me nsɛm nyinaa
hwɛ mabue m ano me tɛkyerɛma rekasa me dodom
m akomam teeyɛ ne me nsɛm m ano ka nimdeɛ kronkron
nyankopɔn honhom na ɛyɛɛ me na otumfoɔ no ahome na ɛmaa me nkwa
sɛ wobɛtumi a yi ano kyerɛ me siesie wo ho m anim sɔre gyina
hwɛ me nso meyɛ nyankopɔn deɛ sɛ wo ara anwommoɔ mu na wɔtii me nso firiiɛ
hwɛ me ho hu rentu w akoma na me nhyɛsoɔ renyɛ wo so duru
ampa woaka no m aso mu na nsɛm nne na metee sɛ wose
me deɛ me ho te mmarato nni me ho me ho yɛ tɔtorɔtɔɔ amumuyɛ biara nni me ho
hwɛ ɔhunu ntɔkwa nsɛm wɔ me ho ɔbu me sɛ ne tamfo
ɔde me nan hyɛ mpokyerɛ mu ɔkari m akwan nyinaa
hwɛ yei mu na wontene merebua wo na onyankopɔn so sene ɔdasani
adɛn nti na wo ne no ham sɛ ɔmmua ne nsɛm nyinaa ho
nso onyankopɔn kasa prɛko ne deɛ ɛtia mprenu nanso onipa nnwene ho
daeɛ mu anadwo adehunu mu nnahɔɔ a atɔ nnipa soɔ mu mpa so nnaeɛ mu
emu na ɔbue nnipa aso na ɔsɔ wɔn atenetene ano
sɛ ɔbɛsane onipa afiri ne nneyɛɛ ho na wayi ahantan ahunta onipa
na watwe ne kra afiri amena mu ne ne nkwa nso na antɔ afena ano
na wɔde yea twe n aso ne mpa so ne ne nnompe mu daa aperedie
na ne nkwa ma aduane fono no na ne kra po akɔnnɔduane
ne honam afɔn ama no ayɛ hununa na ne nnompe a anka wɔnhunu mpo ada adi
na ne kra bɛn ɔsɛeɛ amena na ne nkwa nso bɛn akumfoɔ
sɛ ɔbɔfoɔ dimafoɔ wɔ hɔ ma no apem no mu ɔbaako sɛ ɔrekyerɛ onipa deɛ ɛtene ma no a
ɛno na ɔhu no mmɔbɔ ka sɛ kɔgye no na wankɔ ɔsɛeɛ amena no mu na manya agyedeɛ a
ɛnneɛ ne honam yɛ sɔɔsɔɔ sɛ mmɔfra deɛ ɔsane kɔ ne mmeranteberɛ mu
ɔkoto onyankopɔn a n ani sɔ no na ɔhunu n anim anigyeɛ mu na ɔdane ɔdasani tenenee ma no
na ɔto dwom kyerɛ nnipa sɛ mayɛ bɔne na makyea deɛ ɛtene no nanso ɔne me anni no sɛdeɛ ɛfata me
wagye me kra na ankɔ ɔsɛeɛ amena mu na me nkwa rehunu hann no
hwɛ yeinom nyinaa na onyankopɔn yɛ mprenu ne mprɛnsa wɔ onipa ho
sɛ ɔbɛsane ne kra afiri ɔsɛeɛ amena ho na wanya hann nkwa hann no mu
yɛ aso hiob na tie me yɛ komm na menkasa
sɛ nsɛm bi wɔ hɔ a yi ano kyerɛ me kasa na wo bemdie bɛyɛ me fɛ
sɛ ɛnte saa a ɛnneɛ tie me ara yɛ komm na menkyerɛ wo nyansa
na elihu toaa so sɛ
anyansafoɔ montie me nsɛm na mo animdefoɔ monyɛ aso mma me
na aso na ɛsɔ nsɛm hwɛ na ano ka aduane hwɛ
yɛbɛsɔ atemmuo ahwɛ afa na yɛahunu deɛ ɛyɛ yɛn ntam
na hiob aka sɛ metene nanso onyankopɔn afa me bem kɔ
me bem mu ara na wɔbu me torofoɔ m agyan kuro mu ayɛ den nanso mmarato nni me mu
ɔbarima bɛn na ɔte sɛ hiob a ɔnom mmusubɔ sɛ nsuo
na ɔhyɛne amumuyɛfoɔ ayɔnkofa mu na ɔne nnipa abɔnefoɔ ananteɛ
na ɔka sɛ ɛnyɛ mfasoɔ mma onipa sɛ ɔne onyankopɔn bɔ
enti mo a mowɔ tire montie me ɛmpare onyankopɔn sɛ ɔbɛdi asɛmmɔne na otumfoɔ bɛdi amumuyɛsɛm
na mmom onipa nneyɛɛ so ka na ɔtua no na sɛdeɛ obi kwan teɛ no saa na ɔma no to no
ampa ara onyankopɔn nni asɛmmɔne na otumfoɔ nkyea atemmuo
hwan na ɔde asase hyɛɛ ne nsa na hwan na ɔsiesiee wiase nyinaa
sɛ ɔgye ne home fa na ɔtwe ne honhom ne n ahome ba ne nkyɛn a
anka honam nyinaa bɛgyaa mu prɛko na onipa bɛsane akɔ dɔteɛ mu
na sɛ wowɔ nhunumu a tie yei yɛ aso ma me nsɛm
deɛ ɔkyiri atɛntenenee bɛnya aman adi so anaa anaasɛ wobɛbu ɔteneneeni tumfoɔ no fɔ
deɛ ɔka kyerɛ ɔhene sɛ ohuhuni ne mmapɔmma sɛ abɔnefoɔ
deɛ ɔnhwɛ atitire anim na ɔmmu ɔdehyeɛ nsene mmɔborɔni ɛfiri sɛ ne nsa ano adwuma ne wɔn nyinaa
mpofirim na wɔwuo na adasuo mu na aman hinhim na wɔsene korɔ na wɔpra aberempɔn kɔ nso ɛnnam onipa nsa so
na n ani wɔ onipa akwan so na ɔhunu n anammɔntutuo nyinaa
esum nni hɔ na esum kabii nni hɔ na amumuyɛfoɔ de wɔn ho ahunta hɔ
na ɛnhia sɛ ɔhwɛ onipa ma no kyɛ ansa na wakɔ nyankopɔn nkyɛn atemmuo mu
ɔbubu aberempɔn a ɔnhwehwɛ wɔn asɛm mu na ɔde afoforɔ si wɔn ananmu
ɛno nti ɔhwɛ wɔn nneyɛɛ na ɔbutu wɔn anadwo ma wɔdwerɛ wɔn
ɔhwe wɔn sɛ abɔnefoɔ ma nnipa nyinaa hunu
ɛfiri sɛ wɔmane firii n akyiri kɔe na wɔannwene n akwan no biara ho
sɛ wɔbɛma mmɔborɔni sufrɛ aduru ne nkyɛn na wate amanehunufoɔ sufrɛ
na sɛ ɔno na ɔma no dwo a hwan na ɔbɛbu fɔ na ɔde n ani hunta a hwan na ɔbɛhu no ɔman mu so oo ɔbaakofoɔ so oo ɔyɛ no pɛ
na onipa kɔnkɔnsani anni hene na wɔansum ɔman fidie
na obi bɛka akyerɛ onyankopɔn sɛ mahunu amane merenyɛ amumuyɛ bio
deɛ mennya menhunuiɛ wo na kyerɛ me sɛ madi amumuyɛsɛm a merenni bio
na worepo ne nneyɛɛ yi ɔnhyɛ wo ananmu sɛdeɛ wopɛ anaa enti wo na ɛsɛ sɛ woyi na ɛnyɛ me na deɛ wonim no ka ɛ
nnipa a wɔwɔ tire bɛka akyerɛ me na ɔbarima nyansafoɔ bɛtie ama me
hiob deɛ ɛnyɛ nimdeɛ so na ɔkasa na ne nsɛm mu nni nhunumu
sɛ anka wɔresɔ hiob ahwɛ akɔsi awieeɛ ɛ ɛfiri sɛ ne mmuaeɛ te sɛ amumuyɛfoɔ mmuaeɛ
na ɔde mmusubɔ ka ne bɔne ho yɛn mu mpo ɔbɔ ne nsam na ɔma ne nsɛm a ɔne onyankopɔn de di asie no dɔɔso
na elihu kɔɔ so ara kaa sɛ
wobu no sɛ ɛtene anaa woka sɛ me tenenee sene nyankopɔn deɛ
sɛ woka sɛ ɛbɛyɛ me mfasoɔ bɛn na mfasoɔ bɛn na mɛnya asene sɛ anka meyɛɛ bɔne
me deɛ mede nsɛm bɛbua wo ne wo mfɛfoɔ a wɔka wo ho no
hwɛ ɔsoro na hunu na hwɛ mununkum a ɛkorɔn sene woɔ no
sɛ woyɛ bɔne a ɛdeɛn na wode yɛ no na sɛ wo mmarato dɔɔso a ɛdeɛn na woyɛ no
sɛ wotene a ɛdeɛn na wode ma no anaasɛ wo nsam ɛdeɛn na ɔgyeɛ
onipa a ɔte sɛ woɔ na w abɔnefosɛm pira no na onipa ba bi na wo tenenee bɛma no anya mfasoɔ
nhyɛsoɔ bebrebe nti na ɛma wɔteam wɔsu frɛ ɔboafoɔ nnipa akɛseɛ nsa ase
nanso obi nka sɛ ɛhe na onyankopɔn me yɛfoɔ no wɔ deɛ ɔma nnwom anadwo
deɛ ɔkyerɛ yɛn nimdeɛ sene asase so mmoa na ɔkyerɛ yɛn nyansa sene ɔsoro nnomaa no
ɛhɔ na wɔteam na ɔmmua abɔnefoɔ ahantan nti
ampa ara onyankopɔn rentie ahuhusɛm na otumfoɔ remmu
na nkantom sɛ wose wonhu no deɛ nanso asɛm no da n anim na wotwɛn no ara
na afei ɛnam sɛ ɔmmɛtwee aso n abufuo mu na ɔnni amumuyɛ akyiri pii nti
hiob bue n ano kwa na nimdeɛ a ɔnnie mu ɔma nsɛm dɔɔso
na elihu kɔɔ so sɛ
ma me kwan kakra na menkyerɛ wo na meda so wɔ nsɛm bi meka ma onyankopɔn
mɛfa me nimdeɛ afiri akyirikyiri na mede me yɛfoɔ no bem ama no
na ampa me nsɛm nyɛ atorɔ deɛ ɔdi mu nimdeɛ mu na ɔne wo wɔ hɔ yi
hwɛ onyankopɔn yɛ ɔkɛseɛ na ɔmmu obi animtia ɔyɛ ɔkɛseɛ nteaseɛ tumi mu
ɔmma ɔbɔnefoɔ nnya nkwa na ɔde amanehunufoɔ bem ma wɔn
ɔnyi n ani mfiri ɔteneneeni so na ɔma wɔne ahemfo tena adwa so daa na wɔma wɔn so
na sɛ wɔgu wɔn nkɔnsɔnkɔnsɔn na wɔde amaneɛ nhoma kye wɔn a
ɛnna ɔka wɔn nneyɛɛ kyerɛ wɔn ne wɔn mmarato sɛ wɔama wɔn ho soɔ
na ɔbue wɔn aso ma atenetene na ɔka sɛ wɔnsane mfiri abusudeɛ ho
sɛ wɔtie na wɔsom no a wɔwie wɔn nna di yiedie mu ne wɔn mfeɛ nso deɛ ɛyɛ wɔn dɛ mu
na sɛ wɔantie a wɔtɔ dadeɛ ano na wɔgyaa mu nimdeɛ a abɔ wɔn no mu
na akoma mu ansuronyamefoɔ kora abufuo sɛ ɔkyekyere wɔn a wɔnkoto nsrɛ
wɔn kra wu mmeranteberɛ mu na wɔn nkwa sɛe sɛ nnwamamfoɔ deɛ no
ɔyi ɔmanehunufoɔ n amaneɛ mu na ɔbue wɔn aso ahodwan no mu
anka ɔbɛgye wo nso afiri ahohiahia mu akɔ deɛ ɛhɔ trɛ a ahokyere nnie hɔ na sradeɛ ayɛ wo pono so aduane ma
nanso ɔbɔnefoɔ atemmuo ayɛ wo ma atemmuo ne atɛntenenee asɔ wo mu
na mma abufuo nnnyegye wo nnkɔ ahiyie mu na mma agyedeɛ no dodoɔ nnhima w ani
w ahonyadeɛ anaa wo tumi ahoɔdenneɛ nyinaa de wo bɛsi deɛ ahohiahia nnie hɔ anaa
mpere anadwo ho sɛ ɛmmɛpra aman mfiri wɔn afa
hwɛ yie nnane w ani nkɔ ahuhudeɛ so ɛfiri sɛ wopɛ ɛno mmom sene amanehunu
hwɛ onyankopɔn di ne tumi mu asɛnkɛseɛ hwan ne ɔkyerɛkyerɛfoɔ sɛ ɔno
hwan na ɔhyɛɛ no sɛdeɛ ɔnyɛ n adeɛ mfa na hwan na ɔbɛka sɛ woadi asɛmmɔne
kae sɛdeɛ wobɛkamfo ne nneyɛɛ a adasa ato ho dwom no
nnipa nyinaa hwɛ ara ɔdasani firi akyirikyiri hwɛ
hwɛ onyankopɔn so na yɛnni no ne mfeɛ dodoɔ nso mu nni hwehwɛbea
ɔno na ɔtwe nsuo ntoantoa a ɛsosɔ tɔ ne mununkum mu nsuo
na ɛfiri mununkum mu tɔ gu fam ɛtɔ pii gu nnipa so
obi bɛtumi ate mununkum mu trɛ ne ne ntomadan mu kurududuyɛ no ase anaa
hwɛ ɔtrɛ ne hann mu wɔ ne so na ɔkata ɛpo nhini so
na ɛno na ɔde di aman asɛm ɔde aduane bebree nso ma
ɔde hann katakata ne nsa ho na ɔhyɛ ma no kɔsi botaeɛ bi mu
ne mmobom ka ne ho asɛm mmoakuo mpo ka asɛm fa ahum a ɛreba ho
aane yei ho na m akoma tutuo na ɛpopo firi n afa
tie na montie ne nne huuyɛ ne mmobom a ɛfiri n anomu no
ɔgyaa mu ɔsoro ase nyinaa na ne hann kɔduru asase anoano
aprannaa bobom di akyire ɔde ne kɛseyɛ nne no bobom sɛ wɔte ne nne a ɔrensianka wɔn
onyankopɔn de ne nne prannaa bobom ma no yɛ nwanwa ɔyɛ adeɛ akɛseɛ a yɛnhunu mu
na ɔka kyerɛ sukyerɛmma sɛ tɔ gu asase so ne osukɛseɛ nso saa ara sɛ tue ne n ahoɔden suo akɛseɛ no
ɔsɔ nnipa nyinaa nsa ano sɛ nnipa a ɔbɔɔ wɔn nyinaa nhunu de
ɛnna mmoadoma kɔ wɔn atu mu na wɔtenatena wɔn tenabea
ahum firi mpiakyire hɔ ba na awɔ nso firi atifi fam
nyankopɔn home na ɛma nsuo nkyenkyeneeɛ na ɛma nsuo a ɛtrɛ nso da
nsuo ara nko na ɔde soa mununkum ɔtrɛ ne hann mununkum no mu
na ɔma no di kyinhyia sɛdeɛ n akwankyerɛ teɛ sɛ ɛnkɔyɛ deɛ ɔhyɛ no nyinaa wiase nyinaa ne asase ani
sɛ ɛyɛ atenetene nti oo sɛ ɛyɛ n asase nti oo sɛ ɛyɛ n adɔeɛ so oo ɔma no ba ara
hiob yɛ aso wɔ yei ho gyina hɔ dwene nyankopɔn anwanwadeɛ ho
wonim berɛ a onyankopɔn susuo ho na ɔma ne mununkum mu hann hyerɛn
wonim mununkum nkariiɛ nimdeɛ mu mudifoɔ no anwanwadeɛ no
sɛdeɛ wo ntadeɛ mu hyeɛ berɛ a anafoɔ mframa ma asase yɛ dinn no
wo ne no na ɛde ewiem tɔnn a ɛwɔ hɔ pintinn sɛ ahwehwɛ a wɔaguo no trɛɛ hɔ
ma yɛnhunu deɛ yɛnka nkyerɛ no esum nti yɛrenhunu deɛ yɛnka
wɔnka nkyerɛ no sɛ mɛkasa anaasɛ obi bɛpɛ sɛ wɔmene no
na afei wɔnhunu hann sɛ ɛhyerɛn hyɛnn ewiem tɔnn na mframa twam a ɛma ewiem hɔ te
atifi fam asase so na sika firi ba nyankopɔn ho na animuonyam a ɛyɛ hu wɔ
otumfoɔ deɛ yɛnhu no ɔyɛ tumi mu ɔkɛseɛ na ɔrenkyea atemmuo ne tenenee a ɛdɔɔso
enti nnipa suro no ɔmmu akoma mu nyansafoɔ biara
na awurade firi ahum no mu buaa hiob sɛ
hwan ne deɛ ɔbiri afotuo ani nsɛm a emu nni nimdeɛ mu yi
bɔ w asene sɛ ɔbarima ɛ na memmisa wo na kyerɛ me
ɛhe na na wowɔ berɛ a metoo asase fapem sɛ wowɔ nhunumu a ka ɛ
hwan na ɔde ne nsusuiɛ too hɔ wonim anaa anaasɛ hwan na ɔsaa so homa
ɛdeɛn so na wɔde ne nnyinasoɔ siiɛ anaa hwan na ɔde ne tweatiboɔ toeɛ
berɛ a adekyeeɛ nsoromma boom too ahurisie dwom na ɔsoro dɔm nyinaa bɔɔ ose no
na hwan na ɔkaa ɛpo hyehyɛɛ apono mu berɛ a ɛfiri asaseyam pueeɛ
na mede mununkum meyɛɛ ne nkataho ne sum kabii nso meyɛɛ n aboomu
na metwaa ne so hyeɛ na mesisii adaban ne apono
na mekaa sɛ ɛha yi na bra bɛduro na ntra so na ɛha ara na w asorɔkyeɛ ahantan mmeso no
ɛfiri wo nna mfitiaseɛ woahyɛ anɔpa so pɛn woakyerɛ adekyeeɛ nso ne diberɛ
sɛ ɛnsɔ asase mmuano mu na wɔmporepore abɔnefoɔ mfiri so
sɛ ɛnnane sɛ daagyere nsɔano ase na ɛnyɛ sɛ atadeɛ a wɔahyɛ no aduro
na wɔde abɔnefoɔ hann akame wɔn na nsa a wɔama soɔ no wɔabu mu
woakɔ ɛpo aniwa ho na woanante bunu donkodonko ase
wɔayi owuo aponkɛseɛ adi akyerɛ wo anaasɛ woahunu esum kabii aboboɔ no
woahunu asase trɛ mu anaa sɛ wonim ne nyinaa a ka ɛ
ɛhe na hann tenabea kwan wɔ na esum nso n afa wɔ he
na wode akɔ ne hyeɛ so na woahunu ne fie akwan no
wonim aane ɛfiri sɛ saa berɛ no na wɔawo wo na woadi nna bebree
woakɔ sukyerɛmma korabea anaa woahunu asukɔtweaa akoradeɛ no
adeɛ a makora asie ahohiahia berɛ ne ɔko ne akodie da no
ɛhe na ɔkwan a hann nam so hyerɛnhyerɛn no wɔ ne deɛ apueeɛ mframa fa so bɔ asase soɔ no nso wɔ
hwan na ɔyiyi aka ma osuo ne ɔkwan ma aprannaa asraman no
sɛ ɔbɛma osuo atɔ asase a obi nni hɔ soɔ ne anwea pradada a onipa bi nni soɔ so
na wama amamfo ne asase hunu ameeɛ na wama wira a ɛfuo no afefɛ
osuo wɔ agya anaasɛ hwan na ɔwo obosuo a ɛsosɔ
hwan yam na nsuo nkyenkyeneeɛ fire na ɔsoro bosuo a akyenkyen no hwan na ɔwoeɛ
nsuo kyenkyen sɛ ɔboɔ na ebunu donkodonko ani pam
wobɛtumi akyekyere akokɔbaatan ne ne mma homa mu anaasɛ wobɛtumi asane nwenwenente nhoma
wobɛtumi ayi owiakwanmu nsoromma adi wɔ ne berɛ mu anaasɛ wobɛtumi akyerɛ sisire nsoromma ne ne mma kwan
wonim ɔsoro nhyehyɛɛ anaa wobɛtumi ahyehyɛ sɛdeɛ ɛnni asase soɔ
woma wo nne so kɔ mununkum mu sɛ nsuo pii mmɛkata wo ho anaa
wobɛtumi asoma anyinam ama no akɔ na aka akyerɛ wo sɛ yɛn nie anaa
hwan na ɔde nyansa siee ayamdeɛ mu anaasɛ hwan na ɔde nhunumu maa adwene
hwan na ɔde nyansa kan mununkum na ɔsoro nkotokuo no hwan na ɔdane no
ma mfuturo pia kɔbɔ dosie na dɔteɛ bɔ ntoantoa
wo na woyɛ ha ma gyatabereɛ nya nam anaa woma agyataburuwa meeɛ
ɛberɛ a wɔbutubutu wɔn atu mu na wɔtete adɔtɔ mu retɛ
hwan na ɔsiesie aduane ma anene ɛberɛ a ne mma su frɛ onyankopɔn wɔkyini na wɔnni aduane no
wonim abotan so mmirekyie awoɔ berɛ na aforoteɛ awoko nso wowɛn
wokan abosome a wɔn afuru de nyini na wonim berɛ a wɔde woɔ anaa
wɔkoto wowo wɔn mma wɔto wɔn awoɔyea twene
wɔn mma ho kokwa wɔnyini wiram wɔfiri kɔ na wɔnsane mma wɔn nkyɛn
hwan na ɔgyaa ɛserɛ so afunumu sɛ ɔnne ne ho na afunumu prakaateni nhoma hwan na ɔsane
deɛ mede ɛserɛ pradada mayɛ ne fie na mede nkyene asase ayɛ ne tenabea
ɔmmu kuro mu gyegyeegyeyɛ ɔnte ɔkafoɔ ateatea
deɛ ɔnya no mmepɔ soɔ no ne n aduane na ɔpɛ adeɛ biara a ɛyɛ frɔmfrɔm
okoo bɛpene sɛ ɔsom woɔ anaasɛ ɔbɛtena w adididaka ho
wode homa bɛsa okoo mfɛtɛeɛka ho anaasɛ ɔbɛtwe mmonhwa mu mfɛtɛeɛ so adi w akyi
n ahoɔden so nti wode wo ho bɛto ne so na woagya w adwuma ama no anaa
wobɛgye no adi sɛ ɔde w aba bɛba na waboa ano de aba w asan so
sohori bɔ ne ntaban mu ahurisidie mu ɛne asukɔnkɔn ntaban ne ne ntakra na ɛsɛ anaa
mmom ɔgya ne nkosua ma asase na mfuturo so na ɔma ɛho dɔ
na ne werɛ firi sɛ ɛnan bɛpɛkyɛ anaasɛ wiram mmoadoma bɛbobɔ
ɔbɔ ne mma atirimuɔden sɛdeɛ wɔnyɛ ne deɛ ne brɛ yɛ ɔkwa nanso ɔnsuro
ɛfiri sɛ onyankopɔn ama nyansa abɔ no na wankyɛ no nhunumu
na sɛ ɔyere ne ho tu a ɔsere ɔpɔnkɔ ne ne sotefoɔ
wo na wode ahoɔden ma ɔpɔnkɔ wo na wode nnawa hyehyɛ ne kɔn
wo na woma no huri sɛ ntutummɛ ne home foofoo denyɛ yɛ hu
ɔwerɛwerɛ bonhwa mu na ɔdi n ahoɔden ho ahurisie ɔfiri kɔhyia akofoɔ a wɔamia
ɔsere ehu na ne ho mpopo na ɔnsane mfiri afena anim
agyan boha woso ne so pea ne pɛmɛ a ɛtwa nyinamnyinam nso
ɔde anibereɛ ne abufuo werɛwerɛ asase na totorobɛnto hyɛne a ɔnnyina bio
totorobɛnto hyɛne a ɔka sɛ wiɛɛ na ɔte ɔko hwa wɔ akyirikyiri asafohene nteam ne osebɔ no
wo nhunumu so na asansa nam tuo ɔtrɛ ne ntaban mu kyerɛ anafoɔ asase
anaasɛ w anomu asɛm so na ɔkɔdeɛ ma ne ho soɔ na ɔyɛ ne pirebuo deɛ ɛkorɔn
ɔbotan mu na ɔteɛ na ɔda ɔbotan ano hwerɛmhwerɛm ne ahwɛeɛ sorɔnsorɔn so
ɛhɔ na ɔfiri hwehwɛ aduane n ani hunu adeɛ akyirikyiri
na ne mma fe mogya na deɛ atɔfoɔ wɔ no ɛhɔ na ɔwɔ
na awurade buaa hiob sɛ
ɔtɛnyifoɔ bi ne otumfoɔ no bɛham anaa deɛ ɔne onyankopɔn gye akyinnyeɛ no ɔmmua ɛ
na hiob gyee awurade so sɛ
hwɛ mesua ɛdeɛn na memfa memmua woɔ me nsa na mede meto m ano
makasa prɛko na merentia so ne mprenu na merenkɔ so bio
ɛnna awurade firi ahum no mu buaa hiob sɛ
bɔ w asene sɛ ɔbarima ɛ mɛbisa wo na woakyerɛ me
wobɛdane m atemmuo no ani wobɛbu me fɔ na woadi bem
wowɔ nsa sɛ nyankopɔn deɛ na wobɛtumi de nne a ɛte sɛ ne deɛ abom
ɛnneɛ fa tumidie ne kɛseyɛ hyehyɛ wo ho na fira ɔhyerɛn ne animuonyam
hwie w abufuo mmorosoɔ no gu na hwɛ ɔhantanni biara na brɛ no ase
hwɛ ahantanfoɔ nyinaa na brɛ wɔn ase na tiatia abɔnefoɔ so wɔ wɔn tenabea hɔ
fa wɔn nyinaa sie dɔteɛ mu na ma wɔn anim ntintim ahuntaeɛm
ɛnneɛ na me nso mɛkamfo wo sɛ wo ara wo nifa na agye woɔ
hwɛ susono a meyɛɛ no ne wo ewira na ɔdi no sɛ nantwie
hwɛ ne tumi a ɛwɔ n asene mu ne n ahoɔden a ɛwɔ ne yafunu ntini mu
ɔkoa ne dua sɛ tweneduro ne srɛ mu nhoma nso toatoa mu
ne nnompe te sɛ kɔbere mfrafraeɛ dorobɛn ne nkasɛɛ te sɛ adaban
ɔno ne nyankopɔn akwan mfitiaseɛ ne yɛfoɔ nko ara na ɔtumi de afena ka no
na mmepɔ so aduane ma no na wiram mmoadoma nyinaa goro hɔnom
nkasɛɛnkasɛɛ nnua ase na ɔda demmire ne ɔwora ahuntaeɛm
nkasɛɛnkasɛɛ nnua nwunu kata ne so nsunoa nnua twa ne ho hyia
hwɛ asuo ano yɛ den mpo a ne ho mpopo sɛ yordan bu ba n ano mpo a ne bo da ne yam ara
wɔbɛtumi akye no animono na wɔde fidie ahwire ne hwenem
wobɛtumi atwe dɛnkyɛmmirampɔn darewa ano na wode homa akyekyere ne tɛkyerɛma anaa
wode kaa bɛhyɛ ne hwenem na wode nkɔtɔkorɔ ahwire n afono mu
ɔbɛkoto asrɛ wo pii anaa ɔbɛyɛ n ano brɛbrɛ akyerɛ wo
ɔne wo bɛpam apam sɛ fa no yɛ akoa daa
wo ne no bɛgoro sɛ anomaa na woasa no ahoma ama wo mmabaa anaa
apofofoɔ asafo bɛsi no koso na wɔakyɛ ne mu adwadifoɔ mu
wode mpea bɛhyɛ ne wedeɛ mu ma na wode mpataa mpɛmɛ awowɔ ne tirim
fa wo nsa ka no hwɛ na deɛ wobɛhunu no woremmɛn no bio
hwɛ onipa anidasoɔ yɛ ohunu ɛnyɛ ne hwɛ mpo na ɛma obi hwe aseɛ
obi rensi ne bo sɛ ɔbɛhwanyan no na hwan ne deɛ ɔbɛtumi agyina n anim
hwan na wadi kan ama me biribie na menhyɛ no ananmu deɛ ɛwɔ ɔsoro nyinaa aseɛ me na ɛwɔ me
merennyae ne honam adeɛ ne ne mmaninyɛ ne n aboaban fɛ a ɛyɛ no ho asɛnka
hwan na ɔbɛyi ne ho abon ne se kyerɛpɛn mmienu no hwan na ɔbɛkɔ anim
n anim apono nso hwan na ɔbɛhini ne se ho yɛ hu
n akyɛm akyerɛpɛn yɛ fɛ wɔatotom sɛ adeɛ a wɔasɔ ano
ɛpempam so pɛpɛɛpɛ a mframa nnya mu kwan
ɛfemfam ho ɛdi nsosɔmu na emu nni ateyɛ
ne nwansi ma hann hyerɛn na n ani te sɛ adekyeeɛ anisuatɛtɛ
agyatɛnee firi n anomu ogya nturituriiɛ fifiri mu
wisie firi ne hwene mu tokuro mu sɛ ɛsɛn a emu rehuro ne nkyɛkyerɛ a ɛrehyeɛ mu
n ahome sɔ nsramma na ogyaframa firi n anomu
ne kɔn mu na ahoɔden wɔ na akomatuo sa wɔ n anim
ne honam a ɛsensɛne hɔ femfam ho pintinn wɔguu no ne ho na ɛntwe
n akoma yɛ den sɛ ɔboɔ ɛyɛ den sɛ oyuyammoɔ
sɛ ɔma ne ho so a atumfoɔ ho popo na ehu ma wɔn ani so yɛ wɔn krakra
wɔde nkrantɛ ka no a ɛnka pea ne pɛmɛ a wɔtoɔ ne dadeɛ akodeɛ mpo
ɔbu dadeɛ sɛ ntɛtɛ ne kɔbere mfrafraeɛ sɛ duawuiɛ
agyan nka no ngu ntɔmmoɔ mu aboɔ yɛ no sɛ nkyɛnkyɛmma
ɔbu aporibaa sɛ nkyɛnkyɛmma na ɔsere pea a wɔtoɔ huuyɛ
n ase yɛ abono hwetahweta ɔbua atɛkyɛ so sɛ poreɛ adeɛ
ɔma ebunu mu huru sɛ ɛsɛn mu ɔyɛ po sɛ sradeɛ
ɔma ɔkwan hyerɛn di n akyi ma wɔbu ebunu a ɛhuro no sɛ ɛdwono
ne nsɛsoɔ nni asase so wɔyɛɛ no sɛ n akoma nntu
ɔhwɛ adeɛ a ɛkorɔn nyinaa ɔne ahokyerɛ mma nyinaa hene
ɛnna hiob gyee awurade so sɛ
mahunu sɛ wotumi ade nyinaa yɛ na wɔrensi wo tirimbɔ biara kwan
hwan ne deɛ ɔnni nimdeɛ na ɔhono afotuo ani yi enti na mekaa deɛ mente aseɛ anwanwadeɛ a ɛsene me a na mennim
tie ɛ na menkasa mɛbisa wo na woakyerɛ me
sɛ aso teɛ nko na metee wo nka na afei deɛ m ani nso ahu wo
saa nti na mepo me ho na menu me ho dɔteɛ ne nso mu
na awurade kaa nsɛm yi kyerɛɛ hiob wieeɛ no awurade ka kyerɛɛ temanni elifas sɛ me bo afu wo ne wo mfɛfoɔ baanu no ɛfiri sɛ moanka me ho asɛm a ɛtene sɛ m akoa hiob
na afei momfa anantwinini nson ne adwennini nson na monkɔ m akoa hiob nkyɛn na monkɔbɔ ɔhyeɛ afɔdeɛ mma mo ho na m akoa hiob mmɔ mo tiri so mpaeɛ na ɔno nko ara anim na mɛhwɛ na me ne mo anni no mo nkwaseasɛm so ɛfiri sɛ moanka me ho asɛm tee sɛ m akoa hiob
ɛnna temanni elifas ne suhini bildad ne naamani sofar sii mu kɔ kɔyɛɛ sɛdeɛ awurade ka kyerɛɛ wɔn no na awurade tiee hiob mpaebɔ
na hiob bɔɔ ne nnamfo no tiri so mpaeɛ no awurade danee ne duamda no na awurade de adeɛ a hiob nyaeɛ no nyinaa mmɔho mmienu maa no
ɛnna ne nuanom mmarima nyinaa ne ne nuanom mmaa nyinaa ne wɔn a wɔni no kane nyinaa baa ne nkyɛn na wɔne no bɛdidii wɔ ne fie na wɔgyam no na wɔkyekyeree ne werɛ amaneɛ a awurade maa no baa ne soɔ nyinaa ho na wɔn mu biara maa no sika dwetɛbena baako ne sika kaa baako
na awurade hyiraa hiob awieeɛ senee ne mfitiaseɛ na ɔnyaa nnwan mpemdunan ne yoma mpemnsia ne anantwie mpamho apem ne mfunumu abereɛ apem
na ɔnyaa mmammarima baason ne mmammaa baasa
ne mmammaa no ɔtoo ɔbaako din yemima na deɛ ɔdi soɔ no de kesia na deɛ ɔtɔ so mmiɛnsa no de keren hapuk
na wɔanhunu mmaa a wɔn ho yɛ fɛ sɛ hiob mmammaa no asase no nyinaa so na wɔn agya memaa wɔn agyapadeɛ wɔn nuanom mu
na yei akyiri no hiob dii mfirinhyia ɔha aduanan na ɔhunuu ne mma ne ne mma mma awoɔ ntoatoasoɔ nnan
na hiob wui na wabɔ akora pa ara
﻿ nhyira nka onipa a ontie nnebɔneyɛfo afotu na onni nnebɔneyɛfo nneyɛe akyi na onni wɔn a wodi fɛw nso akyi
na mmom ɔde anigye di awurade mmara so na odwen ho awia ne anadwo nyinaa
ɔte sɛ nnua a enyin wɔ asuten ho na ɛsow aba bere a ɛsɛ mu a ne nhaban no nguan odi nkonim wɔ biribiara a ɔyɛ mu
nanso nnebɔneyɛfo nte saa wɔte sɛ ntɛtɛ a mframa bɔ gu
onyankopɔn bebu nnebɔneyɛfo fɔ na wɔatew wɔn afi ne nkurɔfo ho
awurade kyerɛ atreneefo kwan na ɔbɔ wɔn ho ban na nnebɔneyɛfo de wɔrekɔ wɔn sɛe mu
adɛn nti na amanaman hyehyɛ adɔnyɛ ho adɛn nti na nnipa bɔ pɔw a ɛho nhia
wɔn ahemfo asɔre wɔn sodifo ka bom bɔ pɔw tia awurade ne ɔhene a wɔayi no no
wɔka se momma yɛntwe yɛn ho mfi wɔn mmara ne wɔn tumi ase
nanso awurade te n ahengua so serew di wɔn nhyehyɛe hunu no ho fɛw
ɔbɔ wɔn kɔkɔ abufuw so yi wɔn hu abufuhyew mu
ɔka se masi me hene wɔ sion bepɔw kronkron no so
nea wasi no hene no bua se mɛka asɛm a awurade apae mu aka no ɔka kyerɛɛ me se woyɛ me babarima ɛnnɛ mayɛ w agya
bisa me na mede wiase aman nyinaa bɛhyɛ wo nsa asase nyinaa bɛyɛ wo dea
wode dade poma bedi wɔn so na woabobɔ wɔn sɛ ɔnwemfo nhina
mo ahene muntie saa kɔkɔbɔ yi mo a mudi aman so wɔ wiase munsua sɛ
mobɛsom awurade osuro mu
momma mo ho mpopo na monkotow no sɛ anyɛ saa a ne bo befuw na moawu prɛko pɛ nhyira nka wɔn a woguan kɔtoa no
o awurade nnipa bebree tia me nnipa pii pɛ sɛ wɔhaw me mewɔ atamfo bebree
bebree no ara ka se onyankopɔn remmoa me da
nanso awurade wone me kyɛm m anuonyam ne m anidaso wo nko ara na wubetumi apagyaw me ti a masi no ase aniwu mu no
misu mefrɛɛ awurade na ɔtee me nka wɔ n asɔredan a ɛwɔ yerusalem no mu
metɔ hɔ da na anadwo no nyinaa awurade bɔ me ho ban ma minyan asomdwoe mu
ɛwom sɛ mprempren atamfo ɔpedu atwa me ho ahyia de nanso minsuro
mesu mafrɛ no se sɔre o awurade gye me nkwa o me nyankopɔn na bobɔ m atamfo nyinaa abogye na bubu nnebɔneyɛfo se
efisɛ nkwagye fi onyankopɔn na ohyira ne nkurɔfo nyinaa
o onyankopɔn woaka se meyɛ pɛ wɔ w anim daa wohwɛ me wɔ m ahohia mu enti mprempren tie me sufrɛ hu me mmɔbɔ tie me mpaebɔ
mobɛbɔ me ahohora akosi da bɛn mubedi nneɛma hunu ne nea enye akyi akosi da bɛn
kae sɛ awurade ayi atreneefo ama ne ho na sɛ misu frɛ no a otie me
bɔ hu na gyae bɔne yɛ sɛ woda wo mpa so komm a dwen eyi ho kɔ akyiri
bɔ afɔre a ɛfata ma awurade na fa wo werɛ hyɛ ne mu
nnipa bebree srɛ sɛ o awurade hyira yɛn na yɛ yɛn adɔe
nanso anigye a woama me anya no dɔɔso sen wɔn aburow ne wɔn nsa a wobenya daakye nyinaa
sɛ metɔ hɔ a meda asomdwoe mu o wo awurade nko na hwɛ me so
o awurade tie me mpaebɔ ne m ahomegu
me nyankopɔn ne me hene tie me sufrɛ na boa me
o awurade wote me nne anɔpa owia pue a mebɔ mpae na metwɛn wo mmuae
wonyɛ onyankopɔn a adebɔne sɔ w ani na womma bɔne ho kwan wɔ w anim
wokyi ahantanfo na wukyi nnebɔneyɛfo nso
wosɛe atorofo na wubu basabasayɛfo ne asisifo animtia
nanso esiane wo dɔ bebrebe nti mitumi ba wo fi mitumi som wo wɔ w asɔredan kronkron no mu na mekotow wo wɔ nidi mu
awurade mewɔ atamfo bebree kyerɛ me kwan na menyɛ w apɛde kyerɛ me kyerɛ me kwan na memfa so
nea m atamfo ka no nnim ɔpɛ ara na wɔpɛ sɛ wɔsɛe me nnaadaa ne adɛfɛdɛfɛ wɔ wɔn nsɛm mu nanso ne nyinaa yɛ awudisɛm
o onyankopɔn bu wɔn fɔ na twe wɔn aso na ma wɔn adwemmɔne mfa wɔn nkɔ ɔsɛe mu esiane wɔn bɔne dodow ne tia a wɔsɔre tia wo no nti pam wɔn fi w anim
nanso wɔn a wonya wo nkyɛn guankɔbea no ani gye na daa wobetumi ato dwom anigye so bɔ wɔn a wɔdɔ wo no ho ban esiane wo nti wɔwɔ anigye
awurade wuhyira wɔn a wotie w asɛm wo dɔ bɔ wɔn ho ban sɛ kyɛm
awurade ntwe m aso wɔ w abufuwhyew mu
o awurade mabrɛ hu me mmɔbɔ ma me ahoɔden m ahoɔden nyinaa asa
na me nipadua nyinaa wɔ ɔhaw mu o awurade mentwɛn nkosi da bɛn ansa na woaboa me
bra na begye me nkwa awurade w ahummɔbɔ mu yi me fi owu mu
obi nkae wo wɔ asaman hena na wofi asaman bɛba abɛkamfo wo
awerɛhow ama mayɛ mmerɛw daa anadwo me nusu fɔw me kɛtɛ ma me sumii nso fɔw
m ani so yɛ me kusuu osu a m atamfo ama masu nti m ani akyi ayɛ duru
mo nnebɔneyɛfo montwe mo ho mfi me ho awurade tie me su
otie me su boa me na obetie me mpaebɔ nso
m atamfo anim begu ase wɔ wɔn nkogu mu na wɔapam wɔn wɔ basabasayɛ mu
o awurade me nyankopɔn meba wo nkyɛn sɛ bɔ me ho ban gye me fi wɔn a wɔtaa me no nsam
na wɔansoa me ankɔ sɛ obi a gyata akyere no a obiara rentumi nnye me nkwa na wɔatetew me mu asinasin
o awurade me nyankopɔn sɛ mayɛ obi bɔne anaasɛ mayi obi ama anaasɛ mayɛ obi a ɔne me te yiye bɔne a
anaa mebɔ me tamfo korɔn kwa a anaa mayɛ eyinom mu bi a
ma m atamfo ntaa me nkyere me ma wontwa me nhwe fam na wonkum me na wonnyaw me funu wɔ fam
sɔre wɔ w abufuw mu o awurade sɔre tia m atamfo abufuw ma wo ho so na boa me atɛntrenee na wohwehwɛ
enti ma nnipa nyinaa mmetwa wo ho nhyia na fi soro di wɔn so
wone adasamma temmufo enti o awurade di ma me efisɛ wunim me mu fann
woyɛ onyankopɔn ɔtreneeni a wubu yɛn adwene ne yɛn apɛde atɛn siw nnebɔneyɛfo kwan na hyira atreneefo
onyankopɔn yɛ me hwɛfo ogye wɔn a wotie n asɛm nkwa
onyankopɔn yɛ ɔtemmufo treneeni a daa obu nnebɔneyɛfo fɔ
na sɛ wɔansesa wɔn akwan a onyankopɔn bɛsew ne nkrante okuntun ne tadua mu siesie no
ɔfa n akode a ɛyɛ hu de ne bɛmma a ɛredɛw no sɔn wɔn so
sɛɛ na nnebɔneyɛfo dwen bɔne ho wodwen ɔhaw ho na wɔaso nnaadaa mu
na firi a wosum afoforo no wɔn ara na eyi wɔn
enti wɔn ankasa wɔn bɔne na ɛtwe wɔn aso na wɔn basabasayɛ apira wɔn
meda awurade ase wɔ n atɛntrenee ho meto ayeyi nnwom ma awurade ɔsorosoroni no
o awurade yɛn awurade wo kɛseyɛ ada adi wiase mmaa nyinaa nkamfo a wɔkamfo wo no du soro
mmofra ne nkokoaa kamfo wo woasiesie wo ho ama w atamfo nyinaa wusiw obiara a otia wo no kwan
sɛ mehwɛ soro a wo ara woabɔ ne sɛnea woatoto ɔsram ne nsoromma pɛpɛɛpɛ wɔ wɔn afa a
ɔdasani ne hena a wokae no na onipa ba nso ne hena a w ani ku ne ho
na wobɔɔ no ɔketewa sen abɔfo bɔɔ no anuonyam ne nidi abotiri
na wode no sii ade biara a wobɔe so panyin wode no sii abɔde nyinaa so panyin
a nguan ne anantwi ne wuram mmoa
wim nnomaa ne ɛpo mu mpataa ne emu abɔde ka ho
o awurade yɛn awurade wohu wo kɛseyɛ wɔ wiase mmaa nyinaa
awurade mifi me koma nyinaa mu makamfo wo mɛka anwonwade a woayɛ no nyinaa
wo nti mɛto dwom anigye so mɛto ayeyi dwom ama wo otumfoɔ nyankopɔn
sɛ m atamfo hu wo a wɔsan wɔn akyi wɔtetew hwehwe wuwu
wubu atɛntrenee na woabu me bem
woabu amanamanmufo fɔ na woasɛe nnebɔneyɛfo na worenkae wɔn bio
woawie yɛn atamfo korakora woasɛe wɔn nkurow na wɔn ho nkae ayera korakora
nanso awurade di hene daa daa wasi n atemmu ahengua
ɔne atreneefo na edi wiase so ɔnam atɛntrenee so na ebu amanaman atɛn
awurade yɛ nea wɔretane n ani guankɔbea ne amanehunu mu nkwagyebea
awurade wɔn a wonim wo no de wɔn ho bɛto wo so na obiara a ɔba wo nkyɛn no nso worennyaw no
monto ayeyi dwom mma awurade a odi sion so no monka nea wayɛ nkyerɛ amanaman
onyankopɔn kae amanehunufo ne werɛ mfi wɔn su na ɔtwe wɔn a wɔhaw wɔn no aso
o awurade hu me mmɔbɔ hwɛ amane a m atamfo ma mihu gye me fi owu mu o awurade
na matumi agyina nnipa a wɔwɔ yerusalem anim na maka nneɛma a mekamfo wo wɔ ho makyerɛ wɔn m ani begye efisɛ woagye me nkwa
amanamanmufo atu amoa na wɔatɔ mu wɔn ara wɔn ankasa afiri ayi wɔn
awurade da ne ho adi sɛ ɔyɛ ɔtreneeni efisɛ ɔma nnebɔneyɛfo no ara afiri yi wɔn
owu wɔ hɔ ma nnebɔneyɛfo ne wɔn a wɔpo onyankopɔn nyinaa
ɛnyɛ daa na wobegyaw wɔn a ade ahia wɔn na mmɔborɔfo anidaso renyera korakora
bra awurade mma nnipa nnko nntia wo twe amanamanmufo bra w anim na bu wɔn atɛn
ma wonsuro o awurade na ma wonhu sɛ wɔyɛ adasamma
o awurade adɛn nti na wowɔ akyirikyiri saa adɛn nti na wuhintaw wo ho mmere a yɛrehu amane
nnebɔneyɛfo yɛ ahantan na wɔtane mmɔborɔfo ani kyere wɔn wɔ wɔn mfiri a wɔasunsum mu
ɔdebɔneyɛfo ani gye ne bɔne ho oniberefo dome awurade na ɔpo no
ɔdebɔneyɛfo mmu awurade n ahantan mu odwen sɛ onyankopɔn ho nhia
ɔdebɔneyɛfo di nkonim wɔ biribiara mu ɔnte onyankopɔn atemmu ase ɔserew n atamfo
ɔka kyerɛ ne ho se merenni nkogu da merentɔ ɔhaw mu da
ne kasa yɛ nnome atoro ne ahunahuna ɔtan ne bɔne wɔ ne kasa mu
ɔhintaw ne ho wɔ nkuraase pɛ sɛ okum atreneefo ɔtetɛw n atamfo a wonni obi
ɔtwɛn wɔ kokoam te sɛ gyata ɔda hɔ twɛn mmɔborɔfo ɔkyere wɔn n afiri mu twe wɔn ase de wɔn kɔ
ɔde n ahoɔden dodow no kyere ɔkrabirifo ka no hyɛ
ɔdebɔneyɛfo no ka kyerɛ ne ho se ɛmfa onyankopɔn ho wabu n ani agu so na ɔrenhu me da
o awurade twe saa nne bɔneyɛfo no aso kae amanehunufo
adɛn nti na ɛsɛ sɛ ɔdebɔneyɛfo tia onyankopɔn na ɔka kyerɛ ne ho se ɔrentwe m aso
nanso wuhu wuhu ɔhaw ne amanehunu na woasiesie wo ho sɛ wobɛboa onibie de ne ho hyɛ wo nsa woboa mmɔborɔfo daa
bubu nnebɔneyɛfo tumi wɔ wɔn bɔne mu twe wɔn aso wɔ wɔn bɔne a wɔayɛ no ho kosi sɛ wobegyae yɛ
awurade yɛ ɔhene daa nyinaa wɔn a wɔsom anyame foforo no bɛyera n asase so
o awurade wubetie awiɛmfo mpaebɔ wobɛhyɛ wɔn nkuran
wubetie mmɔborɔfo ne nyisaa su na woabu wɔn bem sɛnea ɛbɛyɛ a ɔdasani renhunuhuna wɔn bio
mewɔ gyidi wɔ awurade mu sɛ obegye me nkwa ɛnyɛ nsɛnhunu sɛ moka kyerɛ me se tu te sɛ anomaa kɔ mmepɔw so
efisɛ nnebɔneyɛfo no afa wɔn tadua na wɔde wɔn agyan no akyerɛ atreneefo so sɛ wɔbɛtow awɔ wɔn wɔ sum mu
sɛ nneɛma mu kyekyɛ saa a onipa pa rentumi nyɛ ho hwee
awurade wɔ n asɔrefi kronkron no mu n ahengua wɔ soro ɔhwɛ nnipa fi baabiara na onim nea wɔn nyinaa reyɛ
ɔhwehwɛ nnipa pa ne nnebɔneyɛfo nyinaa mu pɛ na asoɔdenfo de ofi ne koma nyinaa mu kyi wɔn
ɔma gyabiriw a ɛredɛw ne sufre a ɛrehyew ba nnebɔneyɛfo so na ɔde mframa a emu wowɔ twe wɔn aso
awurade yɛ ɔtreneeni na ɔdɔ nneyɛe pa enti wɔn a wɔyɛ ade pa no behu n anim
boa yɛn awurade ɛnkaa onipa pa baako mpo nokwafo nni hɔ bio
wɔn nyinaa didi wɔn ho atoro wɔka nsɛm a ɛyɛ dɛ de sisi wɔn ho wɔn ho
o awurade ka tɛkrɛma a ɛdaadaa no nyinaa hyɛ to ano a etu ne ho a ɛka se
yɛnam yɛn nsɛm so nya nea yɛhwehwɛ yɛbɛka nea yɛpɛ biara na obiara rentumi nsiw yɛn ano no
nanso awurade ka se afei mɛba efisɛ wɔrehaw mmɔborɔfo na wɔn a wɔakyere wɔn no nso repene wɔ wɔn yaw mu mɛbɔ wɔn ho ban sɛnea wɔhwehwɛ no
awurade bɔhyɛ yɛ nokware ɛyɛ kronn sɛ dwetɛ a wɔahoa ho mpɛn ason wɔ fononoo mu
o awurade bɔ yɛn ho ban daa na kora yɛn so fi saa nnebɔneyɛfo no nsam
efisɛ amumɔyɛfo nenam baabiara na obiara kamfo wɔn amumɔyɛ no
awurade wo werɛ befi me akosi da bɛn daa nyinaa anaa wubehintaw wo ho afi me ho akosi da bɛn
mentena ɔhaw mu nkosi da bɛn awerɛhow nhyɛ me koma ma awia ne anadwo nkosi da bɛn m atamfo nni me so nkonim nkosi da bɛn
o awurade me nyankopɔn tew w ani hwɛ me na bua me ma me ahoɔden mma me nnwu
mma m atamfo nka se yɛadi ne so nkonim mma wɔn ani nnnye m asehwe ho
mede me ho to wo dɔ a ɛnsa da no so m ani begye efisɛ wubegye me nkwa
o awurade mɛto dwom ama wo efisɛ woayɛ me adɔe
nkwaseafo ka wɔ wɔn koma mu se onyankopɔn bi nni hɔ wɔn nyinaa yɛ atorofo na wɔayɛ bɔne akɛseakɛse na wɔn mu baako mpo nyɛ papa
awurade wɔ soro hwɛ adasamma mu sɛ obehu onyansafo a ɔsom no wɔ wɔn mu anaa
nanso wɔn nyinaa afom wɔn nyinaa bɔne yɛ pɛ wɔn mu baako mpo nyɛ nea ɛteɛ ɔbaako mpo nni hɔ
awurade bisa se enti wonnim saa nnebɔneyɛfo yi kyerɛ sɛ wonnim nea wɔreyɛ wɔbɔ me nkurɔfo korɔn na wɔtena ase nanso wɔmfɛre me
nanso wɔbɛbɔ wɔn hu efisɛ onyankopɔn te wɔn a wotie no mu
nnebɔneyɛfo sɛe ɔhobrɛasefo nhyehyɛe nanso awurade ne ne guankɔbea
mebɔ mpae sɛ nkonim befi sion aba israel sɛ awurade bɛsan agye israel bio a anka wɔn ani begye yiye
awurade hena na ɔbɛkɔ w asɔrefi hena na ɔbɛsom wɔ sion wo bepɔw kronkron no so
onipa a otie onyankopɔn wɔ biribiara mu no na daa ɔyɛ ade trenee na ne nsɛm yɛ nokware
na ommu afoforo abomfiaa ɔnyɛ n afɛfo bɔne na onni wɔn ho nseku
obu wɔn a onyankopɔn apa wɔn no animtiaa na odi wɔn a wotie awurade no ni ɔkwan biara so odi ne bɔhyɛ so
ɔma bosea a onnye mfantom na wontumi nhyɛ n afonom sɛ onni adansekurum nea ɔyɛ eyinom no tim hɔ daa
bɔ me ho ban o onyankopɔn migye wo di sɛ me guankɔbea
meka kyerɛ awurade se m awurade ne wo nneɛma a mewɔ nyinaa fi wo nkyɛn
awurade nkurɔfo a wɔyɛ pɛ wɔ gyidi mu no wɔn na m ani gye sɛ me ne wɔn bɛtena
wɔn a wokodi anyame foforo akyi no twe ɔhaw brɛ wɔn ho merenkɔka wɔn afɔrebɔ ho na merensom wɔn anyame nso
wo awurade yɛ nea mewɔ nyinaa na woma me nea ehia me nyinaa me daakye asetena hyɛ wo nsa
w akyɛde a wode ma me yɛ nwonwa na ɛyɛ nneɛma pa nso
mekamfo awurade efisɛ ɔkyerɛ me kwan na edu anadwo a m atiboa bɔ me kɔkɔ
minim sɛ awurade ka me ho daa ɔbɛn me na biribiara rentumi mpusuw me
ɛno nti mewɔ aseda ne anigye mu na mete nka sɛ mewɔ guankɔbea
efisɛ wobɔ me ho ban fi owu tumi ase na worennyaa nea wodɔ no mma ɔnkɔ asaman
wobɛkyerɛ me kwan a ɛkɔ nkwa mu hu a mihu wo no hyɛ me anigye ne anika a ɛnsa da
o awurade tie me sufrɛ na bu atɛn tie me su na boa me tie me mpaebɔ a efi adwene pa mu no
wubebu me bem efisɛ wunim ade trenee
wunim me koma mu woaba me nkyɛn anadwo woahwehwɛ me mu nyinaa na woahu sɛ bɔnepɛ biara nni me mu
menka bɔne sɛnea afoforo yɛ no madi wo mmara so na mapae afi basabasayɛ kwan so
menam wo kwan so daa na mentoo kwan
mebɔ mpae o onyankopɔn efisɛ wugye me so enti dan w ani kyerɛ me na tie me nsɛm
da wo dɔ nwonwaso no adi na gye yɛn nkwa wo nkyɛn mu de atamfo rentumi nyɛ yɛn hwee bɔ me ho ban sɛnea wobɔ w ani ho ban
fa me hyɛ wo ntaban nwini no ase fi amumɔyɛfo nsam
m atamfo atwa me ho ahyia a awudi wɔ wɔn aniwa mu
wonni ahummɔbɔ na wɔkasa ahantan so
baabiara a mɛfa no wɔka me ho pɛ sɛ wotwa me hwe fam
wɔte sɛ agyata a wɔretwɛn me atetew me mu asinasin
bra awurade wo ne m atamfo nni asi na di wɔn so fa wo nkrante no gye me fi nnebɔneyɛfo nsam
gye me fi wɔn a wɔanya nea wɔrehwehwɛ wɔ wiase yi mu nyinaa no nsam fa asotwe a woakora ama wɔn no twe wɔn aso ma ebi nka mma wɔn mma ne wɔn mma mma
nanso mehu wo efisɛ menyɛɛ bɔne biara na sɛ minyan a hu a mihu wo no ma me anigye
sɛnea medɔ wo fa no awurade wone me gyefo
awurade ne me gyefo ɔno ne m abankɛse me nyankopɔn ne me guankɔbea enti sɛ mewɔ ne nkyɛn a bɔne renka me ɔbɔ me ho ban sɛ kyɛm ɔbɔ me ho ban de me sie dwoodwoo
mefrɛ awurade na ogye me fi m atamfo nsam monkamfo awurade
owu guu me nkɔnsɔnkɔnsɔn ɔsɛe asorɔkye bɔ faa me so
owu guu me nkɔnsɔnkɔnsɔn maa damoa sum me afiri
me haw mu misu frɛɛ awurade mefrɛɛ me nyankopɔn pɛɛ mmoa n asɔrefi hɔ ɔtee me nne otiee me sufrɛ boaa me
afei asase wosowee biribiri mmepɔw fapem wosowee efisɛ na onyankopɔn bo afuw
wusiw fii ne hwene mu na ogyaframa ne gyabiriw a ɛredɛw fii n anom
ɔpaee ɔsoro mu abien na ɔnam mu baa fam a omununkum aduru ne nan ase sum
otuu ntɛm so wɔ abɔde bi ntaban so ɔnam mframa ntaban so kɔe
ɔde sum kataa ne ho omununkum a ɛyɛ duru na nsu a ahyɛ ma twaa ne ho hyiae
asukɔtwea ne ogya dɛw fi aprannaa a edi n anim no mu pae faa omununkum no mu
awurade paee aprannaa fi soro na wɔtee ɔsorosoroni no nne
ɔtow ne bɛmma no de bɔɔ n atamfo hwetee ɔpaee aprannaa ma woguanee
ɛpo no so daa hɔ na asase fapem so nso daa hɔ bere a wokaa w atamfo anim awurade na wopɔɔ wɔn so abufuw mu no
awurade fi soro bae besoo me mu ɔtwee me fii nsu a emu dɔ mu
ogyee me fi atamfo a wɔn ho yɛ hu ne wɔn a wɔtan me nsam efisɛ na wɔyɛ den dodo ma me
bere a mewɔ ɔhaw mu wɔbaa me so nanso awurade bɔɔ me ho ban
ogyee me fii amane mu ogyee me efisɛ n ani sɔɔ me
awurade tuaa me ka efisɛ meyɛ nea ɛteɛ ohyiraa me efisɛ menyɛ bɔne
madi awurade mmara so mentwee me ho mfii me nyankopɔn ho
madi ne mmara nyinaa so menyɛɛ ne mmara ho asoɔden
onim sɛ mfomso nni me ho onim sɛ menyɛ bɔne
ɛno nti otua me ka efisɛ meyɛ ade trenee na onim nso sɛ menyɛ bɔne
o awurade wudi nokware kyerɛ wɔn a wodi wo nokware na wuye ma wɔn a wɔyɛ pɛ
woyɛ kronn ma wɔn a wɔyɛ kronn na wo bo fuw wɔn a wɔyɛ amumɔyɛ
wugye ahobrɛasefo nkwa na wobrɛ ahantanfo ase
o awurade woma me hann wopam me sum
woma me ahoɔden de kɔ m atamfo so na wosan ma me tumi de di wɔn so
onyankopɔn wo nneyɛe yɛ pɛ wo nsɛm nni huammɔ ɔte sɛ kyɛm ma wɔn a wɔpɛ ne hɔ guankɔbea
awurade no nko ne onyankopɔn na onyankopɔn nko ne yɛn gyefo
ɔno ne onyankopɔn a ɔhyɛ me den na ɔma me kwan yɛ dwoodwoo
ɔkyerɛ me nan kwan sɛ ɔforote ɔma me tena dwoodwoo wɔ mmepɔw mu
ɔkyerɛ me akodi sɛnea metumi de agyan a ɛyɛ den ako
o awurade wobɔ me ho ban gye me nkwa wo hwɛ ama mayɛ kɛse wo tumi agye me nkwa
woabɔ me ho ban afi ɔkyere mu na menhwee ase
metaa m atamfo kyere wɔn menhome kosi sɛ mɛsɛe wɔn
mebɔ wɔn hwe fam na wontumi nsɔre wɔda hɔ nkogu mu wɔ m anim
woma me ahoɔden de ko ɔko no ma midi m atamfo so
woma m atamfo guan fi me ho mesɛe wɔn a wɔtan me
wosu pɛ mmoa nanso obi mmegye wɔn wɔfrɛ awurade nanso ommua wɔn
meyam wɔn ma wɔyɛ sɛ mfutuma a mframa bɔ gu mitiatia wɔn so sɛ ɔkwan mu atɛkyɛ
wugyee me fii adɔnyɛfo nsam ma midii amanaman so nnipa a minnim wɔn mpo abɛyɛ m asomfo
amanfrafo kotow m anim wɔte me nne a wotie m asɛm
wɔn akokoduru sa na wofi wɔn abankɛse mu ba ahopopo so
awurade te ase kamfo me gyefo pae mu ka onyankopɔn a ogye me nkwa no kɛseyɛ
ɔma midi m atamfo so nkonim ɔbrɛ aman a wɔhyɛ m ase no ase
ogye me fi m atamfo nsam o awurade ma minni m atamfo so nkonim na bɔ me ho ban fi basabasayɛfo nsam
ɛno nti mekamfo wo wɔ aman so meto ayeyi dwom ma wo
onyankopɔn ma ne hene di nkonim akɛse daa ɔda ne dɔ adi kyerɛ nea wayi no dawid ne n asefo daa nyinaa
ewim da onyankopɔn anuonyam adi ɛkyerɛ nea wayɛ mu pefee
ɛda biara ka kyerɛ da a edi so saa ara na anadwo biara nso yɛ
ɔkasa nni mu na wɔnte nne nso
nanso wɔn nne kɔ wiase mmaa nyinaa ma wɔte wɔ asase ano nyinaa onyankopɔn bɔɔ atenae wɔ wim maa owia
epue anɔpa ahotɔ mu sɛ ayeforokunu te sɛ mmirikatufo a ne ho pere no sɛ osi mmirikakane
ofiti ase wɔ wim ano baabi twa mu kɔ fa biribiara rentumi nhintaw ne ho mfi ne hyew no ase
awurade mmara yɛ pɛ ɛma ahoɔden foforo awurade nsɛm hyɛ ma ɛma wɔn a wonni nyansa no nyansa
awurade mmara yɛ trenee wɔn a wodi so no ho tɔ wɔn awurade nsɛm no yɛ trenee ɛma adwene ne ntease
ɔsom a wɔsom awurade ye ɛbɛkɔ so daa daa awurade atemmu yɛ trenee ne nyinaa yɛ pɛ
ɛho hia sen sikakɔkɔɔ amapa ɛyɛ dɛ sen ɛwo amapa
ɛma me wo somfo adwene manya di a midi so no ho akatua
obiara ntumi nhu n ankasa mfomso awurade yi me fi me mfomso a ahintaw no mu
bɔ me ho ban fi ɔboayɛ mu na mma ho kwan mma ennni me so ɛba saa a mɛyɛ pɛ na made me ho wɔ bɔneyɛ nnadaa mu
me nsɛm ne m adwene nyɛ nea wopɛ o awurade me guankɔbea ne me gyefo
awurade ntie wo wɔ wo haw mu yakob nyankopɔn mmɔ wo ho ban
ɔmma wo ne mmoa mfi n asɔrefi ne sion bepɔw so
onnye w afɔrebɔde nyinaa na ne nyinaa nsɔ n ani
ɔmma wo nea ehia wo na wo nhyehyɛe nyinaa nyɛ ye
na yɛateɛm adi ahurusi wɔ wo nkonimdi no ho na yɛakamfo onyankopɔn wɔ nea wayɛ ama wo no ho awurade nyɛ w abisade nyinaa mma wo
afei minim sɛ awurade ma ne hene a wayi no no di nkonim otie no wɔ ne soro kronkron na ɔnam ne tumi so ama wadi nkonim akɛse
ebinom de wɔn ho to wɔn nteaseɛnam a wɔde kɔ ɔko so na afoforo nso de wɔn ho to wɔn apɔnkɔ so nanso yɛn de yɛde yɛn ho to yɛn awurade nyankopɔn tumi so
saa nnipa no hintiw hwe ase na yɛn de yɛbɛsɔre agyina pintinn
ma ɔhene nni nkonim o awurade na sɛ yɛfrɛ nso a gye yɛn so
o awurade ɔhene ani agye efisɛ womaa no ahoɔden odi ahurusi efisɛ woma odii nkonim
woama no nea ne koma pɛ woayɛ n abisade
wode nhyira dodow brɛɛ no bɛhyɛɛ no sikakɔkɔɔ ahenkyɛw
obisaa wo nkwa na womaa no nkwa a enni awiei
esiane wo mmoa nti n anuonyam so woama no din ne tumi
wo nhyira wɔ ne so daadaa na ka a woka ne ho no ma odi ahurusi
ɔhene no gye otumfoɔ awurade di na esiane awurade dɔ a ɔdɔ no daa nti ɔhwɛ ne so daa
ɔhene bɛkyere n atamfo nyinaa ɔbɛkyere obiara a ɔtan no
sɛ ɔba a ɔbɛsɛe wɔn sɛ ogya a ɛredɛw awurade bɛsɛe wɔn wɔ n abufuw mu na ogya abɛhyew wɔn
ɛrenka wɔn aseni biara ɔhene no bekunkum wɔn nyinaa
wɔyɛ nhyehyɛe sɔre tia no nanso wɔrenni nkonim
ɔbɛtow ne bɛmma akyerɛ wɔn so na wɔadan wɔn ho aguan
yɛkamfo wo awurade wɔ w ahoɔden kɛse no nti yɛbɛto nnwom akamfo wo mmaninne
me nyankopɔn me nyankopɔn adɛn nti na woagyaw me masu mmɔborɔsu repɛ mmoa nanso ennu
mefrɛ wo awia me nyankopɔn nanso wunnye me so mefrɛ wo anadwo nanso minnya home
nanso wɔasi wo hene sɛ ɔkronkronni a israel kamfo wo
yɛn nenanom de wɔn ho too wo so wɔde wɔn ho too wo so na wugyee wɔn nkwa
wɔfrɛɛ wo na wɔnam so fii amane mu wɔde wɔn ho too wo so na woanni wɔn huammɔ
mprempren menyɛ onipa bio meyɛ osunson a wommu no na obiara tiatia ne so
obiara a ohu me di me ho fɛw wɔtwe wɔn tɛkrɛma wosow wɔn ti
wɔka se wode wo ho too awurade so na adɛn nti na onnye wo nkwa sɛ awurade pɛ w asɛm a adɛn nti na ɔmmoa wo
wo na wode me fi m awo mu bae dwoodwoo na meyɛ akokoaa no wo na wohwɛɛ me so
efi bere a wɔwoo me na mede me ho metoo wo so na woyɛ me nyankopɔn daa
ntew wo ho mfi me ho amane abɛn na ɔboafo nni baabi
m atamfo atwa me ho ahyia sɛ anantwinini wɔatwa me ho ahyia te sɛ anantwinini a wɔn ho yɛ hu a wofi basan
wobuebue wɔn anom te sɛ agyata a wɔrepɔ so retetew me
m ahoɔden asa asa te sɛ nsu a wɔahwie agu fam me nnompe ahodwow me koma ayɛ sɛ nku a anan
me menewa mu ayow te sɛ mfutuma na me tɛkrɛma tare m anom woagyaw me sɛ minwu wɔ mfutuma mu
nnebɔneyɛfo atwa me ho ahyia wɔte sɛ akramankuw a wɔaka me ahyɛ wɔn ntam wɔkeka me nsa ne me nan
me nnompe nyinaa apuepue m atamfo hwɛ me haa
wɔbɔ me ntade so ntonto kyekyɛ ma wɔn ho
o awurade ntew wo ho mfi me ho bra ntɛm begye me nkwa
gye me fi nkrante ano gye me nkwa fi saa akraman yi mu
gye me nkwa fi saa agyata yi mu minni mmoa biara wɔ saa anantwinini yi mu
mɛka nea woayɛ akyerɛ me nkurɔfo mɛkamfo wo wɔ wɔn aguabɔ ase
monkamfo no mo a moyɛ awurade asomfo munni no ni mo a moyɛ yakob asefo monsom no mo israelfo
ɔnto ohiani anaa ɔmanehunufo agyaagyaamu onnyaw wɔn hɔ na mmom sɛ wɔfrɛ no a ogye wɔn so
bagua no nyinaa anim na mɛkamfo wo wɔ nea woayɛ ama me no ho wɔn a wɔsom wo no anim na mɛbɔ afɔre a mahyɛ ho bɔ no
ahiafo bedi dodow biara a wɔpɛ wɔn a wɔba awurade nkyɛn no bɛkamfo no wɔbɛkɔ so daa daa
aman nyinaa bɛkae awurade wɔn a wɔwɔ wiase afanan nyinaa bɛkɔ ne nkyɛn akɔsom no
awurade yɛ ɔhene na odi aman nyinaa so
ahantanfo nyinaa bɛkotow no adasamma nyinaa bɛkotow no
nkyirimma nyinaa bɛsom no nnipa bɛka awurade ho asɛm akyerɛ nkyirimma
wɔbɛka akyerɛ wɔn a wonnya nwoo wɔn no se awurade gyee ne nkurɔfo nkwa
awurade ne me hwɛfo hwee renhia me
ɔma meda wura frɔmfrɔm adidibea ogya me kɔ nsu a ɛho dwo ho
odwudwo me kra ɔde me fa akwantrenee so ne din nti
sɛ menam owu sum kabii mu mpo a minsuro awurade efisɛ wo ne me na ɛwɔ hɔ w abaa ne wo poma na ɛkyerɛ me kwan
wotow me pon m atamfo anim wode ngo fɔw me tirim me kuruwa yɛ ma bu so
yiye ne adɔe nko na ebedi m akyi me nkwa nna nyinaa na mɛtena awurade fi daa
wiase ne nea ɛwɔ mu nyinaa yɛ awurade de asase ne wɔn a wɔte so nyinaa yɛ awurade de
osii wɔ nsu ase akyirikyiri wɔ asase ase na ɔtoo ne fapem wɔ ɛpo no ase hɔ
hena na ɔwɔ tumi sɛ ɔkɔ awurade bepɔw so hena na obetumi akɔ ne fi kronkron no mu
ɛyɛ wɔn a wɔyɛ ade trenee na wodwen adwene pa na wɔnsom anyame na wɔnhyɛ bɔ hunu no
awurade behyira wɔn na wagye wɔn nkwa onyankopɔn bebu wɔn bem
saa nnipa no na wɔba onyankopɔn nkyɛn wɔn na wɔba yakob nyankopɔn anim
mummue ɔpon no kɛse mummue tete apon no na ɔhene kɛse no bɛfa mu
hena ne saa ɔhene kɛse yi ɔno ne awurade ɔhoɔdenfo ne otumfoɔ no awurade ɔko mu nkonimdifo
mummue ɔpon no kɛse mummue tete apon no na ɔhene kɛse no bɛfa mu
hena ne saa ɔhene kɛse yi nkonimdi awurade ɔno ne ɔhene kɛse no
o wo awurade na mebɔ wo mpae
wo mu me nyankopɔn na mahotoso wɔ gye me fi nkogu animguase mu mma m atamfo ani mmmere me
wɔn a wɔde wɔn ho to wo so no nni nkogu na mmom wɔn a wɔsɔre tia wo no
kyerɛ me w akwan o awurade da no adi kyerɛ me
kyerɛ me na mentena ase wo nokware mu efisɛ wo ne me nyankopɔn a wugye me nkwa daa mede me ho to wo so
kae o awurade w adɔe ne wo dɔ a efi tete woada no adi akyerɛ me no
fa me mmabun mu bɔne ne mfomso kyɛ me kae me wo dɔ a wode dɔ me daa no awurade
esiane sɛ awurade yɛ ɔtreneeni na oye nti ɔkyerɛ nnebɔneyɛfo kwan a wɔmfa so
ɔkyerɛ ahobrɛasefo ɔkwan pa ne n apɛde
ɔde nokware ne ɔdɔ di wɔn a wodi n apam ne ne mmara so no anim
di wo bɔhyɛ so awurade na fa me bɔne kyɛ me efisɛ ɛdɔɔso
wɔn a wotie awurade no behu ɔkwan a ɛsɛ sɛ wɔfa so
wobenya nkɔso daa na wɔn mma afa asase no
awurade fa wɔn a wotie no no nnamfo na ɔne wɔn hyɛ n apam no mu den
mede me ho to awurade so sɛ ɔmmoa me daa nyinaa ogye me fi amane mu
dan w ani hwɛ me o awurade na hu me mmɔbɔ efisɛ meyɛ ɔbaakofo a mayɛ mmerɛw
yi me dadwene ne me haw nyinaa fi me so
dwen me mmɔborɔyɛ ne m amanehunu ho na fa me bɔne nyinaa kyɛ me
hwɛ atamfo dodow a mewɔ hwɛ ɔtan a wɔtan me
bɔ me ho ban na gye me nkwa yi me fi nkogu mu merebɛpɛ guankɔbea wɔ wo nkyɛn
me trenee ne me nokware nhwɛ me so efisɛ mewɔ wo mu ahotoso
o onyankopɔn gye wo man israel fi wɔn haw mu
bu me bem o awurade efisɛ meyɛ ade trenee na mede me ho to wo so koraa
sɔ me hwɛ awurade na hu m adwene
wo dɔ a wodɔ me daa no yɛ m akwankyerɛ wo nokware no kyerɛ me kwan daa
me ne ahuhufo mmɔ me ne nyaatwomfo nni hwee yɛ
me ne nnebɔneyɛfo mmɔ na mekwae mifi wɔn ho
awurade mehohoro me nsa ma wuhu sɛ menyɛ bɔne na meba mu betwa w afɔremuka ho hyia som wo
meto aseda nnwom na mepae mu ka w anwonwade
m ani gye ofi a wote mu no ho o awurade baabi a w anuonyam te hɔ
nsɛe me mfra nnebɔneyɛfo no gye me fi awudifo nsam
nnipa a daa wɔyɛ bɔne na daa wɔasiesie wɔn ho ama adanmudegye no
me de meyɛ ade trenee hu me mmɔbɔ na gye me nkwa
amane mu me ho nka mekamfo awurade wɔ ne manfo mu
awurade ne me hann ne me nkwagye merensuro obiara awurade bɔ me ho ban fi amane mu ɛno nti merensuro da
sɛ nnebɔneyɛfo toa me pɛ sɛ wokum me a wohintiw hwe ase
sɛ asraafodɔm mpo twa me ho hyia a merensuro da sɛ atamfo ba me so a mede me ho bɛto onyankopɔn so ara
ade baako na mabisa awurade ade baako na mehwehwɛ sɛ mɛtena awurade fi me nkwa nna nyinaa na mahu n anwonwade nyinaa na mabisa n akwankyerɛ
ɔhaw mu ɔbɛma me guankɔbea ɔbɛhwɛ me so wɔ ne fi na wabɔ me ho ban ɔbotan a ɛkorɔn so
enti medi m atamfo a wɔatwa me ho ahyia so nkonim mede anigye bɛbɔ no afɔre wɔ ne fi mɛto dwom mɛkamfo awurade
awurade sɛ mefrɛ wo a tie me hu me mmɔbɔ na gye me so
wokae se bra na bɛsom me mibuae se mɛba awurade
mfa wo ho nhintaw me mma wo bo mmfuw me mpam wo somfo woayɛ me boafo nnyaw me hɔ nkɔ nnya me o onyankopɔn m agyenkwa
m agya ne me na begyaw me hɔ nanso awurade bɛhwɛ me
kyerɛ me awurade nea wopɛ sɛ meyɛ na di m anim kyerɛ me kwan pa efisɛ m atamfo dɔɔso
nnyaw me mma m atamfo wɔn a wɔde atoro ne ahunahuna ba me so no
minim sɛ mɛtena ase ahu awurade papayɛ wɔ asetena yi mu
fa wo ho to awurade so nya gyidi mpa abaw fa wo ho to awurade so
o awurade me gyefo mefrɛ wo tie me sufrɛ sɛ woannye me so a mɛfra wɔn a wɔkɔ asaman no mu
sɛ misu frɛ se boa me na mema me nsa so kyerɛ wo fi hɔ a tie me
mmu me fɔ mfa me mfra nnebɔneyɛfo wɔn a wɔyɛ bɔne no nnipa a wɔn anom nsɛm yɛ dɛ nanso wɔwɔ ɔtan wɔ wɔn koma mu no mu
twe wɔn aso wɔ nea wɔayɛ no so wɔn bɔne a wɔayɛ no so twe wɔn aso wɔ wɔn nneyɛe nyinaa so nea ɛfata wɔn no fa ma wɔn
wonhu nea awurade ayɛ ne ne nsa ano nnwuma enti ɔbɛtwe wɔn aso na wasɛe wɔn korakora
kamfo awurade watie me sufrɛ
awurade bɔ me ho ban mewɔ ne mu ahotoso ɔboa me na m ani gye mede ayeyi nnwom kamfo no
awurade bɔ ne nkurɔfo ho ban ɔbɔ ne hene a wayi no no ho ban gye no nkwa
awurade gye wo nkurɔfo nkwa na hyira wɔn a wɔyɛ wo dea yɛ wɔn guanhwɛfo na hwɛ wɔn so daa nyinaa
mo ɔsorosorofo monkamfo awurade monkamfo n anuonyam ne ne tumi
monkamfo ne din a anuonyam ahyɛ no ma no sɛ kronkronni no pue a monkotow no
wɔte awurade nne wɔ ɛpo so anuonyam nyankopɔn bɔ aprannaa ma ne nne tra ɛpo so
wɔte awurade nne wɔ tumi ne ahoɔden mu
awurade nne bubu sida lebanon sida mpo
ɔma lebanon ne sirion mmepɔw nyinaa huruhuruw te sɛ nantwi ba
awurade nne ma aprannaa pae
ne nne ma sare so wosow ɔwosow kadeɛ sare
awurade nne wosow adum ma ɛso nhaban porow gu bere a obiara a ɔwɔ ne fi no teɛm se anuonyam nka onyankopɔn no
awurade di nsu a emu dɔ nyinaa so odi hene daa daa
awurade ma ne nkurɔfo ahoɔden hyira wɔn ma wɔn asomdwoe nso
mekamfo wo awurade efisɛ woagye me nkwa ayi me afi atamfo ani a ɛbere me no mu
misu frɛɛ wo sɛ boa me o awurade me nyankopɔn na wosaa me yare
yii me fii damoa no mu na anka meresian akɔ ase pɛɛ nanso wosan maa me nkwa
monto ayeyi nnwom mma awurade mo a mudi no nokware nyinaa monkae nea kronkronni no ayɛ na monna no ase
n abufuw nkyɛ na ne papayɛ wɔ hɔ nkwa nna nyinaa nusu begu anadwo nanso ahosɛpɛw bɛba anɔpa
minyaa ogye nti mekae se wɔrenni me so da
woyɛɛ me yiye awurade wobɔɔ me ho ban sɛ abankɛse nanso wode wo ho siee me ma misuroe
mefrɛɛ wo awurade srɛɛ wo mmoa
mfaso bɛn na wubenya wɔ me wu ho na sɛ mekɔ damoa mu a wunya dɛn awufo betumi akamfo wo wobetumi apae mu aka wo papayɛ
tie me awurade na hu me mmɔbɔ boa me awurade
woama m awerɛhow adan anigye asaw woafa m awerɛhow ma anigye atwa me ho ahyia
enti merenyɛ komm mɛto dwom akamfo wo awurade woyɛ me nyankopɔn mɛda wo ase daa daa
mereba wo nkyɛn awurade ama woabɔ me ho ban na mma wonnni me so nkonim woyɛ onyankopɔn treneeni mesrɛ wo sɛ gye me nkwa
tie me gye me nkwa mprempren yɛ me guankɔbea na bɔ me ho ban na gye me nkwa
woyɛ me guankɔbea ne me hwɛfo kyerɛ me kwan na di m anim sɛnea woahyɛ me bɔ no
gye me fi firi a wɔasum me no mu bɔ me ho ban fi amane mu
mede me ho hyɛ wo hwɛ pa ase wubegye me nkwa awurade woyɛ ɔnokwafo nyankopɔn
wukyi wɔn a wɔsom anyamehunu enti mede me ho to wo so
m ani begye na madi ahurusi esiane wo dɔ a wodɔ me daa nti wuhuu m amanehunu wunim me haw
woamma m atamfo ankyere me woama mitumi kɔ baabiara a mepɛ
hu me mmɔbɔ awurade efisɛ mewɔ ɔhaw mu masu ama m ani yɛ me yaw mabrɛ dodo
awerɛhow ama mahaw na osu atew me nkwa nna so me haw ama mayɛ mmerɛw na me nnompe mpo akisa
m atamfo nyinaa ne m afɛfo titiriw bɔ me ahohora nnipa a wonim me suro me sɛ wohu me wɔ kwan so a woguan
obiara werɛ afi me te sɛ nea mawu mete sɛ biribi a wɔatow akyene
mete sɛ atamfo ka asomsɛm ahunahuna atwa me ho ahyia wɔrepam me tiri so apɛ me akum me
nanso mede me ho ato wo so o awurade woyɛ me nyankopɔn
daa mehyɛ wo hwɛ ase gye me fi m atamfo ne wɔn a wɔtaa me no nsam
fa ayamye hwɛ wo somfo gye me nkwa wɔ wo dɔ a ɛnsa da no mu
mefrɛ wo se awurade mma m anim nngu ase mmom ma nnebɔneyɛfo anim ngu ase ma wɔnkɔ asaman komm
bɔ atorofo ne ahantanfo ne wɔn a wɔka nsɛm tia atreneefo ano
nnepa a woakora ama wɔn a wɔhyɛ wo anuonyam no yɛ nwonwa obiara nim sɛ wo ye na wobɔ wɔn a wɔde wɔn ho to wo so ho ban
wode wɔn sie w anim dwoodwoo fi nnipa nsusuw bɔne ho woka wɔn hyɛ wo nwini ase yi wɔn fi atamfo kasatia mu
kamfo awurade sɛ ɛba sɛ wɔatwa me ho ahyia aba me so no ne dɔ a oyi no adi kyerɛ me no yɛ nwonwa
misuroe na misusuwii sɛ wapam me afi n anim nanso bere a misu frɛɛ no se ɔmmɛboa me no ɔtee me su
mo a mugye awurade di no nyinaa monnɔ no awurade bɔ nea ogye no di no ho ban na ɔtwe ahantanfo aso sɛnea ɛfata wɔn
mo a mowɔ anidaso wɔ awurade mu no monyɛ den mo bo nyɛ duru
nhyira nka wɔn a wɔde wɔn bɔne firi wɔn na wogyaa wɔn bɔne mu ma ɛka
nhyira nka nea awurade nka se wayɛ bɔne bi na ɔde ne ho wɔ nnaadaa nyinaa mu
bere a manka me bɔne no ɛma mebrɛe me su mu da no nyinaa wotwee m aso awia ne anadwo awurade m ahoɔden so tewee koraa sɛ nea ɔhyew ka fonwini a owia ahye no
awia ne anadwo wotwee m aso awurade m ahoɔden sae koraa te sɛ fonwini a owia ahye no
afei mekaa me bɔne kyerɛɛ wo mamfa bɔne a mayɛ ansie meyɛɛ m adwene sɛ mɛka akyerɛ wo na wode ne nyinaa kyɛɛ me
enti ɛsɛ sɛ wɔn a wodi wo nokware no su frɛ wo ahohia mu sɛ ɔhaw ntoatoaso ba wɔn ba a ɛrenka wɔn
wone me guankɔbea wubegye me afi ɔhaw mu meto wo nkwagye ho dwom dennen efisɛ wobɔ me ho ban
awurade se mɛkyerɛ wo ɔkwan a ɛsɛ sɛ wofa so metu wo fo
monnyɛ sɛ ɔpɔnkɔ anaa afurumpɔnkɔ a wonnim hwee nti wɔnam nnareka ne hama so kyerɛ no kwan ma ɔbrɛ ne ho ase no
ɔdebɔneyɛfo behu amane nanso wɔn a wɔde wɔn ho to awurade so no benya ogye afi ne daa dɔ mu
mo a moyɛ atreneefo no momma mo ani nnye na munni ahurusi wɔ nea awurade ayɛ no ho mo a mutie no monteɛm nni ahurusi
mo a moyɛ atreneefo nea awurade ayɛ nti monteɛm nni ahurusi mo a mutie no monkamfo no
monna awurade ase wɔ asanku so na momfa asanku a nhama gu so nto nnwom mma no
monto dwom foforo mma no momfa nyansa mmɔ sanku no na monteɛm ahurusi so
awurade nsɛm yɛ nokware na ne nnwuma biara nni huammɔ
awurade dɔ nea ɛyɛ trenee na ɛyɛ pɛ ne dɔ hyɛ asase so ma daa
awurade nam ne tumi so na ɔbɔɔ soro owia ɔsram ne nsoromma a efi n anom asɛm so
ɔboaa ɛpo nyinaa ano koguu faako ɔtoo ɛpo hahanaa no mu wɔ n akorae
asase sofo nyinaa munsuro awurade wiasefo nyinaa monhyɛ no anuonyam
ɔkasae na wɔbɔɔ asase na ne tumi mu na biribiara bae
awurade maa amanaman nsusuwii kae wamma wɔanyɛ wɔn nhyehyɛe
nanso ɔno de ne nhyehyɛe wɔ hɔ daa ne botae wɔ hɔ daa nyinaa
asomdwoe nka kurow a ne nyankopɔn ne awurade nhyira nka nnipa a wayi wɔn sɛ ne de
awurade hwɛ adasamma nyinaa fi soro
ofi baabi a odi hene no hwɛ wɔn a wɔte asase so nyinaa
onim wɔn komam na onim nea wɔyɛ nyinaa
ɛnyɛ ɔhene asraafo tumi so na ɔnam di nkonim ɛnyɛ ɔsraani ahoɔden so na ɔnam di nkonim
ɔsa mu apɔnkɔ ho nni mfaso wɔ nkonimdi mu wɔn ahoɔden ntumi nnye nkwa
awurade hwɛ wɔn a wotie no ne wɔn a wɔde wɔn ho to ne dɔ no so daa
ogye wɔn fi owu mu ɔkɔm kɛse mu ɔhwɛ wɔn
yɛn ani da awurade so ɔyɛ yɛn guankɔbea ne yɛn boafo
ne nti yɛn ani agye yegye ne din kronkron no di
ma wo dɔ a wodɔ yɛn daa no nka yɛn ho awurade wɔ bere a yɛde yɛn ho to wo so yi
mɛda awurade ase daa merennyae no kamfo da
mɛkamfo no wɔ nea wayɛ ama me no ho wɔn a wɔhyɛ wɔn so nyinaa ntie na wɔn ani nnye
mo ne me nkamfo awurade kɛseyɛ momma yɛmmom nkamfo ne din
mefrɛɛ awurade na ogyee me so oyii me fii me suro mu
wɔn a wɔhyɛ wɔn so hwɛ no na wɔn ani gye wɔrenni wɔn huammɔ
onnibie frɛ no na ogye wɔn so ogye wɔn fi wɔn haw nyinaa mu
wɔn a wotie awurade no ne bɔfo wɛn wɔn na ogye wɔn fi amane mu
w ankasa hwɛ ye a awurade ye nhyira nka wɔn a wonya guankɔbea wɔ ne mu
awurade nkurɔfo nyinaa muntie no wɔn a wotie no no nya nea ehia wɔn nyinaa
agyata mpo sɛ wonnya aduan a ɔkɔm de wɔn nanso wɔn a wotie awurade no hwee nhia wɔn
me nnamfonom nkumaa mummetie me na menkyerɛ mo sɛnea mobɛhyɛ awurade anuonyam
mopɛ sɛ motena anigye mu mopɛ nkwa tenten ne ahotɔ
ɛnne munnyae bɔne kasa ne atoro twa
munnyae bɔne yɛ na monyɛ papa momfa mo koma nyinaa ntiw asomdwoe akyi
awurade hwɛ atreneefo na otie wɔn sufrɛ nso
nanso nnebɔneyɛfo de otia wɔn nti sɛ wowu a ɛnkyɛ wɔnkae wɔn
atreneefo frɛ awurade na otie ogye wɔn fi wɔn haw nyinaa mu
awurade bɛn wɔn a wɔapa abaw ogye wɔn a wɔn anidaso asa nkwa
ɔhaw bebree to onipa pa nanso awurade gye no fi ne nyinaa mu
awurade kora ne so koraa a ne dompe baako mpo remmu
bɔne kum ɔdebɔneyɛfo wɔbɛtwe wɔn a wɔtan trenee aso
awurade begye ne nkurɔfo nkwa wɔn a woguan toa no no wɔn ho renka
tia wɔn a wotia me awurade na ko tia wɔn a wɔko tia me
fa wo kyɛm ne wo nkatabo begye me
ma wo peaw ne w abonnua so tia wɔn a wɔtaa me ka kyerɛ me se wubegye me
wɔn a wɔpɛ sɛ wokum me no di wɔn so na gu wɔn anim ase na wɔn a wɔyɛ adwene tia me no ma wɔnsan wɔn akyi na wɔn adwene nyɛ basaa
ma wɔnyɛ sɛ ntɛtɛ a mframa bɔ gu wɔ bere a awurade taa wɔn no
ma wɔn akwan nnuru sum na emu nyɛ toro bere a awurade bɔfo bɔ wɔn hwe fam no
wosum me firi kwa na wotuu amoa tenten sɛ mentɔ mu
nanso ansa na wobehu no na ɔsɛe akyere wɔn dedaw wɔn ara wɔn firi beyi wɔn na ɛde wɔn akɔ sɛe mu
na awurade nti m ani begye menya ahotɔ efisɛ wagye me nkwa
mifi me koma nyinaa mu bɛka akyerɛ awurade se obi nte sɛ wo wobɔ ahoɔmmerɛwfo ho ban fi ahoɔdenfo ho ɛnna wobɔ mmɔborɔfo nso ho ban fi asisifo ho
nnebɔneyɛfo di adanse tia me na wɔde bɔne a minnim ho hwee to me so
wɔde bɔne tua papa a meyɛ so ka nam so ma mepa abaw
nanso bere a wɔyaree no mifuraa ayiasetam na mannidi nso misii me ti ase bɔɔ mpae
sɛnea mɛbɔ mpae ama adamfo anaa onua bi mekɔɔ so twaa agyaadwo sɛ obi a ɔresu ne na
nanso ɔhaw too me no wɔn nyinaa ani gyei boaa wɔn ho ano dii me ho fɛw amamfrafo hwee me na wɔkɔɔ so hwee me ara
wɔhwɛɛ me ɔtan so te sɛ nnipa a wodi obubuafo ho fɛw
awurade wobɛkɔ so ahwɛ wɔn saa ara akosi da bɛn gye me fi wɔn nsam gye me nkwa fi saa agyata yi nsam
na mɛda wo ase wɔ wo manfo anim mɛkamfo wo wɔ wɔn nyinaa anim
mma m atamfo saa atorofo no nni me nkogu no ho ahurusi mma wɔn a wɔtan me kwa nni m awerɛhow ho ahurusi
wɔnkasa sɛ nnamfo na mmom wɔfa akwan horow so twa asomdwoepɛfo ho atoro
wɔteɛm ka to me so se yehuu nea woyɛe no
nanso wo o awurade woahu eyi enti nyɛ komm awurade ntew wo ho nkɔ akyiri
keka wo ho o awurade na bɔ me ho ban sɔre me nyankopɔn na ka ma me
woyɛ ɔtreneeni o awurade enti bu me bem mma m atamfo nni ahurusi wɔ m amanehunu ho
mma wonnsise wɔn ho se yɛapam no afi yɛn ho na saa na na yɛrehwehwɛ
ma wɔn a wodi ahurusi wɔ m amanehunu ho no nni nkogu koraa na wɔn adwene nyɛ basabasa ma aniwu ne animguase nka wɔn a wɔka se woye sen me no
ma wɔn a wɔpɛ sɛ wohu sɛ wɔagyaa me no nteɛteɛm ahosɛpɛw so se awurade so n ani sɔ ne somfo nkonimdi
na mɛpae mu maka wo treneeyɛ na mɛkamfo wo daa nyinaa
bɔne kasa kyerɛ ɔdebɔneyɛfo ma edu ne koma mu pɛɛ ɔpa onyankopɔn na onni no ni
esiane sɛ odwen n ankasa ho nti osusuw sɛ onyankopɔn renhu ne bɔne mmu no fɔ
ne kasa yɛ bɔne na atoro ahyɛ no ma afei ɛnyɛ ade a nyansa wɔ mu na ɔyɛ
ɔda mpa so no na ɔredwen bɔne ho biribiara nni hɔ a ɔyɛ a eye na ɔmpɛ sɛ ogyaa bɔneyɛ
awurade wo dɔ a ɛnsa da no du sorosoro wo nokware du sorosoro
wo trenee hɔre te sɛ mmepɔw w atɛntrenee mu dɔ sɛ ɛpo mu nnipa ne mmoa nyinaa hyɛ wo nsa
o onyankopɔn wo dɔ a ɛnsa da no som bo yenya guankɔbea wɔ wo ntaban nwini no ase
yedi nnuan bebree a wode ma yɛn no woma yɛnom w adom asuten no mu
wone nkwa nyinaa ti esiane wo hann nti yehu hann no
kɔ so dɔ wɔn a wonim wo no na yɛ atreneefo papa
mma ahantanfo mma me so anaa mma nnebɔneyɛfo mma me nnguan
hwɛ baabi a nnebɔneyɛfo atetew ahwe wɔn na wɔdeda hɔ a wontumi nsɔre no
mma wo werɛ nnhow wɔ nnebɔneyɛfo ho mma w ani mmmere wɔn a wɔyɛ bɔne
wɔbɛhyew te sɛ sare a awo wobewu te sɛ afifide a atwintwam
fa wo ho to awurade so na yɛ papa tena asase no so na bɔne amma wo so
hwehwɛ ahotɔ wɔ awurade mu na ɔbɛma wo nea wo koma pɛ
fa wo ho ma awurade fa wo ho to no so na ɔbɛboa wo
ɔbɛma wo treneeyɛ ada adi te sɛ owigyinae mu awia
tɔ wo bo ase na twɛn nea awurade bɛyɛ mma obi a odi yiye anaa wɔn a wodi nkonim wɔ wɔn bɔne mu ho asɛm nnhaw wo
nni awerɛhow na mma wo bo mmfuw ɛde ɔhaw na ɛba
wɔn a wogye awurade di no benya asase no na wɔbɛpam nnebɔneyɛfo no
ɛrenkyɛ nnebɔneyɛfo bɛyera wobɛhwehwɛ wɔn nanso worenhu wɔn
ahobrɛasefo nsa bɛka asase no na wɔanya asomdwoe
ɔdebɔneyɛfo wowɔ ɔtreneeni ase na ɔde ɔtan aniwa hwɛ no
nanso awurade serew nnebɔneyɛfo efisɛ onim sɛ ɛrenkyɛ na wɔasɛe wɔn
ɔdebɔneyɛfo twe ne nkrante na ɔkoa ne tadua mu de kum ahiafo mmɔborɔfo ne atreneefo
nanso wɔn ankasa nkrante ano na wobewuwu na wubebu wɔn tadua mu
kakra a ɔtreneeni wɔ no som bo sen nnebɔneyɛfo ahonya nyinaa
efisɛ awurade begye nnebɔneyɛfo ahoɔden na wabɔ atreneefo ho ban
awurade hwɛ wɔn a wotie no na asase no bɛyɛ wɔn dea daa daa
wɔrenhu amane bere bɔne mu ɔkɔm kɛse mu wobedidi ama aso wɔn
nanso nnebɔneyɛfo bewuwu awurade atamfo bɛyera te sɛ wuram nhwiren wɔbɛyera te sɛ wusiw
ɔdebɔneyɛfo bɔ bosea nanso ontumi ntua da nanso ɔtreneeni yɛ ayamye
wɔn a awurade ahyira wɔn no na wɔbɛfa asase no na wɔapam wɔn a wɔadome wɔn no
awurade yɛ ɔkwankyerɛfo na ɔbɔ wɔn a wɔsɔ n ani ho ban
sɛ wɔhwe ase a wɔrenka fam efisɛ awurade bɛma wɔn so
mabɔ akora mprempren matena ase akyɛ nanso minhuu ɔtreneeni a awurade agyaa no da anaasɛ ne mma resrɛ aduan
bere biara ɔma kwa na ɔfɛm afoforo na ne mma yɛ nhyira
twe wo ho fi bɔne ho na yɛ papa na w asefo bɛtena asase no so daa daa
efisɛ awurade pɛ nea ɛteɛ na onnyaw ne nkurɔfo a wogye no di ɔbɔ wɔn ho ban daa nyinaa nanso ɔbɛpam nnebɔneyɛfo asefo
atreneefo benya asase no na wɔatena so daa nyinaa
ɔtreneeni nsɛm mu wɔ aba na daa ɔyɛ pɛ
ɔde ne nyankopɔn mmara sie ne koma mu a ommu so
ɔdebɔneyɛfo dɛɛdɛɛ ɔtreneeni hwehwɛ sɛ okum no
nanso awurade nnyaa no mma ne tamfo tumi anaa ɔmma wommu no fɔ wɔ asennii
ma w ani nna awurade so na di ne mmara so ɔde asase no bɛma wo de ahyɛ wo anuonyam na wubehu sɛ wɔbɛpam ɔdebɔneyɛfo no
bere bi na minim ɔdebɔneyɛfo bi a na ɔtane nnipa ani ɔkorɔn sen obiara te sɛ lebanon sida
akyiri yi mefaa hɔ nanso manhu no mehwehwɛɛ no nanso manhu no
hwɛ sɛnea onipa pa no brɛ n ani ase hwɛ ɔtreneeni no ɔsomdwoeni wɔ asefo
nanso nnebɔneyɛfo de wɔsɛe wɔn koraa na wɔpopa wɔn asefo
awurade gye atreneefo nkwa na ɔbɔ wɔn ho ban fi amane mu
ɔboa wɔn gye wɔn ogye wɔn fi nnebɔneyɛfo nsam efisɛ wɔde no yɛ wɔn guankɔbea
o awurade ntwe m aso wɔ w abufuw mu
wode w agyan apira me woabɔ me ahwe fam
w abufuw no nti mewɔ yaw a ano yɛ den mu me bɔne nti ɔyare adidi me honam nyinaa
me bɔne reyiri fa me ɛyɛ adesoa a emu yɛ me duru
esiane sɛ magyimi nti m akuru bɔn na ɛreporɔw
makotow ma wɔabubu me mitwa agyaadwo daa nyinaa
atiridii rekum me mereyɛ awu
mabrɛ a mapɛkyɛw koraa me koma redi yaw na yaw ama merepene
o awurade wunim nea me kɔn dɔ wote m apinisi nyinaa
me koma repere m ahoɔden asa na m aniwa adum
me nnamfo ne m afipamfo remmɛn me m akuru nti m abusuafo mpo twe wɔn ho fi me ho
wɔn a wɔpɛ sɛ wokum me no sum me firi na wɔn a wɔpɛ sɛ wopira me no hunahuna me wonnyae sɛ wɔpɛ me bɔne da
mete sɛ ɔsotifo mente asɛm mete sɛ mumu mintumi nkasa
mete sɛ obi a ɔmma mmuae efisɛ mente asɛm
nanso mede me ho to wo so o awurade na wo o awurade me nyankopɔn wubebua me
mma m atamfo ani nnye m amanehunu ho mma wɔmmfa m asehwe nhoahoa wɔn ho
mereyɛ ahwe ase enti mewɔ yaw mu daa
meka me bɔne ɛma me werɛ how
m atamfo wɔ apɔwmuden ne ahoɔden bebree wɔ hɔ a wɔtan me kwa
wɔn a wɔde bɔne tua papa ka no tia me efisɛ mebɔ mmɔden sɛ mɛyɛ papa
nnyaw me o awurade nkɔ akyiri o me nyankopɔn
boa me mprempren awurade m agyenkwa
mekae se nea meyɛ biara mɛhwɛ yiye na meremma me tɛkrɛma nyɛ bɔne sɛ ɔdebɔneyɛfo bɛn me a merenka hwee
meyɛɛ komm manka asɛm baako po manka biribi a ɛfa ade pa ho nanso m amanehunu kɔɔ so ara
maa ahopere hyɛɛ me so migu so redwen no na me haw mu remia mantumi antena a mimmisa se
awurade mɛtena ase nna ahe da bɛn na mewu kyerɛ me bere a me nkwa bɛba awiei
wɔatew me nkwa nna so w ani so de me nkwa nna nka hwee nokware ɔteasefo biara nsen mframa mu tutuw
ɔnsen sunsumma nea ɔyɛ biara yɛ ɔkwa ɔboa ahonya ano nanso onnim nea ɛbɛyɛ ne de
afei ɛdɛn na memfa me ho nto so awurade mede me ho to wo so
gye me fi me bɔne nyinaa mu na mma agyimifo nserew me
mɛyɛ komm merenka asɛm baako po efisɛ wo na woma mihu amane saa
ntwe m aso bio mereyɛ awu wɔ wo nsa ano
wode animka na ɛtwe onipa bɔne aso te sɛ afofantɔ sɛe nea ɔpɛ nokware afei onipa nte sɛ mframa mu tutuw bio
tie me mpaebɔ awurade na tie me sufrɛ na sɛ misu frɛ wo a bɛboa me meyɛ wo hɔho mmere tiaa bi sɛ yɛn nenanom pɛ
gyaa me na minnya ahotɔ ansa na mafi ha a mente ase bio
mede boasetɔ twɛnee awurade mmoa afei ɔtee me nne ne sufrɛ
oyii me fii amane amoa a ɛyɛ owu amoa mu ɔde me sii ɔbotan so a bɔne bi nka me
ɔkyerɛɛ me dwom foforo to dwom a wɔde yi yɛn nyankopɔn ayɛ dodow a wohu eyi no ɛbɛbɔ wɔn kɔkɔ ma wɔde wɔn ho ato awurade so
nhyira nka wɔn a wɔde wɔn ho to awurade so na wɔmfa wɔn ho nto anyame so anaasɛ wɔmfa wɔn ho mmɔ wɔn a wɔsom anyame ho
woayɛ nneɛma bebree ama yɛn o awurade yɛn nyankopɔn obi nte sɛ wo woayɛ nhyehyɛe a ɛyɛ nwonwa bebree ama yɛn merentumi nka ne nyinaa ɛdɔɔso dodo
wonhwehwɛ afɔrebɔ ne ɔhyew afɔre wompɛ mmoa a wɔhyew wɔn mu wɔ afɔremuka so saa ara nso na wompɛ afɔre a wɔbɔ de popa bɔne mmom woama me aso sɛ memfa ntie wo
enti mibuae se me ni nsɛm a wokae se minni so no wɔ mmara nhoma no mu
m ani gye sɛ meyɛ w apɛde me nyankopɔn mede wo nkyerɛkyerɛ sie me koma mu
wo nkurɔfo nyinaa bɔ gua a awurade meka asɛmpa no se wugye yɛn nkwa wunim sɛ merennyae ka da
memfaa nkwagye ho asɛm no nsiei daa meka wo nokware ne boa a woboa ho asɛm wo nkurɔfo bɔ gua a menka m ano ntom wɔ wo nokware ne pɛ a daa wopɛ yɛn asɛm no ho
awurade minim sɛ worennyae ahummɔbɔ a wuhu me no da wo dɔ ne wo nokware no begye me nkwa daa daa
ɔhaw bebree atwa me ho ahyia ɛdɔɔso a merentumi nkan me bɔne adɔɔso enti afei minhu ade bio ɛdɔɔso sen me tinhwi a ɛwɔ me tiri so enti mapa abaw
gye me nkwa awurade boa me mprempren
wɔn a wɔpɛ sɛ wokum me no ma wonni wɔn so na wɔn adwene nyɛ basabasa ma wɔn a me haw nti wɔn ani agye no ntew nsan na wɔn anim ngu ase
wɔn a wodi me ho fɛw no ma wɔn koma ntu wɔ wɔn nkogu ho
ma wɔn a wɔba wo nkyɛn no ani nnye na wonni ahurusi ma wɔn a wɔda wo nkwagye no so ase no nka daa se awurade yɛ ɔkɛse
mayɛ mmerɛw na ahia me o awurade nanso wo werɛ mfi me wone m agyenkwa ne me nyankopɔn yɛ ntɛm begye me
nhyira nka wɔn a ahiafo asɛm yɛ wɔn asɛnhia awurade bɛboa wɔn wɔ wɔn haw mu
awurade bɛbɔ wɔn ne wɔn nkwa ho ban de wɔn asie ɔbɛma wɔn ahotɔ wɔ asase no so ɔrennyaa wɔn mma wɔn atamfo tumi
awurade bɛboa wɔn wɔn yare mu na wasa wɔn yare
mekae se mayɛ bɔne atia wo awurade hu me mmɔbɔ na sa me yare
m atamfo ka atirimmɔdensɛm fa me ho wɔpɛ sɛ miwu na werɛ fi me
wɔn a wobehu me no nyɛ nokwafo wɔboa nsɛm a ennim wɔ me ho no ano na wɔakɔka wɔ mmaa nyinaa
wɔn a wɔtan me no keka me ho asomsɛm kyerɛ wɔn ho wɔn ho wɔbɔ wɔn tirim ka nea ennim fa me ho
wɔka se ne yare no mu yɛ den ɔrensɔre mfi ne mpa so bio
mpo me yɔnko pa ara a mede me ho too ne so nea me ne no too nsa didii asɔre atia me
hu me mmɔbɔ awurade na sa me yare na metua m atamfo so ka
wɔrenni me so nkonim na minim sɛ w ani sɔ me
wobɛboa me efisɛ meyɛ ade trenee wode me besie wo nkyɛn daa daa
kamfo awurade israel nyankopɔn kamfo no nnɛ ne daa nyinaa amen amen
sɛnea ɔforote pere hwehwɛ nsu no saa ara na mepere hwehwɛ wo o onyankopɔn
wo ho sukɔm de me onyankopɔn teasefo bere bɛn na metumi akɔ akɔsom wo wɔ w anim
misu awia ne anadwo na nusu nko ne m aduan bere nyinaa m atamfo bisa me se wo nyankopɔn wɔ he
sɛ mekae mmere bi a atwam no a ɛhye me koma mu bere a me ne nnipakuw kɔɔ onyankopɔn fi na midii wɔn anim bere a yɛnam na wɔde anigye ne ahosɛpɛw to dwom yi onyankopɔn ayɛ no
adɛn na me werɛ ahow adɛn na nsɛm rehaw me mede m ani bɛto onyankopɔn so na bio mɛkamfo no m agyenkwa ne me nyankopɔn
o me nyankopɔn awerɛhow ahyɛ me kra so enti mefi yordan asase so hermon bepɔw ne misar bepɔw so akae wo
w asorɔkye abu afa me so na awerɛhow ahyɛ me so sɛ nsuyiri sɛ nsuworo a egyigye
awurade nkyerɛ ne daa dɔ no nnɛ sɛnea ɛbɛma mato dwom anadwo abɔ me kra ho mpae akyerɛ onyankopɔn
mibisa wo awurade me gyefo se adɛn nti na wo werɛ afi me adɛn nti na ɛsɛ sɛ mekɔ so hu amane wɔ m atamfo atirimmɔden mu
wɔn kasatia abubu me sɛ wɔkɔ so bisa me se wo nyankopɔn no wɔ he no
adɛn nti na me werɛ ahow saa adɛn nti na me ho yeraw me mede me ho bɛto onyankopɔn so na bio mɛkamfo no m agyenkwa ne me nyankopɔn
o onyankopɔn bu me bem na gye me fi nnebɔneyɛfo nsam gye me fi atorofo ne nnebɔneyɛfo nsam
wone me hwɛfo adɛn nti na woagyaw me adɛn nti na ɛsɛ sɛ mekɔ so hu amane wɔ m atamfo atirimmɔden mu
soma wo hann ne wo nokware na enni m anim mfa me mmra sion wo bepɔw kronkron no so ne wo fi a wote mu no mu
afei mɛkɔ w afɔremuka no anim o onyankopɔn wo mu na m ahotɔ fi mɛbɔ me sanku na mato dwom makamfo wo o onyankopɔn me nyankopɔn
adɛn nti na me werɛ ahow saa adɛn nti na me ho yeraw me saa mede me ho bɛto onyankopɔn so na bio mɛkamfo no m agyenkwa ne me nyankopɔn
yɛate wɔ yɛn ankasa yɛn asom o onyankopɔn yɛn nenanom aka ho asɛm akyerɛ yɛn nneɛma akɛse a woyɛe wɔn bere so no nyinaa wɔaka akyerɛ yɛn saa tete mmere no
sɛnea wopamoo abosonsomfo na wobɔɔ wo nkurɔfo atenase wɔ wɔn asase so no sɛnea wotwee aman foforo aso na womaa wo de nyaa nkɔso no
wo nkurɔfo amfa wɔn nkrante na edii asase no so ɛnyɛ wɔn tumi so na wɔnam dii so wo tumi ne w ahoɔden ɔka a wokae se wobɛba hɔ no na ɛdaa ɔdɔ a wodɔ wɔn no adi
woyɛ me hene ne me nyankopɔn wokyɛ wo nkurɔfo nkonimdi
na yɛnam wo tumi so di yɛn atamfo so
memfa me ho nto m agyan anaa me nkrante so sɛ ennye me nkwa
nanso woagye yɛn afi yɛn atamfo nsam adi wɔn a wɔtan yɛn so
yɛbɛkamfo wo daa na yɛada wo ase daa daa
nanso afei woatwe wo ho sɛ wonni yɛn so afei wo ne yɛn asraafodɔm no nkɔ bio
woama yɛaguan yɛn atamfo ama wɔafa yɛn agyapade
woama kwan ama wɔakum yɛn sɛ nguan wopetee yɛn amanfrafo nkurow so
wotɔn wo ara wo nkurɔfo aboɔmmerɛw sɛnea wɔn ho nni mfaso biara
yɛn afipamfo huu nea woyɛɛ yɛn na wodii yɛn ho fɛw serewee
woama yɛn anim agu ase wɔ aman anim wɔwosow wɔn ti de serew yɛn
daa na m anim agu ase ahohora adura me
fi m atamfo ne wɔn a wokyi me kasatia mu
eyinom nyinaa aba yɛn so nanso yɛn werɛ mfi wo na yemmuu apam a wo ne yɛn hyehyɛe no nso so
yennii wo huammɔ yemmuu wo mmara so
nanso wugyaa yɛn wɔ nkekaboa mu a mmoa biara mfi baabi wugyaa yɛn sum kabii mu
sɛ yegyaee yɛn nyankopɔn som kɔsom anyame foforo bi a
anka nea ɛbɛyɛ biara wubehu efisɛ wunim yɛn nsusuwii
nanso wo nti na daa nyinaa wokum yɛn sɛ nguan no
keka wo ho awurade adɛn nti na woada sɔre nnyaw yɛn afebɔɔ saa
adɛn nti na wode wo ho ahintaw yɛn mma wo werɛ mmfi yɛn amanehunu ne yɛn haw
wɔapɛkyɛw yɛn wɔ fam yegu mfutuma mu a wodi yɛn so
bɛboa yɛn esiane ɔdɔ a wodɔ yɛn daa nti gye yɛn nkwa
nsɛm a ɛyɛ dɛ hyɛ m adwene ma bere a merehyehyɛ saa dwom yi ama ɔhene no ɛte sɛ ɔkyerɛwfo pa kyerɛwdua anwensɛm ayɛ pɛ me tɛkrɛma so
w ahoɔfɛ twa mmarima nyinaa mu wo kasa yɛ dɛ onyankopɔn ahyira wo daa
fa wo nkrante ɔhene kɛse w anim yɛ nyam na woyɛ otumfoɔ
kɔ w anim tumi ne nkonimdi so fa bɔ nokware ne papa ho ban w ahoɔden bɛma woadi nkonim akɛse
wo bɛmma ano yɛ nnam ɛwowɔ w atamfo koma mu aman hwe ase wɔ wo nan ase
ahemman a onyankopɔn de ama wo no bɛtena hɔ daa daa wode nokware di wo nkurɔfo so
wodɔ ade trenee na wukyi ade bɔne ɛno nti na onyankopɔn wo nyankopɔn ayi wo de ahotɔ ahyira wo asen ɔhene biara no
kurobow ne pɛperɛ hua wɔ wo ntade mu nnwomhyehyɛfo gye w ani wɔ ahemfi a wɔde asonse asiesie hɔ no mu
ahemfo mmabea na wɔka mmea a wɔwɔ wo fi ho na w ahengua nifa so na ɔhemmea gyina a ɔhyɛ sikakɔkɔɔ a ɛyɛ fɛ yiye agude
ɔhene yere ayeforo tie asɛm a meka ma wo werɛ mfi wo nkurɔfo ne w abusuafo
w ahoɔfɛ bɛma ɔhene adɔ wo ɔno ne wo wura enti ɛsɛ sɛ wutie no
nnipa a wofi tiro bɛbrɛ wo akyɛde adefo bɛdɛfɛdɛfɛ wo
ɔhene babea no wɔ ahemfi hɔ ne ho yɛ fɛ papa bi wɔde sikakɔkɔɔ asaawa na ɛpam n atade
ɔhyɛ n atade pa yi na wɔde no kɔmaa ɔhene a n ayeforo mmaawa di n akyi a wɔde wɔn nyinaa kɔmaa ɔhene no
wɔde ahosɛpɛw ne anigye na ɛkɔɔ ɔhene no ahemfi hɔ
wo me hene wobɛwo mma bebree a wobedi wɔn nenanom ade sɛ ahemfo na wobɛyɛ wɔn adedifo wɔ asase so nyinaa
me dwom yi bɛma din a woagye no atena hɔ daa daa na obiara bɛkamfo wo nna a ɛreba no nyinaa mu
onyankopɔn ne yɛn guankɔbea ne yɛn ahoɔden a wasiesie ne ho sɛ ɔbɛboa ɔhaw bere mu
enti sɛ asase rewosow koraa a yensuro na sɛ mmepɔw tutu kogu ɛpo bon mu nso a saa ara
sɛ ɛpo huru so anibere so na nkoko wosow nhuruso no mu a saa ara
asu bi wɔ hɔ a ɛde ahokeka ba onyankopɔn kurow mu ɔsorosoroni kronkron no fi
onyankopɔn te saa kurow no mu na obiara rensɛe no da anɔpahema ɔbɛba abɛboa
aman ho popo na ahemman nso wosow onyankopɔn pae aprannaa na asase mene
awurade tumfoɔ ka yɛn ho yakob nyankopɔn yɛ yɛn guankɔbea
bɛhwɛ nea awurade ayɛ hwɛ anwonwade a wayɛ wɔ asase so
ɔpata wiase ko nyinaa obubu agyan sɛe mpeaw hyew nkatabo
ɔka se munnyae ɔko no na munhu sɛ me ne onyankopɔn aman so tumfoɔ ne wiase tumfoɔ
awurade tumfoɔ ka yɛn ho yakob nyankopɔn yɛ yɛn guankɔbea
nnipa nyinaa mommɔ mo nsam ahosɛpɛw so monto nnwom dennen nkamfo onyankopɔn
ɛsɛ sɛ wosuro awurade ɔsorosoroni no ɔyɛ ɔhene kɛse a odi wiase nyinaa so
ɔma yedii nnipa so nkonim ɔma yedii aman so
oyii asase a yɛte so yi maa yɛn ɛyɛ agyapade a ne nkurɔfo a ɔdɔ wɔn de hoahoa wɔn ho
onyankopɔn aforo n ahengua ahosɛpɛw nteɛteɛm ne torobɛnto nne ba hɔ bere a awurade rekɔ soro no
to ayeyi dwom ma onyankopɔn to ayeyi dwom ma yɛn hene
onyankopɔn yɛ wiase nyinaa hene momfa nnwom nyi n ayɛ
onyankopɔn tena n ahengua kronkron no so odi aman so
aman so difo ne onyankopɔn nkurɔfo a wɔyɛ abraham asefo bɔ gua ne tumi sen asraafo nyinaa ɔyɛ otumfoɔ
awurade yɛ ɔkɛse enti ɛsɛ sɛ wɔkamfo no yiye wɔ yɛn nyankopɔn kurow a ɛwɔ bepɔw kronkron no so no mu
sion onyankopɔn bepɔw no korɔn na ɛyɛ fɛ ɔhene kɛse no kurow no de ahosɛpɛw ba wiase mmaa nyinaa
onyankopɔn ada no adi sɛ asomdwoe wɔ ne mu wɔ kurow no aban akɛse no mu
ahemfo yi boaa wɔn ho ano kotuaa sion bepɔw
nanso wohui no ɛyɛɛ wɔn nwonwa wosuroe enti woguanee
ɛhɔ na ehu ne ɔhonam mu yaw kaa wɔn te sɛ ɔbea a awo aka no
anaasɛ ɛhyɛn a ɛrebɔ mpata biribibiri wɔ ahum mu
yɛate nea onyankopɔn ayɛ na mprempren yɛahu wɔ yɛn nyankopɔn awurade tumfoɔ kurow no mu ɔbɛbɔ kurow no ho ban daa daa
wo fi no mu o onyankopɔn na yedwen daa dɔ a wowɔ no ho
nnipa kamfo wo mmaa nyinaa na wo din atrɛw wɔ asase so mmaa nyinaa wudi hene nokwarem
ma sionfo ani nnye wubu atɛntrenee ma ahosɛpɛw mmra yuda nkurow mu
onyankopɔn nkurɔfo twa sion ho hyia kan n abantenten
hwɛ n afasuw na hwɛ n aban akɛse no yiye na woaka ho asɛm akyerɛ nkyirimma
saa onyankopɔn yi yɛ yɛn nyankopɔn daa daa obedi yɛn anim nna a ɛreba no nyinaa mu
obiara ntie saa asɛm yi muntie nnipa a mowɔ mmaa nyinaa
akɛse ne nketewa adefo ne ahiafo nyinaa
m adwenem bɛdɔ mɛka anyansasɛm
mebu bɛ na makyerɛ ase bere a merebɔ me sanku
minsuro bɔne bi bere a atamfo
ne nnebɔneyɛfo a wɔde wɔn ho to ahonya so na wɔhoahoa wɔn ho wɔ wɔn ahonya mu no atwa me ho ahyia
onipa ntumi nnye ne ho mfi ɔhaw mu ɔrentumi ntua ne nkwa ho ka mma onyankopɔn
efisɛ onipa nkwa so akatua bo yɛ den nea obetumi atua no
rentumi ntwe no mfi damoa mu mma ɔntena nkwa mu daa daa
obiara nim pefee sɛ anyansafo mpo wu saa ara na nkwaseafo ne agyimifo nso wu wɔn nyinaa gyaw wɔn ahonya no hɔ ma wɔn asefo
wɔn adamoa yɛ wɔn fi afebɔɔ ɛwom sɛ na wɔwɔ wɔn ara wɔn nsase nanso ɛhɔ na wɔtena daa nyinaa
onipa kɛseyɛ rentumi nnye no nkwa mfi owu mu ɛyɛ dɛn ara a obewu te sɛ nea mmoa nso wu
hwɛ nea ɛba wɔn a wɔde wɔn ho to wɔn ho so no so nea ɛba wɔn a wɔn ani sɔ wɔn ahonya no so
wɔadome wɔn sɛ wonwu sɛ nguan na owu na ɔbɛyɛ wɔn hwɛfo atreneefo bedi wɔn so nkonim bere a wɔn honam aporɔw wɔ asaman a ne kwan ne wɔn afi ware no
nanso onyankopɔn begye me obegye me afi owu tumi ase
sɛ onipa nya ne ho a mma ɛnhaw wo na sɛ onya ma ɛboro so nso a saa ara
sɛ owu a ɔrentumi mfa nkɔ n ahonya no ne no renkɔ damoa mu
mpo sɛ obi ani sɔ asetena yi na esiane sɛ odi yiye nti nnipa kamfo no a
ɔbɛkɔ akɔka n asefo ho wɔ owu mu a esum wɔ hɔ daa nyinaa no
onipa kɛseyɛ rentumi nnye no mfi owu mu obewu te sɛ nea mmoa wu ara pɛ
otumfoɔ awurade nyankopɔn kasa ɔkasa kyerɛ asase nyinaa fi apuei kosi atɔe
onyankopɔn hyerɛn fi sion kurow a ne fɛ so nni
yɛn nyankopɔn reba nanso ɔremma komm ogya frama di n anim ahum dennen atwa ne ho ahyia
ɔfrɛ soro ne asase adansefo sɛ wɔmmɛhwɛ sɛ ɔrebu ne nkurɔfo atɛn
ɔka se boaboa me gyidifo ano brɛ me wɔn a wɔnam afɔrebɔ so ne me yɛɛ apam no
ɔsoro pae mu ka se onyankopɔn yɛ ɔtreneeni na ɔno ankasa yɛ ɔtemmufo
muntie me nkurɔfo mɛkasa medi adanse atia wo israel mene onyankopɔn mo nyankopɔn no
ɛnyɛ mo afɔrebɔ no anaa ɔhyew afɔre a mobɔ ma me daa no nti na mereka mo anim
merenhwehwɛ anantwinini mfi mo mfuw mu saa ara na merenhwehwɛ mmirekyi mfi mo nguankuw mu
kwae mu mmoa nyinaa yɛ me de anantwi a wɔwɔ mmepɔw mpempem so nso saa ara
wuram nnomaa nyinaa ne nneɛma a nkwa wɔ mu a wɔwɔ mfum nso yɛ me de
sɛ ɔkɔm dee me a anka merenka nkyerɛ mo efisɛ wiase ne nea ɛwɔ mu nyinaa yɛ me de
mewe anantwinini nom mmirekyi mogya anaa
momma aseda a moda onyankopɔn no nyɛ afɔre a mobɔ ma no na momfa biribiara a mohyɛ otumfoɔ no ho bɔ no mma no
amane mu momfrɛ me na megye mo na mobɛkamfo me
nanso onyankopɔn bisa nnebɔneyɛfo no se adɛn nti na moka me mmara adɛn nti na moka m apam ho asɛm
mompɛ sɛ mɛteɛteɛ mo so mopoo me mmara
owifo biara a mubehu no no mofa no yɔnko na mo ne awaresɛefo bɔ
daa musiesie mo ho sɛ mobɛka bɔne monkyɛ atorotwa ho
moasiesie mo ho sɛ moka asɛm to mo nuanom so na mopɛ mfomso tia wɔn
moayɛ eyinom nyinaa nanso manka hwee enti mususuw sɛ mete sɛ mo nanso afei meka mo anim ma asɛm no mu da hɔ ma mo
mo a moantie me muntie asɛm yi anyɛ saa a mɛsɛe mo na obi nni hɔ a obegye mo nkwa
aseda a mobɛda no yɛ afɔre a ɛhyɛ me anuonyam na akyinnye biara nni ho sɛ megye wɔn a wotie me no nkwa
hu me mmɔbɔ o onyankopɔn wɔ dɔ a wodɔ me daa nti esiane w ahummɔbɔ kɛse nti popa me bɔne
hohoro m amumɔyɛ nyinaa na tew me ho fi me bɔne mu
mihu me mfomso daa mekae me bɔne
mayɛ bɔne atia wo atia wo nko na mayɛ nea woka se ɛyɛ amumɔyɛ enti sɛ wubu me atɛn a na ɛfata na wudi bem nso sɛ wubu me fɔ
meyɛ bɔne fi m awosu mu efi da a wɔwoo me no na meyɛ bɔne
nokware na wohwehwɛ fa wo nyansa hyɛ m adwene mu
yi me bɔne na me ho bɛtew hohoro me ho na mɛhoa asen sukyerɛmma
ma mente ahosɛpɛw ne anigye ɛwom woabubu me pasaa de nanso me ho bɛtɔ me bio
kata w ani wɔ me bɔne ho na popa m amumɔyɛ nyinaa
ma me koma mu ntew o onyankopɔn na fa nokware honhom foforo hyɛ me mu
mpam me mfi w anim nyi wo honhom kronkron mfi me mu
ma me ahosɛpɛw a efi wo nkwagye mu no bio na ma ɛnyɛ me pɛ sɛ metie wo
na mɛkyerɛ nnebɔneyɛfo wo mmara na wɔbɛsan aba wo nkyɛn
fa me nkwa kyɛ me o onyankopɔn na gye me nkwa na mede anigye bɛda wo trenee adi
boa me na menkasa awurade na mɛkamfo wo
wompɛ afɔrebɔ anka mɛbɔ wo bi ɔhyew afɔre nsɔ w ani
m afɔrebɔ yɛ ahobrɛase honhom o onyankopɔn worempo ahobrɛase ne koma a anu ne ho
o onyankopɔn ma sion nhu w ayamye na boa no na ɔnto yerusalem afasuw no
na afei w ani bɛsɔ afɔrebɔ a edi mu ne ɔhyew afɔre ne anantwinini afɔre a wɔbɛbɔ wɔ w afɔremuka so
ɔkɛseɛ adɛn nti na wohoahoa wo ho wɔ wo bɔne ho onyankopɔn dɔ wɔ hɔ daa
woyɛ nhyehyɛe de sɛe afoforo wo tɛkrɛma yɛ nnam sɛ oyiwan bere biara wopɛ atoro foforo twa
w ani gye bɔne ho sen papa saa ara na w ani gye atoro ho sen nokware
w ani gye sɛ wode w anom nsɛm pira afoforo wo ɔtorofo
eyi nti onyankopɔn bɛsɛe wo pasaa ɔbɛkyere wo na watwe wo afi wo fi obeyi wo afi ateasefo mu
atreneefo behu eyi na wɔasuro na wɔbɛserew wo aka se
hwɛ oyi ne onipa a wamfa ne ho anto onyankopɔn so ampɛ nkwagye no mmom ɔde ne ho too n ahonya dodow so na ɔpɛɛ guankɔbea wɔ amumɔyɛ mu
nanso mete sɛ ngodua a ɛrenyin wɔ onyankopɔn fi mede me ho to ne dɔ a ɔdɔ me daadaa no so
daa mɛda wo ase onyankopɔn wɔ nea woayɛ no so wɔ nnipa nyinaa anim mɛpae mu maka se woyɛ trenee
nkwaseafo ka wɔ wɔn koma mu se onyankopɔn bi nni baabi wɔn nyinaa yɛ amumɔyɛfo a wɔayɛ bɔne akɛseakɛse a wɔn mu baako koraa nni hɔ a ɔyɛ ade pa
onyankopɔn hwɛ nnipa mma wɔ fam fi soro hwɛ sɛ obehu anyansafo bi wɔ wɔn mu a wɔbɛsom no
nanso wɔn nyinaa atwa wɔn ani wɔn nyinaa yɛ bɔne pɛ wɔn mu baako po nyɛ ade trenee ɔbaako mpo nni hɔ
onyankopɔn bisa se wonnim anaa saa nnebɔneyɛfo yi nnim anaa wɔbɔ me nkurɔfo korɔn de tena ase nanso wɔmmɔ me mpae
nanso ahopopo bi a ebi nkaa wɔn da bɛka wɔn onyankopɔn bɛbɔ ne nkurɔfo atamfo nnompe apansam onyankopɔn apo wɔn na saa ara na israel bedi wɔn so pasaa ne no
me mpae ne sɛ nkonimdi befi israel aba sion sɛ onyankopɔn ma ahotɔ ba israel a dɛn ahotɔ na wɔrennya
gye me wo tumi mu o onyankopɔn ma menne me ho wo tumi mu
tie me mpaebɔ o onyankopɔn tie me nsɛm
ahantanfo reba me so atirimɔdenfo pɛ sɛ wokum me wɔn a wonsuro onyankopɔn
nanso onyankopɔn ne me boafo awurade ne me hwɛfo
awurade nnyina m atamfo bɔne so ntwe wɔn aso ɔbɛsɛe wɔn efisɛ ɔyɛ ɔnokwafo
mede anigye bɛbɔ wo afɔre o awurade mɛda wo ase efisɛ wuye
woagye me afi me haw nyinaa mu na mahu sɛ woadi m atamfo so
o onyankopɔn tie me mpaebɔ nnan wo ho nkyerɛ me nkotosrɛ
tie me na bua me me dadwene ama mabrɛ
m atamfo ahunahuna abɔ me hu na amumɔyɛfo nyadi abubu me wɔma ɔhaw ba me so wɔn bo afuw me na wɔtan me
mabɔ hu na owu ahunahuna abubu me
ehu ne ahopopo akyekyere me ahohuru afa me
sɛ mewɔ ntaban sɛ aburuburu a anka metu akɔpɛ homebea akyirikyiri
anka metu akɔ akyirikyiri akɔkyekyere fi wɔ sare so
anka ntɛm so mɛpɛ hintabea afi mframa a ano yɛ den ne ahum ano
o awurade toto m atamfo kasa mihu basabasayɛ wɔ kuropɔn no mu
awia ne anadwo ama bɔne ne ɔhaw ahyɛ no ma
amumɔyɛ wɔ baabiara nsisi ne nnaadaa ahyɛ mmɔnten so ma
sɛ ɛyɛɛ ɔtamfo na ɔreserew me a anka metumi agyina ano sɛ ɛyɛɛ ɔtamfo na ɔrehoahoa ne ho kyerɛ me a anka metumi de me ho asie no
nanso ɛyɛ wo me yɔnko pa
me ne wo aka atirimsɛm asom wɔ hyiadan baako mu
m atamfo nwuwu ansa na wɔn bere aso ma wɔnkɔ asaman anikan bɔne wɔ wɔn afi ne wɔn koma mu
nanso misu frɛ awurade nyankopɔn sɛ ɔmmoa me na obegye me nkwa nso
anɔpa awia anadwo me nsɛm ne m apinisi kɔ ne nkyɛn na ɔbɛte me nne
ɔde me befi ɔko a mereko atia m atamfo dodow no mu no aba dwoodwoo
onyankopɔn a wadi hene fi tete no betie me na wadi wɔn so efisɛ wɔmpɛ sɛ wɔsakra na wonsuro no nso
me yɔnko a odi kan kɔɔ ne nnamfonom so wanni ne bɔhyɛ so
na n ano asɛm yɛ dɛ sen wo nanso na ɔtan wɔ ne koma mu ne nsɛm yɛ brɛoo sɛ ngo nanso etwa te sɛ nkrante a ɛyɛ nnam
gyaa wo haw mu ma awurade na ɔbɛko agye wo ɔremma ɔnokwafo nni nkogu
nanso wo o onyankopɔn bɛma awudifo ne atorofo akɔ wɔn damoa mu ansa na wɔawie wɔn nkwa nna fa nme de mede me ho meto wo so
hu me mmɔbɔ o onyankopɔn efisɛ mewɔ ɔtaa ase m atamfo taa me bere nyinaa
efi anɔpa kosi anadwofa nyinaa m atamfo ba me so dodow no ara ko tia me
sɛ mebɔ hu a o awurade tumfoɔ mede me ho to wo so
mede me ho to onyankopɔn so enti minsuro mekamfo no wɔ nea wahyɛ ho bɔ no ho ɛdɛn na ɔdasani teta betumi ayɛ ama me
m atamfo haw me da mu no nyinaa bere biara wɔfa adwene a wɔnam so bepira me
wɔboa wɔn ho ano wɔ nkokoam hwɛ biribiara a meyɛ pɛ sɛ wokum me
twe wɔn aso o onyankopɔn wɔ wɔn amumɔyɛ ho di saa nnipa no so wɔ w abufuw mu
wunim ɔhaw a mewɔ mu woabu me nusu a agu ano wonhyehyɛɛ no wo nhoma mu
ɛda a misu frɛ wo no ɛda no na wobɛma m atamfo asan wɔn akyi minim eyi onyankopɔn wɔ m afa
awurade a mekamfo ne bɔhyɛ no
ne mu na me gyidi wɔ enti merensuro ɛdɛn na ɔdasani teta betumi ayɛ ama me
o onyankopɔn mede nea mahyɛ wo ho bɔ no bɛma wo mɛbɔ wo aseda afɔre
efisɛ woagye me afi owu ne nkogu mu enti menam onyankopɔn anim wɔ hann a ɛhyerɛn wɔ ateasefo so no mu
hu me mmɔbɔ o onyankopɔn hu me mmɔbɔ efisɛ merebɛpɛ guankɔbea wo nkyɛn wo ntaban ase nwini bɔ me ho ban kosi sɛ asorɔkye a ɛrehuru no dwo
misu frɛ onyankopɔn ɔsorosoroni no onyankopɔn a ɔma me nea ehia me nyinaa no
obegye me so wɔ soro hɔ na wagye me nkwa obedi wɔn a wɔhyɛ me so so nkonim onyankopɔn bɛma mahu ne dɔ a ɔde dɔ me daa ne ne nokware
atamfo a wɔte sɛ agyata a wɔwe nnipa na atwa me ho ahyia wɔn se te sɛ mpeaw ne mmɛmma na wɔn tɛkrɛma te sɛ nkrante nnamnnam
o onyankopɔn kyerɛ wo kɛseyɛ wɔ wim na kyerɛ w anuonyam wɔ wiase mmaa nyinaa
m atamfo atrɛw asau mu pɛ sɛ wɔde kyere me amanehunu ahyɛ me so wotuu amoa wɔ me kwan mu nanso wɔn ara na wɔtɔɔ mu
mewɔ gyidi dennen o onyankopɔn mɛto dwom na makamfo wo
keka wo ho me kra keka wo ho sanku ne bɛnta so mɛkanyan owia
mɛda wo ase o awurade akyerɛ aman mɛkamfo wo akyerɛ nnipa
wo dɔ a wowɔ daa no du soro wo nokware kɔka wim
kyerɛ wo kɛseyɛ wɔ wim o onyankopɔn ne w anuonyam wɔ asase so mmaa nyinaa
ampa ara sɛ mo atumfoɔ mubu atɛntrenee mubu nnipa nyinaa atɛn pɛpɛɛpɛ
dabi mudwen amumɔyɛ a mubetumi nko ara ho na moayɛ bɔne akɛse wɔ asase no so
amumɔyɛfo fom daa wɔ wɔn nkwa nna mu wodi atoro fi da a wɔde woo wɔn
bɔre ahyɛ wɔn ma te sɛ awɔ wosisiw wɔn aso te sɛ ɔprammini sotifo
a ɔnte ɔwɔ ntafowayifo no nne anaa nkonyaayifo a ɔyɛ den dwom
bubu saa agyata a wɔn ho yɛ hu yi se o onyankopɔn
ma wontwa mu nkɔ sɛ sunsuansu ma wɔnyam wɔn sɛ wura a egu kwan mu
ma wɔnyɛ sɛ nwaw a amanaman fa wɔn ma wɔnyɛ sɛ abanoma a owu awoe na onhu hann
ansa na wobehu no na wɔatwa wɔn sɛ wura na onyankopɔn abufuw mu obehuw wɔn agu wɔ bere a wɔte ase
sɛ wɔtwe nnebɔneyɛfo aso a atreneefo ani begye wɔbɛnantew afa amumɔyɛfo no mogya mu
nnipa bɛka se ampa ara wɔatua atreneefo ka na nokware onyankopɔn a obu wiase atɛn wɔ hɔ
gye me fi m atamfo nsam me nyankopɔn bɔ me ho ban fi wɔn a wɔtaa me so no ho
gye me nkwa fi saa amumɔyɛ fo no nsam gye me fi awudifo no nsam
hwɛ wɔretwɛn akum me atirimɔdenfo reboa wɔn ho ano atia me ɛnyɛ bɔne bi anaa biribi a enye bi na mayɛ
ɛnna ɛnyɛ me mfomso bi nti o awurade a enti wɔka wɔn ho kɔ wɔn atenae no
sɔre awurade nyankopɔn tumfoɔ na bɛboa me w ankasa bɛhwɛ israel nyankopɔn sɔre na twe manmufo aso nhu amumɔyɛfo nkontompofo no mmɔbɔ
wɔsan ba anwummere pɔ so wɔ kurow no mu te sɛ akraman
tie wɔn kasatia ne wɔn ahunahuna wɔn tɛkrɛma te sɛ nkrante wɔ wɔn anom nanso wosusuw sɛ obi nte wɔn nka
nanso woserew wɔn awurade wudi manmufo ho fɛw
mewɔ gyidi wɔ w ahoɔden mu woyɛ me guankɔbea o onyankopɔn
me nyankopɔn dɔ me na ɔbɛba me nkyɛn ɔbɛma mahu sɛ wadi m atamfo so
nkum wɔn o onyankopɔn na me nkurɔfo werɛ befi fa w ahoɔden bɔ wɔn pete na di wɔn so o awurade yɛn gyefo
bɔne wɔ wɔn anofafa so nsɛm a efi wɔn anom nyinaa yɛ bɔne ma wɔnkyere wɔn wɔ wɔn ahantan mu efisɛ wɔdome di atoro nso
sɛe wɔn w abufuw mu sɛe wɔn koraa saa na ɛbɛma obiara ahu sɛ onyankopɔn di israel so na n ahenni trɛw kɔ asase so mmaa nyinaa
m atamfo san ba anwummere pɔ so kyinkyin kurow no mu
te sɛ akraman a wɔrepɛ aduan adi na sɛ wɔannya bi anni ammee a wonwiinwii
nanso mɛto w ahoɔden ho dwom anɔpa biara mɛto daa ɔdɔ a wowɔ no ho dwom dennen woayɛ me guankɔbea me guankɔbea ɔhaw mu
mɛkamfo wo me gyefo me guankɔbea ne onyankopɔn onyankopɔn a ɔdɔ me no
woapo yɛn onyankopɔn adi yɛn so wo bo afuw yɛn nanso afei dan w ani kyerɛ yɛn
woama asase no awosow na woapae mu afei sa n apirakuru no efisɛ emu retetew
woama wo nkurɔfo ahu amane yiye yɛtɔ ntintan sɛ wɔn a wɔabobow nsa
woabɔ wɔn a wosuro wo no kɔkɔ sɛnea ɛbɛyɛ a wobefi afobu mu
fa wo tumi gye yɛn gye yɛn mpaebɔ so sɛnea ɛbɛyɛ a wobegye nnipa a wodɔ wɔn no
onyankopɔn akasa afi kronkron mu kronkron se nkonim mu mɛkyɛ sekem mu na makyekyɛ sukot bon no mu ama me nkurɔfo
gilead ne manase wɔ me na efraim yɛ me dade kyɛw ɛnna yuda yɛ m ahenni akyeampoma
moab bɛyɛ me guaresɛn na matow me mpaboa agu edom so de akyerɛ sɛ ɛyɛ me de filistifo no susuwii sɛ wɔbɛteɛm sɛ wɔadi me so nkonim anaa
o onyankopɔn hena na ɔde me bɛkɔ kurow a wɔabɔ ho ban no mu hena na ɔde me bɛkɔ edom
nokware sɛ woapo yɛn ɛnyɛ yɛn asraafo na wode wɔn betu sa
boa yɛn tia atamfo no ɔdasani mmoa nka hwee
sɛ onyankopɔn wɔ yɛn afa yi yebedi nkonim obedi yɛn atamfo so
tie me sufrɛ o onyankopɔn tie me mpaebɔ
abasamtu ne akyirikyiri a mifi na mede aba wo nkyɛn yi fa me na fa me sie yiye
efisɛ wone me gyefo ogyefo dennen a ogyina tia m atamfo
ma mentena wo kronkron mu kronkron hɔ me nkwa nna nyinaa ma me guankɔbea wɔ wo ntaban ase hɔ
woate me bɔhyɛ o onyankopɔn na woama me nea ɛfata sɛ wode ma wɔn a wɔhyɛ wo anuonyam
to ɔhene nna mu bebree ma ɔntena ase daa daa
ma onni hene daa daa wɔ w anim o onyankopɔn fa daa dɔ a wowɔ no ne wo gyidi bɔ ne ho ban
enti daa mɛto ayeyi nnwom ama wo bere a daa mema wo nea mahyɛ wo ho bɔ no
metwɛn boasetɔ mu sɛ onyankopɔn nnye me nkwa mede me ho to ɔno nko ara so
ɔno nko ara na ɔbɔ me ho ban gye me nkwa ɔyɛ me gyefo enti obiara renni me so nkonim
mobɛkɔ so akɔ onipa a n ahoɔden nnu ɔfasuw a abu agu yi so akosi da bɛn
pɛ ara na mopɛ sɛ motwe no fi n anuonyam mu ba fam mo ani gye atoro ho moka nhyira nsɛm mo ano a mo koma mu de modome no
onyankopɔn nko ara na mede me ho to ne so m anidaso wɔ ne mu
ɔno nko na ɔbɔ me ho ban gye me nkwa ɔyɛ me gyefo na obiara rentumi nni me so nkonim
me nkwagye ne m anuonyam gyina onyankopɔn so ɔyɛ me gyefo ɔyɛ me guankɔbea
me nkurɔfo daa momfa mo ho nto onyankopɔn so ka wo haw nyinaa kyerɛ no efisɛ ɔyɛ yɛn guankɔbea
nnipa nyinaa te sɛ home mu tutuw akɛse ne nkumaa nyinaa nka hwee fa wɔn gu nsania so na wɔnkari hwee wɔn mu yɛ hare te sɛ ɔhome mu mframa
mfa wo ho nto basabasayɛ so nnya anidaso sɛ korɔn bɛma woanya biribi na sɛ w ahonya dɔɔso mpo a mfa wo ho nto so
mate mpɛn pii sɛ onyankopɔn ka se tumi yɛ ne de
enti ne dɔ so ntew w ankasa o awurade tua obiara ka sɛnea ne nneyɛe te pɛpɛɛpɛ
o onyankopɔn woyɛ me nyankopɔn na m ani agyina wo me nipadua nyinaa hwehwɛ wo te sɛ asase a ɛso awo na srade ne nsu nni mu wo ho sukɔn de me kra
ma minhu wo wɔ kronkron mu kronkron hɔ ma minhu sɛ woyɛ ɔkɛse ne onuonyamfo
wo dɔ a wodɔ daa no ye sen nkwa ankasa mpo enti mɛkamfo wo
sɛ mete ase yi mɛda wo ase mɛma me nsa so abɔ wo mpae
me kra bedidi na amee na mɛto anigye nnwom ayi wo ayɛ
meda mpa so nyinaa mekae wo anadwo nyinaa midwen wo ho
efisɛ daa woyɛ me boafo wo ntaban ase nwini mu na mɛto anigye dwom
me bata wo ho na wo nsa hwɛ me so yiye
wɔn a wɔpɛ sɛ wokum me no bɛkɔ asaman ase pɛɛ
wobekum wɔn wɔ ɔko mu na mpataku awe wɔn nam
esiane sɛ onyankopɔn ma no nkonim nti ɔhene no benya ahosɛpɛw wɔn a wɔhyɛ bɔ wɔ onyankopɔn din mu no bɛkamfo no nanso atorofo ano de wɔbɛto mu
mewɔ ɔhaw mu onyankopɔn na tie me mpaebɔ misuro m atamfo gye me nkwa
bɔ me ho ban fi amumɔyɛfo ne nnebɔneyɛfo dɔm nsam
wɔsew wɔn tɛkrɛma sɛ nkrante na wɔpɛ atirimɔden nsɛm te sɛ agyan
wɔnkyɛ atorosɛm a wɔn ani nwu ne ka ho wɔka nnipa pa ho nsɛm a enye de sopa wɔn
wɔhyɛ wɔn ho nkuran wɔ wɔn amumɔyɛ nneyɛe ho wodwen baabi a wobesum wɔn firi ho na wɔka se obiara renhu wɔn
wɔhyehyɛ amumɔyɛ ho ka se bɔne nhyehyɛe a yɛayɛ yi ho nni asɛm onipa koma ne n adwene yɛ anwonwade
nanso onyankopɔn tow n agyan kyerɛ wɔn so na prɛkopɛ wopirapira
saa nsɛm no nti ɔbɛsɛe wɔn wɔn a wohu wɔn nyinaa bɛwosow wɔn ti
wɔn nyinaa besuro wobedwen nea onyankopɔn ayɛ ho na wɔaka dwuma a odi
atreneefo nyinaa ho bɛsɛpɛw wɔn wɔ nea awurade ayɛ ho wobenya nkwagye wɔ ne mu na nnipa pa nyinaa bɛkamfo no
o onyankopɔn eye sɛ yɛkamfo wo wɔ sion na yedi bɔ a yɛhyɛɛ wo no so
efisɛ wutie mpaebɔ nnipa a wɔwɔ mmaa nyinaa bɛba wo nkyɛn
wɔ wɔn bɔne ho yɛn bɔne di yɛn so nkonim nanso wode kyɛ yɛn
nhyira nka wɔn a wuyi wɔn ma wɔbɛtena wo kronkron mu kronkron hɔ nneɛma pa a ɛwɔ wo fi hɔ no bɛsɔ yɛn ani nhyira a ɛwɔ wo fi kronkron hɔ no
wonam nkonim a woma yedi so bua yɛn na woyɛ w anwonwade de gye yɛn nkwa nnipa a wɔwɔ wiase mmaa nyinaa ne wɔn a wɔwɔ ɛpo so akyirikyiri nyinaa de wɔn ho to wo so
wonam w ahoɔden so hyehyɛɛ mmepɔw de kyerɛɛ wo tumi kɛse
wudwo ɛpo nworoso ne asorɔkye nne wudwo nnipa mmobom nso
wiase nyinaa ho dwiriw no wɔ anwonwade a woayɛ no ho nneɛma a woayɛ de ahosɛpɛw fi asase ano kɔ asase ano
woma osu tɔ gu asase so de kyerɛ wo hwɛ woma enya srade na ɛdɔ wohyɛ nsuwa nsu ma ma woma asase nnɔbae sɛnea woyɛ no ni
wotɔ osu bebree gu asase a wɔafuntum so ma nsu no fɔw no fɔkyee wopete nsu gu asase so ma ɛyɛ mmerɛw na ama afifide nkumaa anyin
nnɔbae a w adɔe ma no dɔɔso baabiara a wobɛkɔ no pii wɔ hɔ
wura no mu nso nguan wɔ hɔ anigye wɔ koko no nkyɛn hɔ
wura no mu yɛ nguan nko awi nso ayɛ ɔbon no mu ma tɔ biribiara teɛm to ahosɛpɛw dwom
nnipa nyinaa momfa ahosɛpɛw nto ayeyi dwom mma onyankopɔn
monto nkamfo ne din monkamfo n anuonyam
munse onyankopɔn se wo nsa ano nnwuma yɛ nwonwa wo tumi so kosi sɛ w atamfo de suro kotow w anim
obiara a ɔwɔ asase so kotow wo wɔto dwom de kamfo wo wɔto dwom de kamfo wo din
mommra mmɛhwɛ nea onyankopɔn ayɛ anwonwade a wayɛ wɔ nnipa mu
ɔmaa ɛpo yɛɛ asase kesee yɛn nenanom de wɔn nan twaa asu no ɛhɔ na nea ɔyɛe no nti yɛn ani gyei
ne tumi nti odi hene daa daa na ɔde n ani nso hwɛ aman so mma dɔm nnsɔre nntia no
aman nyinaa monkamfo yɛn nyankopɔn momma wɔnte mo nkamfo no
wama yɛte nkwa mu na ɔmma ho kwan mma yɛnhwe ase
onyankopɔn woasɔ yɛn ahwɛ sɛnea ogya hoa dwetɛ ho no saa ara na woasɔ yɛn ahwɛ
womaa firi yii yɛn na wode nnosoa a ɛyɛ duru guu yɛn akyi
womaa yɛn atamfo twiw faa yɛn so yɛfaa ogya ne nsuyiri mu nanso mprempren wode yɛn abedu baabi a asomdwoe wɔ
mede ɔhyew afɔre bɛba wo fi mede nea mehyɛɛ wo ho bɔ no bɛma wo
mede nea mekae se mede bɛma wo bere a na mewɔ ɔhaw mu no bɛma wo
mɛma oguan na wɔahyew no afɔremuka no so mede anantwinini ne mmirekyi bɛbɔ afɔre no na wusiw no akɔ soro tee
mo a mohyɛ onyankopɔn anuonyam nyinaa mommra mmetie na mɛka nea wayɛ ama me akyerɛ mo
misu frɛɛ no sɛ ɔmmoa me metoo nnwom kamfoo no
sɛ midii me bɔne akyi a anka awurade rentie me
nanso nokwarem onyankopɔn atie me watie me mpaebɔ
mekamfo onyankopɔn efisɛ wampo me mpaebɔ na wannyae ne dɔ a ɔde dɔ me daa no
onyankopɔn hu yɛn mmɔbɔ na hyira yɛn fa w adɔe hwɛ yɛn
na ama wiase nyinaa ahu wo pɛ na ama aman nyinaa ahu wo pɛ na ama aman nyinaa ahu wo nkwagye
ma adasamma nkamfo wo o onyankopɔn ma nnipa nyinaa nkamfo wo
ma aman ani nnye na wɔnto ahosɛpɛw nnwom efisɛ wubuu nnipa atɛntrenee na wokyerɛɛ aman a ɛwɔ asase so kwan
ma adasamma nkamfo wo o onyankopɔn ma nnipa nyinaa nkamfo wo
asase no abɔ n aduan onyankopɔn yɛn nyankopɔn ahyira yɛn
onyankopɔn ahyira yɛn nnipa a wɔwɔ mmaa nyinaa nhyɛ no anuonyam
onyankopɔn ma ne ho so bɔ n atamfo pete wɔn a wɔtan no guan wɔ nkogu mu
sɛnea wɔbɔ wusiw gu no saa ara na ɔpam wɔn sɛnea srade nan wɔ ogya so no saa ara na amumɔyɛfo yera wɔ onyankopɔn anim
nanso atreneefo ani gye na wɔn ho sɛpɛw wɔn wɔ n anim wɔwɔ ahotɔ na wɔteɛm ahosɛpɛw so
to dwom ma onyankopɔn to dwom kamfo ne din siesie ɔkwan ma nea ɔnam omununkum mu no ne din de awurade ma w ani nnye wɔ n anim
onyankopɔn a ɔte ne fi kronkron mu no hwɛ nnyanka ne akunafo
ɔma onnibie ofi tena mu na wayi nneduafo ama wɔade wɔn ho ahotɔ mu nanso wɔn a wotia onyankopɔn no bɛtena asase so akyirikyiri
o onyankopɔn bere a wudii wo nkurɔfo anim bere a wode wɔn faa sare so no
asase wosowee na osu tɔe esiane sinai nyankopɔn ne israel nyankopɔn no ba nti
womaa osu tɔe bebree maa w asasenini no yɛɛ yie
wo nkurɔfo kyekyeree wɔn afi wɔ hɔ wɔnam w adɔe so hwɛɛ ahiafo
awurade hyɛɛ mmara maa mmea kɔkae se
ahemfo ne wɔn asraafo reguan mmea a wɔwɔ fie no kyɛɛ asade no mu fae
mmuruburu a wɔde dwetɛ afa wɔn ho a wɔanan sikakɔkɔɔ a ɛhyerɛn agu wɔn ntaban so adɛn nti na mo mu bi tenaa nguandan mu ɔko da no
bere a otumfoɔ nyankopɔn bɔɔ ahene a wɔwɔ salmon bepɔw so hwetee no ɔmaa sukyerɛmma tɔe wɔ hɔ
basan bepɔw yɛ kɛse a ɛwɔ nkoko bebree
adɛn nti na mo nkoko mode ani bɔne hwɛ bepɔw a onyankopɔn ayi sɛ ɔbɛtena so awurade bɛtena hɔ daa daa
awuradebɛtena ne nteaseɛnam akɛse mpempem no mu afi sinai akɔ kurow kronkron no mu
ɔde nneduafo bebree ka ne ho kɔ atifi pɛɛ na wogye akyɛde fi wɔn a wɔayɛ no dɔm no nkyɛn awurade nyankopɔn bɛtena hɔ
kamfo awurade nea ɔsoa yɛn nnosoa da biara no ɔyɛ onyankopɔn a ogye yɛn nkwa
yɛn nyankopɔn yɛ onyankopɔn a ogye nkwa ɔyɛ awurade yɛn awurade a ogye yɛn fi owu mu
akyinnye biara nni ho sɛ ɔbɛpɛtɛw n atamfo ne wɔn a bɔne ara na wɔkɔ so yɛ no ti
awurade aka se mede mo atamfo befi basan asan aba mɛsan ayi wɔn afi po bunu mu
na moanantew wɔn mogya mu na akraman ataforo dodow biara a wɔpɛ
o onyankopɔn obiara ahu wo nkonimdi santen a woreto no onyankopɔn me hene santen a ɔreto akɔ ne kronkron mu kronkron hɔ no
nnwontofo no wɔ anim ɛnna nnwomkyerɛfo no nso wɔ akyiri na wɔn ntam na mmeawa a wɔrebɔ akyene no wɔ
kamfo onyankopɔn wɔ hyia a ɔne ne nkurɔfo ahyia no mo yakob asefo nyinaa monkamfo awurade
odikanfo a ɔba no ne benyamin abusua ketewaa koraa no nea odi hɔ ne yuda ne ne nkurɔfo na sebulon ne naftali adikanfo aba
o onyankopɔn kyerɛ wo tumi tumi a wode adi ama yɛn no
tumi a efi wo fi a ɛwɔ yerusalem a ahene bɛkyɛ wo nneɛma wɔ mu no
ka misraim ne mu mmoa a wɔhyɛ demmire mu ne aman ne emu anantwinini ne wɔn tɔte anim kosi sɛ wɔbɛkotow wo de wɔn dwetɛ ama wo bɔ wɔn a wɔn ani gye ɔko ho no pete
ananmusifo befi misraim aba na sudanfo ama wɔn nsa so abɔ mpae afrɛ onyankopɔn
wiase ahemman monto dwom mma onyankopɔn monto ayeyi dwom mma awurade
a ɔnam wim tete wim no muntie no na mompɔ so dennen
monna onyankopɔn tumi adi ne kɛseyɛ wɔ israel na ne tumi wɔ wim
onyankopɔn ho yɛ hu wɔ ne tenabea kronkron mu hɔ israel nyankopɔn ɔma ne nkurɔfo ahoɔden ne tumi kamfo onyankopɔn
gye me nkwa o onyankopɔn nsu no deda me kɔn mu
meremem wɔ atɛkyɛ mu na asase a ɛso wo nni baabi madu subunu mu na asorɔkye no pɛ sɛ ɛfa me
mafrɛ mabrɛ me menem ayow m ani yɛ me yaw efisɛ magyen no ara repɛ wo mmoa
wɔn a wɔtan me kwa no dɔɔso sen me tiri so nhwi m atamfo twa atoro to me so wɔyɛ den na wɔrepɛ akum me wɔma medan nneɛma a manwia mema
o onyankopɔn me bɔne so nkata wɔ w anim wunim kwasea a mayɛ
mma mennsoa aniwu mmmrɛ wɔn a wɔde wɔn ho to wo so otumfoɔ awurade no so mma memmfa aniwu mmɛto wɔn a wɔsom wo so o israel nyankopɔn
wo nti na wɔkasa tia me nti aniwu akata me so
mete sɛ ɔhɔho wɔ me nuanom mu mete sɛ ɔmanfrani wɔ m abusua mu
me ho a mede ama wo fi no hyehye me mu te sɛ ogya kasatia a wɔkasa tia wo no ka me
menam akɔnkyen so brɛ me ho ase na nnipa kasa tia me
mifura ayiasetam na wɔserew me
wɔka me ho nsɛm wɔ mmorɔn so akɔwensafo de me too nnwom
nanso me de mɛbɔ wo mpae awurade gye me so onyankopɔn wɔ bere a wopɛ mu wo dɔ kɛse nti gye me so efisɛ woahyɛ bɔ sɛ wubegye me nkwa
mma memmmem wɔ atɛkyɛ mu gye me fi m atamfo nsam na gye me fi nsu a emu dɔ mu
mma nsu nnyiri mmfa me mma memmmem wɔ bunu anaa damoa mu
gye me so awurade wɔ wo dɔ pa a wode dɔ me daa no mu w ahummɔbɔ mu dan w ani hwɛ me
mfa wo ho nhintaw wo somfo mewɔ ɔhaw mu na gye me so mprempren
bra me nkyɛn na begye me gye me fi m atamfo nsam
wunim sɛnea wɔkasa tia me ne sɛnea wogu m anim ase sɛe m anuonyam wuhu m atamfo nyinaa
kasatia hyɛ me koma so ama m anidaso asa na minim sɛ obi bɛma me due nanso mannya obi mepɛɛ awerɛkyekye nanso mannya bi
ɔkɔm dee me no wɔmaa me awuduru osukɔm dee me no wɔmaa me nsanyinyanyinya
wɔn apontow mfa wɔn nkɔ ɔsɛe mu ma wɔn adidi a wɔatew ho no mmɔ wɔn fam
ma wɔn ani mfurafura na ma wɔn akyi nyɛ mmerɛw
fa w abufuw kɔ wɔn so na ma w abufuw mmene wɔn
ma wɔn atenae nyɛ amamfo mma obiara ntena nkwa mu wɔ wɔn ntamadan mu
wɔtaa wɔn a woatwe wɔn aso wɔka wɔn a woapira wɔn no amanehunu ho asɛm
kyerɛw wɔn bɔne a wɔayɛ gu hɔ mma wɔnnkɔka wo nkwagyedwuma no ho
popa wɔn din fi ateasefo nhoma no mu mfa wɔn din nka wo nkurɔfo de ho
nanso mewɔ yaw mu na m anidaso asa ma me so o onyankopɔn na gye me nkwa
mɛto dwom akamfo onyankopɔn mɛda no ase de ada ne kɛseyɛ adi
eyi bɛsɔ awurade ani yiye sen nantwi afɔrebɔ ɛsen nantwinini a wanyin afɔrebɔ
sɛ mmɔborɔni hu eyi a n ani begye na wɔn a wɔsom onyankopɔn benya nkuranhyɛ
awurade tie wɔn a ade ahia wɔn na ne werɛ mfi ne nkurɔfo a wɔyɛ nneduafo
monkamfo onyankopɔn o ɔsoro ne asase ɛpo ne nea ɛwɔ mu nyinaa
obegye yerusalem na wasan akyekye yuda nkurow ne nkurɔfo bɛtena hɔ na wɔafa asase no
n asomfo asefo na wɔbɛfa hɔ na wɔn a wɔpɛ n asɛm no atena hɔ
gye me nkwa o onyankopɔn awurade boa me mprempren
ma wonni wɔn a wɔpɛ sɛ wokum me no so na ma wɔn adwene nyɛ basabasa ma wɔn a esiane me haw nti wɔatɔ wɔn no nsan wɔn akyi na wongu wɔn anim ase
ma wɔn a wodi me ho fɛw no mfa wɔn nkogu so mma wɔn koma ntu
ma wɔn a wɔba wo nkyɛn no ani nnye na wɔn ho nsɛpɛw wɔn ma wɔn a wɔda wo nkwagye no so ase no nka daa se onyankopɔn yɛ ɔkɛse
mayɛ mmerɛw na minni ɔboafo bra me nkyɛn ntɛm o onyankopɔn wone m agyenkwa o awurade yɛ ntɛm bɛboa me
awurade maba wo nkyɛn sɛ ma me guankɔbea mma wonnni me so da
esiane sɛ woyɛ ɔtreneeni nti boa me na gye me tie me na gye me nkwa
fa me sie wɔ wo nwini ase ne w abankɛse mu fa bɔ me ho ban wone me guankɔbea ne me hwɛfo
me nyankopɔn gye me fi amumɔyɛfo ne atirimɔdenfo tumi ne nnebɔneyɛfo nsam
awurade m ani da wo so mede me ho too wo so bere a na misua
me nkwa nna nyinaa mede me ho ato wo so efi bere a wɔwoo me woabɔ me ho ban mɛkamfo wo daa
m abrabɔ ayɛ nhwɛso ama nnipa pii efisɛ woyɛ me gyefo a woyɛ den
fi anɔpa kosi anwummere mekamfo na meda w anuonyam adi
afei a magow yi mpa me afei a mayɛ mmerɛw yi mpa me
m atamfo pɛ sɛ wokum me wɔkasa kɔ me tiri so apam
wɔka se onyankopɔn agyaw no hɔ momma yenni n akyi nkɔkyere no na obiara nni hɔ a obegye no
ntew wo ho ntena akyiri o onyankopɔn me nyankopɔn yɛ ntɛm begye me
ma wɔn a wɔtaa me no nni nkogu na wɔnsɛe wɔn ma wɔn a wɔpɛ sɛ wopira me ani nwu na wɔn anim ngu ase
daa mede m ani bɛto wo so mɛkɔ so akamfo wo daa daa
mɛka w ayamye akyerɛ fi anɔpa kosi anwummere nyinaa mɛka wo nkwagye ho asɛm emu yɛ duru sen me ntease
mɛkamfo wo tumi otumfoɔ awurade mɛpae mu aka w adɔe ho asɛm wo nkutoo de
woakyerɛ me fi me mmofraase na mekɔ so ka w anwonwasɛm ho asɛm
afei a mabɔ akwakoraa na me ti so afuw dwen yi nnyaw me o onyankopɔn ka me ho bere a mepae mu ka wo tumi ne wo kɛseyɛ ho asɛm kyerɛ nkyirimma nyinaa no
wo treneeyɛ onyankopɔn du wim woayɛ nneɛma akɛse obi nte sɛ wo
woama ɔhaw ne amanehunu aba me so de nanso wobɛma manya ahoɔden bio wobɛtwe me afi damoa ho
wobɛyɛ me kɛse asen daa wobɛkyekye me werɛ bio
mede sanku bɛkamfo wo me nyankopɔn mɛkamfo wo nokware me sanku so mɛbɔ nnwom ama wo israel ɔkronkronni
migu so rebɔ no mɛteɛm anigye so mede me nipadua nyinaa bɛto dwom efisɛ woagye me nkwa
fi anɔpa kosi anwummere nyinaa mɛka wo treneeyɛ ho asɛm akyerɛ efisɛ wɔn a wɔpɛ sɛ wɔhaw me no woadi wɔn so nkonim ama wɔn anim agu ase
kyerɛ ɔhene no na ommu w atɛntrenee o onyankopɔn kyɛ no atemmu nyansa no bi
sɛnea ɔde nokware bedi wo nkurɔfo so na wahwɛ wɔn a wɔremia wɔn no trenee mu
asase no nkɔ so frɔmfrɔm ma trenee mmra asase no so
ma ɔhene mmu ahiafo atɛn pa ma ɔmmoa ahiafo na onni wɔn a womia wɔn afɛfo so nkonim
wo nkurɔfo nsom wo mmere dodow a owia bɔ yi na ɔsram nso hyerɛn kɔsi daa daa yi
ma ɔhene no nyɛ sɛ osu a ɛtɔ wɔ afum ɛnyɛ sɛ obosu a egugu asase no so
ma trenee mmu so ne nkwa nna mu na nkɔso mmɔ atenaseɛ mmere dodow a ɔsram kɔ so haran yi
n ahenni befi po akosi po na afi efrata akosi asase ano
nnipa a wɔwɔ sare no so bɛkotow n anim n atamfo bɛtow wɔn ho agu fam
sampanya ahene ne ɛhɔ supɔw no sofo bɛma no akyɛde arabia ahene ne etiopia ahene bɛkyɛ no akyɛde
ahene nyinaa bɛkotow n anim aman nyinaa bɛsom no
ahiafo a wɔfrɛ no no ogye wɔn ne mmɔborɔfo ne wɔn a wonni ahwɛfo nyinaa
ohu wɔn a wɔayɛ mmerɛw ne ahiafo mmɔbɔ ogye wɔn a ade ahia wɔn no nkwa
ogye wɔn fi ɔhyɛ ne basabasayɛ mu wɔn nkwa som no bo
ɔhene nkwa so wɔmfa sikakɔkɔɔ mfi arabia mmrɛ no wɔmmɔ mpae mma no bere biara onyankopɔn nhyira nka no daa daa
aburow mmu so wɔ asase no so afuduan mmu so wɔ nkoko so na aba mmra bebree sɛ lebanon nnipa nhyɛ nkurow so ma te sɛ sare so sare
daa wɔnkae ɔhene din na ne din ntena nkyɛ sɛ owia aman nyinaa nkamfo no wɔnsrɛ onyankopɔn na onhyira wɔn na wɔnsrɛ ahotɔ mma ɔhene
monkamfo awurade israel nyankopɔn ɔno nko ara na ɔyɛ saa anwonwade yi
monkamfo ne din a anuonyam ahyɛ no ma no daa daa n anuonyam nhyɛ wiase nyinaa ma amen amen
yisai ba dawid mpaebɔ no awiei ni
onyankopɔn ye ma israel ne wɔn a wɔn koma mu tew ampa ara
nanso anka mereyɛ apa abaw me gyidi sae koraa
efisɛ sɛ mihu sɛ nneɛma rekɔ yiye ma ahantanfo ne amumɔyɛfo a na m ani abere
wonhu honam mu yaw wosi pi si ta
wonhu amane sɛnea afoforo hu no ɔhaw nto wɔn sɛnea ɛto afoforo no
enti wɔhyɛ ahantan sɛ konmude ne basabasa sɛ atade
wɔn koma hwie bɔne gu na amumɔyɛ adwene ahyɛ wɔn adwene ma
wɔserew afoforo na wɔka wɔn ho nsɛm a enye wɔyɛ ahantan na wodwen ɔkwan a wɔbɛfa so ahyɛ wɔn so
wɔka bɔne fa onyankopɔn a ɔte soro ho na wɔahyɛ nnipa a wɔwɔ asase so ahantan so
ɛyɛ saa ma onyankopɔn nkurɔfo dan kɔ wɔn afa na wɔde ahopere gye wɔn nsɛm a wɔka biara di
wɔka se onyankopɔn renhu ɔsorosoroni no renhwehwɛ mu da
saa na amumɔyɛfo te wɔwɔ pii na wonya pii ka ho
tew a matew me ho kronn a menyɛɛ bɔne biara no ho nni mfaso anaa
o onyankopɔn woama mahu amane fi anɔpa kosi anwummere anɔpa biara wotwe m aso
sɛ meka saa asɛm no bi a anka merenyɛ sɛ wo nnipa no mu baako
midwen saa ɔhaw yi ho nanso na ɛboro me so
kosii sɛ mekɔɔ wofi hɔ ɛhɔ na metee nea ɛbɛba amumɔyɛfo no so
wode wɔn begu baabi a ɛhɔ yɛ toro na woama wɔahwe ase akɔ ɔsɛe mu
wɔsɛe wɔn prɛkopɛ na wɔn awiei ayɛ pasaa
wɔte sɛ ɔdae a etwam anɔpa sɛ wosɔre a o awurade wɔyera
bere a na m adwene yɛ bɔne na me nkatede yɛ opira no
na magyimi sɛ aboa mante wo ase
nanso na mete bɛn wo pɛɛ na wode wo nsa soo me mu
wonam w akwankyerɛ so kyerɛɛ me kwan na ewiee akyiri no woagye me anuonyam so
ɛdɛn na mewɔ wɔ soro ka wo ho manya wo yi dɛn bio na mehwehwɛ wɔ asase so
m adwene ne me nipadua begugow nanso onyankopɔn ne m ahoɔden ɔno na ne ho hia me daa
wɔn a wogyae wo no bɛyera wobɛsɛe wɔn a wonni no nokware
nanso me de minim sɛ wobɛn onyankopɔn na wopɛ ogye wɔ otumfoɔ awurade no nkyɛn na wopae mu ka nea wayɛ nyinaa a ɛyɛ anwonwasɛm
o onyankopɔn adɛn nti na woagyaa yɛn mu saa wo bo befuw wo nkurɔfo akosi wiase awiei
kae wo nkurɔfo a wo ara wuyii wɔn mmere pii a atwam de wɔn fi nkoasom mu bɛyɛɛ w ankasa w abusua no kae sion bepɔw a da bi hɔ na wote so no
nantew fa saa amamfo yi so yɛn atamfo na wɔasɛe biribiara a ɛwɔ asɔrefi hɔ
w atamfo teɛm nkonim so wɔ wo fi hɔ wɔasisi wɔn mfrankaa a ɛkyerɛ sɛ wɔadi nkonim
wɔte sɛ nnipa nnuabufo a wɔde wɔn mmonnua bu nnua gu
wɔde wɔn mmonnua ne wɔn nname sɛee mpongua no nyinaa
wobubuu wo fi no na wɔtoo mu gya woguu faako a wɔsom wo hɔ no ho fi
wɔpɛe sɛ anka wɔtɔre yɛn ase wɔhyew mmeae kronkron a ɛwɔ asase no so nyinaa
yɛn agyiraehyɛde kronkron no nyinaa kɔ adiyifo nyinaa asa na obiara nnim nna ko a eyi bedi
o onyankopɔn w atamfo bɛserew wo akosi da bɛn wɔbɛkasa atia wo din akosi daa daa
adɛn nti na wompɛ sɛ woboa yɛn adɛn na woabobɔw wo nsa agu w akyi
nanso woyɛ yɛn hene fi mfitiase o onyankopɔn woagye yɛn nkwa mpɛn pii
wonam w ahoɔden tumi so kyɛɛ po mu abien na wopɛtɛw nsu mu atweaseɛ ti
wopɛtɛw bonsu ti na wode ne nam maa sare so mmoa wee
womaa nsuwa ne nsuti teɛe na womaa nsu akɛse yoyoe
wobɔɔ awia ne anadwo wode owia ne ɔsram sii wɔn tenabea
wokyerɛɛ nea ɛsɛ sɛ asase ano kɔpem wobɔɔ ahohuru ne awɔw
nanso kae o awurade sɛ w atamfo serew wo sɛ woyɛ kronn nam so bu wo animtia
nyaw wo nkurɔfo a wonni boafo no mma wɔn atamfo atirimɔdenfo no mma wo werɛ mmfi nnipa a wɔtaa wo no
kae apam a wo ne yɛn hyehyɛe no basabasayɛ wɔ asase no tweaa so sum mu baabiara
ma wɔn a wɔhyɛ wɔn so no anim ngu ase ma ahiafo ne mmɔborɔfo nkamfo wo
ma wo ho so onyankopɔn na yi wo ho adi kae sɛ nnebɔneyɛfo serew wo daa nyinaa
mma wo werɛ mmfi abufuw nteɛteɛm ne gyegyeegye a w atamfo yɛ no
yɛda wo ase o onyankopɔn yɛda wo ase yɛda wo kɛseyɛ adi ka anwonwade a woayɛ
onyankopɔn ka se mahyɛ bere a mede bebu atɛn na mebu atɛntrenee
ɛwom abɔde biara ho popo na asase ankasa wosow nanso mɛma ne fapem ayɛ den
meka kyerɛ amumɔyɛfo se wɔnnyɛ ahantan
meka kyerɛ wɔn se wonnyae wɔn ahohoahoa no
atemmu no remfi apuei anaa atɔe anaa atifi anaaa anafo
onyankopɔn ne ɔtemmufo no obebu ebinom fɔ na wagyaa ebinom nso
awurade kita kuruwa a n abufuw nsa a ano yɛ den wɔ mu wɔ ne nsam ohwie gu ma amumɔyɛfo nyinaa nom wonom ne nyinaa a sɔpɛ koraa nka
nanso merennyae yakob nyankopɔn ho asɛnka da na merennyae ayeyi dwom a meto ma no no nso da
obebubu amumɔyɛfo tumi mu nanso ɔtreneeni tumi mu bɛhyɛ den
wonim onyankopɔn wɔ yuda wɔhyɛ ne din anuonyam wɔ israel
ɔwɔ ofi wɔ yerusalem ɔte sion bepɔw so
ɛhɔ na obubuu atamfo agyan wɔn kyɛm wɔn nkrante ne wɔn akode nyinaa
o onyankopɔn w anuonyam so wufi mmepɔw no a wudii w atamfo so no so reba wo tumi so
woagye wɔn asraafo akokoduru no ho nneɛma nyinaa ama wɔada awufo nna wɔn ahoɔden ne wɔn nyansa nyinaa yɛɛ kwa
wobɔɔ wɔn hu no o yakob nyankopɔn apɔnkɔ no ne wɔn sotefo nyinaa wuwui
na wo awurade de obiara suro wo sɛ wo bo fuw a obi ntumi nnyina w anim
wubu atɛn fi soro wiase suroe na ɛyɛɛ dinn
bere a wosɔre buu atɛn a wode gyee wɔn a wɔhyɛ wɔn so no no
nnipa abufuw de ayeyi a ɛdɔɔso brɛɛ wo wɔn a wɔanwu ɔko no mu no bɛhyɛ wo fa no nyinaa bi
nea wode ahyɛ awurade wo nyankopɔn bɔ no fa ma no aman a mobɛn nyinaa mommrɛ no akyɛde
onyankopɔn ma nnipa suro no ɔbrɛ ahenemma ahantanfo ase na ɔbɔ ahene akɛse hu
misu dennen mefrɛ onyankopɔn misu dennen na otie me
ɔhaw mu mebɔ awurade mpae anadwo mu nyinaa mema me nsa so bɔ mpae nanso me werɛ nkyekye
sɛ midwen onyankopɔn ho a migu ahome sɛ midwen komm a mabasa mu bu
ɔma me si pɛ anadwo nyinaa nsɛm haw me nti mintumi nkasa
midwen nna a atwam no na mekae nna a atwam dedaw no
anadwo mu no nyinaa midwenee yiye midwenee komm no asɛm a mibisaa me ho ni
enti daa awurade bɛpo yɛn saa afei n ani rensɔ yɛn bio
wagyae dɔ a ɔdɔ yɛn no na ne bɔhyɛ no wagyae
onyankopɔn werɛ afi sɛ obehu mmɔbɔ abufuw abesi n ahummɔbɔ ananmu anaa
afei mekae se nea ɛhaw me titiriw koraa ne sɛ afei de onyankopɔn nni tumi bio
mɛkae nneɛma akɛse a woyɛe no awurade mɛkae anwonwade a woyɛɛ no tete no
medwen nea woayɛ no nyinaa ho medwen wo tumideyɛ no nyinaa ho komm
biribiara a woyɛ no o onyankopɔn yɛ kronn onyame bi nso nsen wo
woyɛ onyankopɔn a woyɛ anwonwade wokyerɛ wo tumi wɔ aman so
wonam wo tumi so gye wo nkurɔfo a wɔyɛ yakob ne yosef asefo no nkwa
bere a ɛpo huu wo no esuroe o onyankopɔn na ɛpo mu donkudonku no mpo wosowee
omununkum tɔɔ nsu aprannaa paapae fii soro na anyinam tetew fii mmeae nyinaa
w aprannaa a ɛpaapaee no bobɔe na anyinam a ɛtetewee no maa wiase sɔɔ hann asase wosowee
wonantewee asorɔkye no mu wutwaa ɛpo a ɛmu dɔ no nanso wɔanhu w anammɔn
wudii wo nkurɔfo anim sɛ oguanhwɛfo a na mose ne aaron na na wɔka wɔn ho
me nkurɔfo muntie me nkyerɛkyerɛ na monyɛ aso mma asɛm a meka no
mede abebu rebɛkyerɛ mo anwonwade a esii tete no mu
nneɛma a yɛate na yɛahu nneɛma a yɛn agyanom kaa ho asɛm kyerɛɛ yɛn
yɛremfa nkame yɛn mma yɛbɛka awurade tumideyɛ ne anwonwade a wayɛ akyerɛ nkyirimma
ɔmaa israelfo mmara na ɔde ahyɛde nso maa yakob asefo ɔka kyerɛɛ yɛn agyanom se wɔnkyerɛkyerɛ wɔn mma ne mmara no
sɛnea ɛbɛyɛ a nkyirimma besua na wɔn nso akyerɛkyerɛ wɔn mma
ɛba saa a wɔn nso de wɔn ho bɛto onyankopɔn so na ɛremma wɔn werɛ mfi nea wayɛ na daa wobedi ne mmara no so
wɔrenyɛ sɛ wɔn nenanom adɔnyɛfo ne asoɔdenfo a wɔn gyidi a na wɔwɔ wɔ onyankopɔn mu no antim da nanso wɔantena ase sɛ nokwafo amma no
efraimfo a wokitakita nnyan ne ne ntadua no guanee ɔko da no
wɔanni wɔne onyankopɔn apam no so wɔampɛ sɛ wodi ne mmara no so
wɔn werɛ fii anwonwade a wohui sɛ wayɛ no
bere a na wɔn nenanom rehwɛ onyankopɔn no na ɔno nso reyɛ anwonwade wɔ soan a ɛwɔ misraim no
ɔkyɛɛ ɛpo mu na ɔde wɔn faa mu ɔmaa nsu no gyinae sɛ afasuw
ɔnam omununkum mu dii wɔn anim awia ne anadwo kanea gya mu
ɔpaee ɔbotan mu wɔ bepɔw so na onyaa nsu fii mu de maa wɔn
ɔmaa asuwa bɛtɔɔ ɔbotan no mu maa nsu sen fii mu sɛ asuten
nanso wɔkɔɔ so yɛɛ bɔne tiaa onyankopɔn na bepɔw no so wɔsɔre tiaa ɔsorosoroni no
wɔboapa bisaa aduan a wɔpɛ de sɔɔ onyankopɔn hwɛe
wɔkasa tiaa onyankopɔn se onyankopɔn betumi ama aduan wɔ sare so anaa
ɛwom sɛ ɔbɔɔ ɔbotan mu maa nsu pii sen fii mu na obetumi ama yɛn abodoo na wama ne nkurɔfo nam nso
enti onyankopɔn tee no ne bo fuwii na ɔde ogya kɔɔ ne nkurɔkfo so na n abufuw a ɛwɔ wɔn so no mu yɛɛ den
efisɛ na wonni ne mu gyidi sɛ obetumi agye wɔn nkwa
nanso ɔkasa kyerɛɛ soro ɔhyɛ maa n apon buei
ɔtɔɔ mana ma wodii
enti wodii abɔfo aduan na onyankopɔn maa wɔn nea ehia wɔn nyinaa
bio ɔmaa apuei mframa bɔe na ne tumi mu ɔhwanyanee anadwo mframa
na ɔmaa ne nkurɔfo nnomaa a wɔn dodow bɛyɛ sɛ mpoano anhwea
wɔtetew guguu ntamadan no mu ne ho nyinaa
enti nnipa we mee onyankopɔn maa wɔn nea wɔhwehwɛ
nanso wɔn ani ansɔ nea wɔhwehwɛ no nyinaa ho a na wogu so didi
bere a onyankopɔn ani beree wɔn so na okum mmarima ahoɔdenfo a na wodi mu wɔ israel no
eyinom nyinaa akyi na bɔne ara na nnipa no reyɛ n anwonwade no nyinaa akyi wɔamfa wɔn ho anto ne so
enti otwaa wɔn nna so te sɛ ɔhome na wɔn nkwa yɛɛ sin prɛkopɛ
bere biara a obekum wɔn mu bi no nkae no dan ba ne nkyɛn wɔbɛsesa abɔ no mpae dennen
wɔkaee sɛ onyankopɔn yɛ wɔn hwɛfo na otumfoɔ no bɛboa wɔn
nanso na wɔn nsɛm no nyinaa yɛ atoro nsɛm a wɔka no mu biara nyɛ nokware
na wonni no nokware na wonni wɔne n apam no nokware
nanso na onyankopɔn wɔ ahummɔbɔ ma ne nkurɔfo ɔde wɔn bɔne kyɛɛ wɔn na wansɛe wɔn mpɛn pii ɔkoraa nabufuw so na wanna n abufuw adi
ɔkaee sɛ wɔyɛ adasamma te sɛ mframa a ɛbɔ na etwam no
mpɛn ahe na wɔansɔre antia no wɔ sare so hɔ na mpɛn ahe na wɔamma ne werɛ anhow
wɔsɔɔ onyankopɔn hwɛe adekyee ne adesae nam so de yaw brɛɛ israel nyankopɔn kronkron no
wɔn werɛ fii ne tumi kɛse no ne da a ogyee wɔn fii wɔn atamfo nsam
wɔ soan tawtaw so a ɛwɔ misraim no
ɔmaa nsu dan mogya a na misraimfo nnya nsu nnom
ɔmaa nwansena baa wɔn so bɛhaw wɔn na mpɔtorɔ nso bɛsɛee wɔn asase
ɔmaa mmoadabi bedii wɔn mfuduan de sɛee wɔn mfuw
ɔde asukɔtweaa bɛsɛee wɔn bobe na ɔde sukyerɛmma sɛee wɔn ankye nnua
ɔde asukɔtweaa kum wɔn anantwi ɛnna ɔde anyinam kum wɔn nguan
ɔnam n abufuw a ano yɛ den a ɛbae te sɛ owu asomafo no maa ɔhaw kɛse baa wɔn so
wamfa n abufuw ansie na wamfa wɔn nkwa nso ankyɛ wɔn mmom ɔmaa ɔyaredɔm bekum wɔn
okum misraimfo mmakan nyinaa
afei odii ne nkurɔfo anim te sɛ oguanhwɛfo de wɔn faa sare no so
odii wɔn anim dwoodwoo enti na wonsuro nanso ɛpo asorɔkye bɛbɔ faa wɔn atamfo so
ɔde wɔn baa n asase kronkron no ne mmepɔw a ɔko dii so no so
ɔpamoo nnipa a na wɔte hɔ no de hɔ maa ne nkurɔfo ɔkyekyɛɛ wɔn nsase no mu de maa israel mmusuakuw no de wɔn afi maa ne nkurɔfo no
nanso wɔsrɔre tiaa onyankopɔn tumfoɔ sɔɔ no hwɛe wɔanni ne mmara so
na mmom wɔsɔre tiaa no na wɔanni nokware sɛ wɔn agyanom wɔn a wɔde wɔn ho to wɔn so a ɛnyɛ ye te sɛ agyan a akyeakyea no
wɔn abosonsom hyɛɛ no abufuw na wɔn ahoni a na wɔsom no maa ne bo fuwii
onyankopɔn hui no ne bo fuwii enti ɔpoo ne nkurɔfo no koraa
ogyaw ne ntamadan wɔ silo faako a na ɔte wɔ wɔn mu no
ɔmaa yɛn atamfo faa apam adaka a ɛyɛ ne tumi ne n anuonyam agyiraehyɛde no
ne bo fuwii ɔno ara ne nkurɔfo enti ɔmaa wɔn ara wɔn atamfo kunkum wɔn
wokum mmerante wɔ ɔsa mu enti na mmabaa nnya kunu nware
asɔfo wuwui basabasayɛ mu na wɔamma wɔn akunafo no kwan amma wɔansu
akyiri yi awurade sɔree sɛnea ofi nna mu na ɔte sɛ ɔhoɔdenfo a nsa ahyɛ no den
odii wɔn so nea edi kan ne nea etwa to hyɛɛ wɔn aniwu pamoo wɔn
nanso ɔpoo yosef asefo efraim abusua nso wamfa wɔn
na mmom oyii yuda ne sion bepɔw a na ɔpɛ n asɛm no
ɛhɔ na osii ne fi te sɛ ne soro fi ɔyɛɛ no den te sɛ asase pɛ a etim hɔ daa
oyii ne somfo dawid a ɔfrɛɛ no fii nguan adidibea hɔ no
ɔno na ɔhwɛɛ ne nguan so na ɔyɛɛ no israel hene ne onyankopɔn nkurɔfo so oguanhwɛfo
dawid de ne koma ne ne nyansa nyinaa hwɛɛ wɔn
o onyankopɔn abosonsomfo akyɛ w asase afa wɔagu wo fi kronkron no ho fi ama yerusalem adan amamfo
wogyaw wo nkurɔfo amu maa apete wo nkoa amu wogyaw maa wuram mmoa sɛ wɔnwe
wohwiee wo nkurɔfo mogya gui sɛ nsu mogya hwie gui sɛ nsu wɔ yerusalem na obi anka a obesie awufo no
aman a atwa yɛn ho ahyia no kasa tia yɛn wɔserew yɛn di yɛn ho fɛw
awurade wo bo befuw yɛn akosi daa daa w abufuw bɛkɔ so adɛw sɛ ogya
dan w abufuw kyerɛ aman a wɔnsom wo no ne wɔn a wɔmmɔ wo mpae no so
efisɛ wɔn na wɔakum wo nkurɔfo wɔn na wɔama wo man adan amamfo
mfa yɛn agyanom bɔne so asotwe ntwe yɛn hu yɛn mmɔbɔ mprempren yɛn anidaso nyinaa asa
boa yɛn o awurade na gye yɛn nkwa gye yɛn na fa yɛn bɔne kyɛ yɛn wɔ w anuonyam no nti
adɛn nti na ɛsɛ sɛ aman bisa yɛn se mo nyankopɔn wɔ he ma yenhu sɛ woatwe aman a wohwiee w asomfo mogya gui no aso
tie pene a nneduafo pene fa wo tumi kɛse no so gye wɔn a wɔabu wɔn kumfɔ no
awurade tua aman a aka no so ka mpɛn ason wɔ kasatia a wɔakasa atia wo no so
na yɛn a yɛyɛ wo manfo a yɛyɛ wo nguan nso no bɛda wo ase akamfo wo daa nyinaa
tie yɛn o israel guanhwɛfo tie yɛn wo nguan sohwɛfo panyin wo a wote w ahengua a esi atakraboa ntaban so no
da wo ho adi kyerɛ efraim benyamin ne manase mmusuakuw no da w ahoɔden adi bra begye yɛn nkwa
fa yɛn san bra o onyankopɔn hu yɛn mmɔbɔ na yebenya nkwa
wo bo befuw wo nkurɔfo mpaebɔ akosi bere bɛn otumfoɔ awurade nyankopɔn
woama yɛn awerɛhow sɛ yenni ne nusu kuruwa kɛse ma sɛ yɛnnom
ma aman a atwa yɛn ho ahyia no nko yɛn asase no so yɛn atamfo kasa tia yɛn
san fa yɛn bra otumfoɔ nyankopɔn hu yɛn mmɔbɔ na wobegye yɛn nkwa
wode bobe fi misraim bae wopamoo aman foforo bi fii hɔ na wuduaa wɔ wɔn asase so
wusiesiee baabi sɛnea ebenyin ne ntini no kɔɔ asase mu na ɛtrɛtrɛw asase no so nyinaa
ɛde ne nhwini kata nkoko so na n abaa no kata sida nnua so
n abaa dennanee koduu ɛpo so kɔe ara koduu asu efrata so
adɛn nti na wubuu ban a atwa ho ahyia no mprempren obiara a ɔbɛfa hɔ no betumi awia n aba no bi
na kɔkɔte tiatia so na wuram mmom awe
otumfoɔ nyankopɔn dan w ani hwɛ yɛn hwɛ yɛn fi soro hɔ bra na begye wo nkurɔfo nkwa
begye bobe a wuduae na nkwa saa bobe ketewa a woma enyin ahoɔden so no
yɛn atamfo ato mu gya atwa akyene fa w abufuw hwɛ wɔn na sɛe wɔn
hwɛ nnipa a woayi wɔn no so na bɔ wɔn ho ban ɔman a wugyinaa no ahoɔden so no
yɛrennan yɛn ho mfi wo ho bio ma yɛn nkwa na yɛbɛkamfo wo
otumfoɔ awurade nyankopɔn san fa yɛn bra hu yɛn mmɔbɔ na wobegye yɛn nkwa
to ahosɛpɛw dwom ma awurade yɛn hwɛfo to ayeyi dwom ma yakob nyankopɔn
mumfi nnwonto no ase na mommɔ mpintin mommɔ nnwom a ɔyɛ dɛ wɔ sanku ne bɛnta so
monhyɛn torobɛnto mma afahyɛ no bere a ɔsram apue foforo na wanyin no
eyi yɛ israel mmara ɛyɛ mmara a efi yakob nyankopɔn nkyɛn bere a okotuaa misraim asase no na ɔhyɛɛ mmara no maa israelfo
metee nne bi a minnim na ɛka se
miyii nnosoa no fii mo akyi mema mosoɛɛ mo ntayaa no
bere a mowɔ ɔhaw mu no mofrɛɛ me na migyee mo nkwa mifii me hintabea a ɛwɔ ahum mu no gyee mo so mesɔɔ mo hwɛe wɔ meriba nsu ho
me nkurɔfo muntie me kɔkɔbɔ yi mepɛ sɛ israel tie me
ɛnsɛ sɛ mosom anyame foforo
mene mo awurade mo nyankopɔn a oyii mo fii misraim asase so no mummue mo anom na mɛhyɛ mu ma
nanso me nkurɔfo rentie me israel rentie me
enti ma wɔmfa wɔn kɔnsenee akwan no so na wɔnyɛ nea wɔpɛ sɛ wɔyɛ biara
mepɛ sɛ me nkurɔfo tie me mepɛ sɛ wodi m asɛm so
anka medi wɔn atamfo nyinaa so ntɛm
wɔn a wɔtan me no de suro bɛkotow me osuro so wɔn asotwe bɛtena hɔ daa daa
nanso mɛma mo esiam a ɛyɛ fɛ adi na mama mo ɛwo a ano yɛ mmerɛw aka ho
onyankopɔn yɛ ɔsoro agyinatufo panyin anyame betwa hyia a ɔno na obu atɛn se
munnyae atɛnkyewbu mummmu amumɔyɛfo atɛnkyew
mommɔ ahiafo ne akunafo yiyedi ho ban mummmu mo ani nngu ahiafo ne wɔn a wonni aboafo so
munnye wɔn mfi nnipa amumɔyɛfo tumi ase
nim a munnim ne nkwasea a moyɛ moadan nnebɔneyɛfo ama atɛntrenee ayera wɔ wiase
mekae se moyɛ anyame mo nyinaa yɛ ɔsorosoroni no mma
nanso mubewuwu sɛ nnipa mo nkwa nna to betwa sɛ ɔhene ba biara
bra o onyankopɔn na bedi wiase so aman nyinaa yɛ wo dea
o onyankopɔn ntena hɔ komm nyɛ komm nyɛ komm hwɛ w atamfo reyɛ basabasa na wɔn a wɔtan wo no reyɛ dɔm
hwɛ w atamfo reyɛ basabasa na wɔn a wɔmpɛ w asɛm nso ayɛ dɔm
wɔrepam esum ase atia wo nkurɔfo wɔrepam atia wɔn a wobɔ wɔn ho ban
wɔka se bra na yɛnsɛe wɔn man sɛnea ɛbɛyɛ a wɔn werɛ befi israel kora kora
wɔpenee wɔn apam no so kaa wɔn ho bɔɔ mu tiaa wo
edomfo ismaelfo moabfo hagarfo
gebalfo ne amonfo ne amalekfo ne filistifo ne tirofo ne
asiriafo akɔka wɔn ho ama amonfo ne moabfo a wɔyɛ lot asefo no dɔm no ayɛ den
yɛ wɔn sɛnea woyɛɛ midianfo ne siserafo ne yabinfo wɔ kison subon mu hɔ no
wudii wɔn so wɔ endor maa wɔn amu porɔwee wɔ fam
yɛ wɔn a wodi wɔn anim no sɛnea woyɛɛ oreb ne seeb no di wɔn ahene so sɛnea woyɛɛ sebah ne salmuna
a wɔkae se yɛbɛfa asase a ɛyɛ onyankopɔn de no no
bɔ wɔn hwete sɛ mfutuma o onyankopɔn sɛ ntɛtɛ a mframa bɔ gu
sɛnea ogya hyew kwae sɛnea ogyaframa ma nkoko hyew no
saa ara na fa ahum taa wɔn na fa wo mframa a ano yɛ den no yi wɔn hu
ma animguase nka wɔn o awurade na ma wonhu wo tumi
ma wonni wɔn so nkonim na wɔmmɔ hu daa daa ma wonwu wɔ animguase pɔtɔɔ mu
ma wonhu sɛ wo nko ara ne awurade otumfoɔ wɔ asase so nyinaa
awurade tumfoɔ medɔ wo fi no dodo
mepɛ sɛ meba hɔ m ani agyina sɛ meba awurade fi mede me nipadua nyinaa to ahosɛpɛw dwom ma onyankopɔn teasefo no
mpatiperɛw anwene wɔn birebuw na nsonfena nso wɔ wɔn afi wɔde wɔn mma sie wɔ w afɔremuka ho otumfoɔ awurade me hene ne me nyankopɔn
wɔn a wɔte wo fi hɔ no wɔ ahotɔ daa wɔto nnwom kamfo wo
wɔn a wonya ahoɔden fi wo nkyɛn no wɔ ahotɔ na wɔpɛ sɛ wɔkɔfrɛ wo wɔ sion bepɔw so
wɔfa ɔtare bon a ayow kesee no mu a ɛdan asuten na anɔpabosu hyɛ no nsu ma ma
wɔrekɔ no nyinaa na wɔn ho reyɛ den wobehu onyankopɔn mu anyame wɔ sion
tie me mpaebɔ awurade nyankopɔn tie o yakob nyankopɔn
hyira yɛn hene o onyankopɔn ɔhene a woayi no no
da koro pɛ a wodi wɔ wo fi no ye sen sɛ wobedi no baabi foforo biara mpɛn apem megyina me nyankopɔn fi pon ano sen sɛ mɛtena amumɔyɛfo fi mu
awurade ne yɛn hwɛfo ne ɔhene onuonyamfo a ɔde adɔe ne anuonyam hyira yɛn ɔmpopo ne ti wɔ ade pa biara a ɔde ma atreneefo ho
awurade tumfoɔ wɔn a wɔde wɔn ho to wo so wɔ ahotɔ pa ara mu
awurade woahu wo asase mmɔbɔ woama israel adi yiye bio
wode wo nkurɔfo bɔne nyinaa akyɛ wɔn
wugyaee w abufuw a wode kɔɔ wɔn so no
fa yɛn san bra o onyankopɔn yɛn agyenkwa na gyae sɔ a w ani nsɔ yɛn no
wo bo befuw yɛn akosi daa nyinaa w abufuw to rentwa da
hyɛ yɛn den bio na yɛn wo nkurɔfo bɛkamfo wo
dɔ yɛn daa o awurade na gye yɛn nkwa boa yɛn
meretie nea awurade nyankopɔn reka ɔhyɛɛ yɛn a yɛyɛ ɔno ara ne nkurɔfo no bɔ se sɛ yɛannan amfa akwammɔne so a
akyinnye biara nni ho sɛ wasiesie ne ho sɛ wɔn a wodi no ni no obegye wɔn nkwa na ne nkwagye no bɛtena yɛn asase no so
ɔdɔ ne nokware behyia na trenee ne asomdwoee ayɛ atuu
onipa nokware befi asase so akɔ soro na onyankopɔn trenee fi soro aba asase so
awurade bɛma yɛanya nkɔso na yɛn asase anya nnɔbae bebree
atreneefo bedi awurade anim asiesie ne kwan ama no
tie me awurade na gye me so efisɛ minni ɔboafo na meyɛ mmerɛw
gye me fi owu mu efisɛ migye wo di gye me nkwa efisɛ meyɛ ɔsomfo na mewɔ wo mu gyidi
woyɛ me nyankopɔn enti hu me mmɔbɔ mebɔ wo mpae daa nyinaa
ma wo somfo ani nnye o awurade efisɛ me mpaebɔ kɔ wo nkyɛn
woyɛ yɛn adɔe na wode yɛn bɔne kyɛ na wɔn a wɔbɔ wo mpae no nso woma wɔn ɔdɔ a ɛnsa da
awurade tie me mpaebɔ tie me sufrɛ na boa me
mefrɛ wo hiada mu efisɛ wugye me mpaebɔ so
onyame bi nni hɔ a ɔte sɛ wo o awurade obiara ntumi nyɛɛ nea woayɛ
aman a woakyekyere nyinaa bɛba abɛkotow wo wɔbɛkamfo wo kɛseyɛ
woyɛ otumfoɔ a woyɛ nneɛma akɛse wo nko ne onyankopɔn
awurade kyerɛ me nea wopɛ sɛ meyɛ na medi so nkoware mu kyerɛ me na memfa m adagyew nsom wo
mede me koma nyinaa bɛkamfo wo o awurade me nyankopɔn mɛda wo kɛseyɛ no adi daa daa
dɔ a wodɔ me daa no so woagye me afi damoa ankasa mu
ahantanfo reba abɛyɛ me dɔm o onyankopɔn atirimɔdenfo kuw pɛ sɛ wokum me wɔn a wommu wo no
nanso wo o awurade yɛ mmɔborɔhunufo ne ɔdɔ nyankopɔn daa wowɔ boasetɔ wɔ ayamye na woyɛ ɔnokwafo nso
dan w ani bra me so na hu me mmɔbɔ hyɛ me den na gye me nkwa efisɛ mesom wo sɛnea me na yɛe no
da papa a wuyi no adi kyerɛ me awurade wɔn a wɔtan me no sɛ wohu sɛ wokyekye me werɛ boa me a wɔn ani bewu
awurade kyekyeree ne kurow wɔ bepɔw kronkron so
israel baabiara nni hɔ a ɔpɛ sen yerusalem
tie onyankopɔn kurow nsɛm nwonwa a ɔka fa wo ho se
sɛ merehyehyɛ nkurow a wotie me din a mede misraim ne babilonia bɛka ho mɛkan wɔn afra yerusalem ne filisti ne tiro ne sudanfo mu
wɔka fa sion ho se aman nyinaa yɛ ne de na otumfoɔ bɛhyɛ no den
awurade bɛkyerɛw nnipa din na ɔde wɔn aka ho sɛ yerusalem
wɔto dwom saw se sion ne baabi a nhyira fi ba
awurade nyankopɔn m agyenkwa misu da mu no nyinaa na anadwo nso meba w anim
tie me mpaebɔ na tie me sufrɛ na boa me
ɔhaw bebree ato me a mereyɛ awu
mete sɛ afoforo a wɔreyɛ awu no m ahoɔden nyinaa asa
wɔagyaa me ama awufo mete sɛ obi a wɔakum no na ɔda damoa mu mete sɛ wɔn a wɔn werɛ afi wɔn koraa a woboa wɔn a ɛnyɛ ye no
woatow me akyene damoa ase ne amoa donkudonku a esum wɔ mu mu
w abufuw wɔ me so denneenen na abufuw no asorɔkye aka me ahyɛ n ase ayam me
woama m afɛfo apa me na woama me nso makyi wɔn maka mfinimfini na mintumi nguan
m aniwa yɛ mmerɛw ma amanehunu awurade da biara mefrɛ wo na mema me nsa so bɔ wo mpae
woyɛ anwonwade kyerɛ awufo wɔsɔre kamfo wo
wɔka wo dɔ a ɛnsa da no ho asɛm wɔ damoa mu anaa wo nokware ho asɛm wɔ ɔsɛe kurom
wohu w anwonwade no wɔ sum kurom anaa wo papayɛ no wɔ awerɛfiri asase so
awurade mefrɛ wo sɛ boa me anɔpa biara mebɔ wo mpae
adɛn nti na wopo me awurade adɛn nti na woayi w ani afi me so
mahu amane fi me mmofraase na mebɛn owu w asotwe ama makisa
w abufuwhyew bubu me ɔtaa a wotaa me no sɛe me
daa nyinaa wotwa me ho hyia sɛ nsuyiri wofi afanan nyinaa ka me hyɛ
woama me nnamfobrɛbo apa me na esum nko na abɛyɛ me hokafo
o awurade daa mɛto wo dɔ a wowɔ daa no ho dwom mɛda wo nokware no adi daa daa
minim sɛ wo dɔ no bɛtena daa nyinaa na wo nokware no tim hɔ te sɛ wim
wokae se me ne onipa a mayi no no ayɛ apam mahyɛ me somfo dawid bɔ
daa w aseni na ɔbɛyɛ ɔhene mɛhwɛ w abusua so daa daa
ɔsorofo to anwonwade a woyɛ ho dwom wɔto wo nokware ho dwom awurade
obi nni soro a ɔte sɛ wo awurade ɔsorofo no biara sɛso nte sɛ wo
wodi wo ni w atreneefo agyinatufo mu na wɔde suro gyina w anim
awurade nyankopɔn tumfoɔ obi kɛseyɛ nsen wo biribiara mu o awurade woyɛ ɔnokwafo
wo na wudi ɛpo ne tumi nyinaa so wobrɛ n asorɔkye ase
wububu ɔtɔfo rahab kum no wonam w ahoɔden so dii w atamfo so
ɔsoro ne asase yɛ wo dea wobɔɔ wiase ne nea ɛwɔ mu nyinaa
wobɔɔ atifi ne anafo bepɔw tabor ne bepɔw hermon to dwom ma wo di ahurusi
wo tumi so w ahoɔden nso so
wokyekyeree w aheman wɔ trenee ne nokware so ɔdɔ ne nokware da adi wɔ nea woyɛ biara mu
wɔn a wɔto nnwom de som wo no ahotɔ yɛ bebree saa ara nso na ɛte wɔ wɔn a wɔte adɔe hann mu no
esiane wo nti wɔn ani gye da mu no nyinaa na wɔkamfo wo wɔ wo papayɛ ho
woma yedi nkonim akɛse wo dɔ mu na yedi nkonim no
o awurade wo na wuyii ɔhwɛfo maa yɛn o israel nyankopɔn kronkron na womaa yɛn yɛn hene
tete no anisoadehu mu woka kyerɛɛ wo somfo nokwafo no se m aboa ɔsraani a wagye din no mede ahengua no ama obi a mayi no afi nnipa no mu
mede ngo kronkron asra m akoa dawid de akyerɛ sɛ ɔno na masi no ɔhene
m ahoɔden bɛka ne ho daa me tumi bɛma no ahoɔden
n atamfo rentumi nni ne so da amumɔyɛfo rentumi nni ne so
mebubu n atamfo na makum obiara a ɔtan no
mɛdɔ no na madi no nokware mɛma no adi nkonim daa
mɛtrɛw n ahemman mu fi po mu kosi asu efrata mu
ɔbɛka akyerɛ me se wone m agya ne me nyankopɔn wone me hwɛfo ne m agyenkwa
mɛyɛ no m abakan ahene no mu nyinaa ɔkɛseɛ
medi bɔ a mɛhyɛ no no so daa na apam a me ne no apam no nso bɛtena hɔ daa daa
n abusua bɛtena hɔ daa daa te sɛ wim n aseni na daa ɔbɛyɛ ɔhene
nanso sɛ n asefo anni me mmara so na sɛ wɔantena ase sɛnea me mmara te
sɛ wobu me mmara so na wɔanni me mmara so a
ɛnne mɛtwe wɔn aso wɔ wɔn bɔne ho na mɛma wɔahu amane wɔ wɔn mfomso ho
nanso merennyae dɔ a mede dɔ dawid no na meremmu bɔ a mehyɛɛ no no so
apam a me ne no hyɛe no nso meremmu so na bɔ a mehyɛɛ no no nso merenyi mu baako mpo
menam me din kronkron no so ahyɛ no bɔ prɛko merentwa dawid atoro da
obenya asefo daa na mɛhwɛ n ahemman so mmere dodow a owia bɔ yi
ɛbɛyɛ afebɔɔ sɛ ɔsram ɔdansefo nokwafo a ɔwɔ wim no
nanso wo bo afuw ɔhene a wuyii no no woatew wo ho afi ne ho na woapa no
woagu apam a wo ne wo somfo pamee no atow n ahenkyɛw ato atɛkyɛ mu
woabubu ne kurow no afasuw nyinaa agu fam ama n abankɛse nyinaa ayɛ amamfo
wɔn a wotwam wɔ hɔ wia n agyapade n afipamfo serew no
wode nkonim no ama n atamfo woama wɔn nyinaa anya ahotɔ
woama n akode ayɛ ɔkwa ama wobedi no so wɔ ɔko mu
woagye n adehye akyeampoma atow n ahengua akyene fam
woama wabɔ akwakoraa mono de aniwu akata ne ho
awurade wode wo ho besie afebɔɔ w abufuw bɛhyew sɛ ogya akosi da bɛn
kae tiaa a me nkwa nna yɛ kae sɛ wobɔɔ yɛn nyinaa sɛ adasamma
hena na ɔbɛtena ase a ɔrenwu da ɛbɛyɛ dɛn na ɔdasani atew ne ho afi damoa ho
awurade wo dɔ a na wowɔ kan no ho nsɛnkyerɛnne bi wɔ he bɔ a wohyɛɛ dawid no bi wɔ he
mma wo werɛ mmfi kasatia a me a meyɛ wo somfo wɔkasa tia me no ne sɛnea minya boasetɔ ma abosonsomfo nnome no
w atamfo kasa tia wo hene a woayi no no o awurade baabiara a ɔbɛfa no wɔkasa tia no
kamfo awurade daa daa amen amen
o awurade wo na daa nyinaa woayɛ yɛn tenabea
ansa na wɔrebɛbɔ nkoko anaa wiase no na woyɛ onyankopɔn teasefo na wobɛyɛ onyankopɔn daa daa
woka kyerɛ onipa se ɔnkɔ ne tebea dedaw mu wosesaa no ma ɔbɛyɛɛ mfutuma
mfe apem yɛ wo sɛ da koro wofa no sɛ nnera a etwaam no anaa anadwo mu dɔnhwerew tiaa bi
wosoaa yɛn kɔe sɛ nsuyiri yɛntena hɔ nkyɛ sɛ ɔdae mpo yɛte sɛ afifide a yɛyɛ frɔmm anɔpa
na enyin na ɛyɛ fɛfɛ na ɛwo na ewu anwummere
w abufuw asɛe yɛn w abufuw abɔ yɛn hu
wode yɛn bɔne gu w anim wuhu yɛn kokoam bɔne nyinaa
w abufuw twa yɛn nkwa nna so ɛpa te sɛ asomsɛm
yɛn mfirihyia mu nna emu wɔ mfe aduɔson na sɛ ɛboro so a na ɛredu aduɔwɔtwe na emu ahohoahoade yɛ ɔhaw ne awerɛhow ɛnkyɛ na nkwa asa na yɛkɔ
hena na waka w abufuw mu tumi nyinaa ahwɛ da hena na onim ehu ko a ɛwɔ w abufuw mu
ma yenhu yɛn nna kan sɛnea ɛte na yɛanya nyansa koma
w abufuw bɛkyɛ akosi bere bɛn o awurade hu w asomfo mmɔbɔ
anɔpa biara fa wo dɔ a ɛwɔ hɔ daa no hyɛ yɛn mu sɛnea ɛbɛyɛ a yɛbɛto dwom na yɛn ani agye wɔ yɛn nkwanna nyinaa mu
mprempren ma yɛn ahotɔ te sɛ nea mfe a yɛwɔ ahoyeraw mu no woma yedii awerɛhow no pɛ
ma yɛn a yɛyɛ w asomfo nhu wo nneyɛe a tumi wɔ mu no na ma yɛn asefo nhu w anuonyam mu tumi no
awurade yɛn nyankopɔn wo nhyira mmra yɛn so nea yɛyɛ biara ma ɛnyɛ ye
obiara a wobɛkɔ awurade nkyɛn sɛ wo guankɔbea obiara a ɔbɛhyɛ otumfoɔ no banbɔ ase no
tumi ka kyerɛ no se woyɛ me hwɛfo ne me guankɔbea woyɛ me nyankopɔn na mewɔ wo mu ahotoso
ɔbɛkora wo afi bɔne a ahintaw nyinaa ne ɔyarewu nyinaa ho
ɔde ne ntaban bɛkɛta wo so ne hwɛ mu hwee renyɛ wo ne nokware bɛbɔ wo ho ban
ɛnsɛ sɛ wusuro anadwo mu amanehunu anaa awia mu ɔtaa
anaa ɔyaredɔm a ɛba anadwo anaa amumɔyɛde a ɛsɛe ade awia ketee
apem totɔ wo nkyɛn na ɔpedu totɔ wo nifa a wo de ɛrenka wo
w ani nko na wode bɛhwɛ na wahu nnebɔneyɛfo asotwe
woayɛ awurade wo hwɛfo ɔsorosoroni no wo guankɔbea
enti asiane biara mma wo so na basabasayɛ biara remmɛn w atenae
onyankopɔn bɛma n abɔfo abɛwɛn wo na baabiara a wobɛkɔ no wɔabɔ wo ho ban
wobesuso wo mu wɔ soro sɛnea wo nan renhintiw mpira
wubetiatia agyata ne awɔ agyata a wɔn ho yɛ hu ne awɔ a wɔn ano bɔre yɛ den so
onyankopɔn se megye wɔn a wɔdɔ me no nkwa na mabɔ wɔn a wonim me sɛ awurade no ho ban
sɛ wɔfrɛ me a megye wɔn so sɛ ɔhaw to wɔn a mɛka wɔn ho megye wɔn na mahyɛ wɔn anuonyam
mɛma wɔn nkwa nna aware megye wɔn nkwa
eye sɛ wɔda wo awurade ase na wɔto dwom de hyɛ wo anuonyam o ɔsorosoro nyankopɔn
na wɔpae mu ka wo dɔ a wowɔ daa no anɔpa biara na wɔaka wo nokware nso ho asɛm anadwo biara
wɔ sanku a hama gu so ne sanku dwom mu
wo nneyɛe akɛse no o awurade ma m ani gye esiane nea woayɛ nti meto dwom ma me ho sɛpɛw me
awurade wo nneyɛe di mu na wo nyansa nso mu dɔ
eyi yɛ biribi a ɔkwasea ntumi nhu ogyimifo ntumi nte ase
amumɔyɛfo benyin sɛ wura nnebɔneyɛfo bɛkɔ so nanso wɔbɛsɛe wɔn pasaa
efisɛ wo awurade woyɛ otumfoɔ daa daa
yenim sɛ w atamfo bewuwu na wɔadi amumɔyɛfo nyinaa so
woama manya ahoɔden te sɛ torɔm na woahyira me ama manya ahotɔ
mahu nkogu a m atamfo adi ate osu a amumɔyɛfo resu
atreneefo no bɛkɔ so sɛ abedua wobenyin sɛ lebanon sida dua
wɔte sɛ nnua a wɔadua wɔ awurade fi a enyin wɔ onyankopɔn fi
a ɛsow aba ne nyin mu na daa eye na ɛwɔ ahoɔden
eyi kyerɛ sɛ awurade yɛ ɔnokwafo enti nea ɛnteɛ biara nni me hwɛfo ho
awurade yɛ ɔhene ɔwɔ tumi ne ahoɔden wabɔ asase ma atim dennen na wɔrentumi ntu
o awurade w ahengua ase atim fi mfitiase na wowɔ hɔ ansa na wɔrehyɛ bere ase
ɛpo ase pɛɛ ma ne nne so o awurade wɔma wɔn nne so woro so
awurade yɛ otumfoɔ wɔ soro sen ɛpo nworoso ne n asorɔkye a ano yɛ den
wo mmara tim hɔ daa awurade na wo fi yɛ kronkron daa nyinaa
awurade woyɛ onyankopɔn a wotwe aso da w abufuw adi
woyɛ nnipa nyinaa temmufo sɔre na fa nea ɛfata ahantanfo ma wɔn
amumɔyɛfo ani begye akosi da bɛn da bɛn awurade
awudifo bɛyɛ ahantan ahoahoa wɔn ho wɔ wɔn awudi mu akosi da bɛn
wobubu wo nkurɔfo awurade wɔka wo nkurɔfo hyɛ
wokunkum akunafo ne nyisaa ne amanfrafo a wɔte yɛn asase so
wɔka se awurade nhu yɛn israel nyankopɔn nhu
me nkurɔfo adɛn nti na ɛsɛ sɛ moyɛ agyimifo saa da bɛn na mubesua nyansa
onyankopɔn a ɔbɔɔ yɛn aso ɔnte asɛm ɔbɔɔ yɛn ani onhu ade
ɔno na aman hyɛ n ase ɔrentwe wɔn aso ɔno ne nnipa nyinaa kyerɛkyerɛfo onni osuahu bi
awurade nim wɔn nsusuwii onim nyansa a enni wɔn nsusuwii mu no
awurade ahotɔ bɛn na onipa a wokyerɛ no no nnya onipa a wokyerɛ no wo mmara no
woma ɔhome fi nna a ɔhaw wɔ mu mu kosi sɛ wotu amoa ma omumɔyɛfo tɔ mu
awurade rennyaw ne nkurɔfo ɔrentew ne ho mfi wɔn a wɔyɛ ne de ho
wobebu atɛntrenee wɔ asennii bio na atreneefo apene so
hena na osii m ananmu ko tiaa amumɔyɛfo hena na osii m ananmu ko tiaa nnebɔneyɛfo
sɛ awurade ammoa me a anka mekɔɔ kommyɛbea
mekae se meretew ahwe nanso o awurade wo dɔ a ɛnsa da no soo me mu
bere biara a me ho ntɔ me no wokyekye me werɛ ma m ani gye
wo ne atemmufo a wobu atɛnkyew ma atɛnkyew yɛ atɛntrenee
na wɔpam tia nnipa pa na wobu wɔn kumfo no nni biribiara yɛ
nanso awurade bɔ me ho ban me nyankopɔn bɔ me ho ban
ɔbɛtwe wɔn aso wɔ wɔn amumɔyɛ no ho na wɔn bɔne nti wasɛe wɔn awurade yɛn nyankopɔn bɛsɛe wɔn
bra na yɛnkamfo awurade momma yɛnto ahosɛpɛw dwom mma onyankopɔn a ɔbɔ yɛn ho ban no
momma yɛmfa aseda mmra n anim na monto ahosɛpɛw nnwom nkamfo no
efisɛ awurade yɛ otumfoɔ nyankopɔn ɔhene tumfoɔ wɔ anyame nyinaa so
odi asase nyinaa so hene fi ɔbodan a emu ware yi so kosi bepɔw a ɛware yi so
odi ɛpo a ɔbɔe so ne asase a ɔno ara yɛe so
mommra momma yɛnkotow nsom no momma yɛnkotow awurade yɛn yɛfo no
ɔyɛ yɛn nyankopɔn yɛyɛ nnipa a ɔhwɛ yɛn nguankuw a ɔhwɛ wɔn muntie asɛm a ɔka nnɛ a ɛka se
monnyɛ kɔnsenee sɛnea mo agyanom yɛe wɔ meriba sɛnea wɔyɛe wɔ masa sare so hɔ no
ɛhɔ na wɔsɔɔ me hwɛe a nso na wonim nea meyɛ maa wɔn no
mfe aduanan na wɔn ho yɛ me ahi mekae se sɛ na wɔyɛ nkontompofo wɔanni me mmara so
me bo fuwii na mekaa ntam se morenkɔ asase a anka mede bɛma mo ama moahome wɔ so no so da
to dwom foforo ma awurade monto mma awurade wiasefo nyinaa
monto mma awurade na monkamfo no daa mompae mu nka asɛmpa no se wagye yɛn nkwa
monka n anuonyam ho asɛm ne nneɛma akɛse a wayɛ ama nnipa nyinaa nkyerɛ aman
awurade yɛ ɔkɛseɛ enti ɔsɛ nkamfo ɛsɛ sɛ wɔhyɛ no anuonyam sen anyame a aka no nyinaa
anyame a wɔwɔ aman a aka so no nyinaa yɛ ahoni nanso awurade bɔɔ ɔsoro
anuonyam ne kɛseyɛ atwa ne ho ahyia tumi ne ahotew ahyɛ ne fi ma
monkamfo awurade nnipa a mowɔ asase so nyinaa monkamfo n anuonyam ne ne tumi
monkamfo awurade din a anuonyam wɔ mu no momfa afɔrebɔde mmra na mommra n asɔrefi
sɛ ofiti na ɔreba a kotow ɔkronkronni no asase nyinaa mo ho mpopo wɔ n anim
monka nkyerɛ aman nyinaa se awurade ne hene wɔabɔ asase atim hɔ pintinn a ɛnka ne ho obebu nnipa atɛntrenee
asase ne wim momma mo ani nnye ɛpo ne mu abɔde nyinaa nworo so
mfuw ne biribiara a ɛwɔ mu mo ani nnye nnua a ɛwɔ kwaem de ahosɛpɛw bɛteɛm
bere a awurade rebedi asase so no obedi wiasefo so nokwarem
awurade yɛ ɔhene asase ma w ani nnye nsupɔw a ɛwɔ po mu nyinaa monsɛpɛw mo ho
omununkum ne esum atwa ne ho ahyia odi hene atɛntrenee ne nokware mu
ogya di n anim a ɛrehyew n atamfo a wɔatwa ne ho ahyia no
n anyinam hyerɛn wiase nyinaa asase hu ma ne ho popo
mmepɔw nan te sɛ nku wɔ awurade anim awurade a asase nyinaa yɛ ne de anim
ɔsorofo da ne trenee adi na aman nyinaa hu n anuonyam
wogu obiara a ɔsom ahoni no anim ase anyame nyinaa kotow awurade anim
nnipa a wɔwɔ sion ani agye na yuda nkurow nso ho sɛpɛw wɔn ma w atɛn a worebebu no o awurade
awurade tumfoɔ wo na wudi asase nyinaa so woso sen anyame nyinaa mpɛn bebree
awurade dɔ wɔn a wokyi bɔne ɔbɔ ne nkurɔfo nkwa ho ban ogye wɔn fi amumɔyɛfo tumi ase
hann hyerɛn atreneefo so na anigye ba wɔn a wɔyɛ papa so
mo atreneefo nyinaa mo ani nnye wɔ nea awurade ayɛ ama mo no nti monkae nea onyankopɔn kronkron no ayɛ na monna no ase
monto dwom foforo mma awurade wayɛ anwonwade bebree ɔnam ne tumi ne n ahoɔden kronkron so adi nkonim
awurade bɔɔ ne nkonimdi ho nkae ɔdaa tumi a ɔnam so gye nkwa no adi kyerɛɛ aman
odii bɔ a ɔhyɛɛ israelfo no so wɔ ne nokware ne ɔdɔ a ɔdɔɔ wɔn daa no mu nnipa a wɔwɔ baabiara ahu yɛn nyankopɔn nkonimdi
to dwom a ɛma ahosɛpɛw ma awurade mo asase nyinaa momfa nnwom ne ahosɛpɛw nteɛteɛm nkamfo no
monto ayeyi nnwom mma awurade mommɔ nnwom wɔ nsanku so
mommɔ ntorobɛnto ne mmɛn na monteɛm ahosɛpɛw so mma awurade yɛn hene
ɛpo ne abɔde a ɛwɔ mu nyinaa monworo so asase ne biribiara a ɛwɔ so monto nnwom
nsu mommɔ mo nsam mmepɔw mommom nto dwom ahosɛpɛw so wɔ awurade anim
efisɛ ɔrebedi asase so obedi wiasefo so nokwarem
awurade yɛ ɔhene nnipa ho popo ɔtena n ahengua a esi abɔde bi ntaban so ma asase wosow
awurade yɛ otumfoɔ wɔ sion ɔyɛ kɛse wɔ aman nyinaa so
obiara bɛkamfo ne kɛseyɛ ne ne tumi a ɛwɔ ne din mu no ɔyɛ kronkron
ɔhene kɛse wodɔ ade trenee woabɔ trenee atenaseɛ wɔ israel woama trenee ne nokware aba
kamfo awurade yɛn nyankopɔn som no n ahengua anim ɔyɛ ɔkronkronni
mose ne aaron yɛɛ n asɔfo na samuel ne obi a ɔbɔɔ no mpae wɔfrɛɛ awurade na ogyee wɔn so
ɔkasa kyerɛɛ wɔn fii omununkum dum mu wodii mmara ne ahyɛde a ɔmaa wɔn no so
o awurade me nyankopɔn wugyee wo nkurɔfo so woma wohui sɛ wo ne onyankopɔn a wode bɔne kyɛ nanso wotwee wɔn aso wɔ wɔn bɔne ho
kamfo awurade yɛn nyankopɔn na som wɔ ne bepɔw kronkron no so awurade yɛn nyankopɔn yɛ kronkron
monto dwom mma awurade wiase nyinaa
momfa ahosɛpɛw nsom awurade momfa ahotɔ nnwom mmra n anim
mommma mo werɛ mmfi da sɛ awurade yɛ onyankopɔn ɔno na ɔbɔɔ yɛn na yɛyɛ ne de yɛyɛ ne nkurɔfo yɛyɛ ne nguan
momfa aseda nkɔ asɔrefi no pon mu momfa nkamfo nkɔ n adiwo hɔ da no ase na kamfo no
awurade ye ne dɔ tim hɔ daa na ne nokware nso wɔ hɔ daa nyinaa
me dwom yi fa nokware ne trenee ho na meto ma wo awurade
me suban bɛyɛ pɛ da bɛn na wobɛba me nkyɛn mɛtena ase kronn wɔ me fi
na meremma bɔne kwan mekyi wɔn a wɔtwe wɔn ho fi onyankopɔn ho no me ne wɔn nni biribiara yɛ
merenni atoro na me ne bɔne nnya biribiara nyɛ
mɛtwe me ho afi obi a odi ne yɔnko ho nseku no ho na me ne onipa a ɔyɛ ahantan ne atutupɛ remmɔ
megye wɔn a wodi onyankopɔn nokware atom na me ne wɔn atena m ahemfi wɔn a wodi nokware pa ara no na mɛma wɔasom me
ɔtorofo biara rentena m ahemfi na nyaatwomni biara nso remma m anim
adekyee biara mɛsɛe amumɔyɛfo a wɔwɔ asase yi so na mapam nnebɔneyɛfo afi awurade kurow mu
tie me mpaebɔ o awurade na tie me sufrɛ na boa me
sɛ mewɔ ɔhaw mu a nnan w akyi nkyerɛ me tie me na sɛ mefrɛ a gye me so ntɛm
me nkwa reyera te sɛ wusiw me nipadua rehyew te sɛ ogya
meretwintwam sɛ sare a awo me kɔn nnɔ aduan
mepene dennen menyɛ hwee sɛ honam ne nnompe
mete sɛ wuram anomaa a ɔwɔ sare so mete sɛ ɔpatu a wɔagyaw no amamfo so
meda hɔ a m ani gu so mete sɛ anomaa koro a osi ɔdan bi atifi
daa m atamfo kasa tia me wɔn a wodi me ho fɛw bɔ me din de dome me
esiane w abufuw nti nso ne m aduan na me nusu fra nea menom mu
womaa me so tow me kyenee
me nkwa te sɛ anwummere sunsuma mete sɛ sare a awo
nanso wo awurade woyɛ ɔhene daa daa nkyirimma nyinaa bɛkae wo
wobɛsɔre na woahu sion mmɔbɔ bere adu sɛ wuhu no mmɔbɔ bere pa no ni
w asomfo dɔ no a ɛmfa ho sɛ wɔasɛe no wohu no mmɔbɔ a ɛmfa ho sɛ wadan amamfo
aman besuro awurade ahene a wɔwɔ asase so nyinaa besuro ne tumi
sɛ awurade san kyekye sion a ɔbɛda ne kɛseyɛ adi
obetie ne nkurɔfo a wagyaw wɔn no na watie wɔn mpaebɔ
kyerɛw nhoma a awurade ayɛ no gu hɔ ma nkyirimma sɛnea ɛbɛyɛ a wɔn a wonnya nwoo wɔn no bɛkamfo no
awurade hwɛɛ fam fi ne kronkronbea wɔ soro hɔ ɔhwɛ fi soro besii asase so
ɔtee ɔpene a nneduafo pene na ɔma wogyaa wɔn a wɔabu wɔn kumfɔ no
enti wɔbɛpae mu abɔ ne din wɔ sion na wɔakamfo no wɔ yerusalem
bere a aman ne ahemman behyiam na wɔasom awurade no
awurade ama me ayɛ mmerɛw wɔ bere a minnyinii watew me nkwa nna so
o onyankopɔn mfa me mprempren a minnyinii yi o awurade wote hɔ daa daa
tete no wobɔɔ asase na wode wo nsa yɛɛ ɔsoro
wɔn nyinaa bɛyera nanso ɛbɛka wo wɔn nyinaa bɛtetew te sɛ ntamagow wobɛtow wɔn agu sɛ ntamagow na wɔayera
nanso wote sɛnea wote wo nkwa to ntwa da
yɛn mma bɛtena ase a hwee nyɛ wɔn wɔ wo banbɔ ase na wɔn asefo nso benya guankɔbea
me kra kamfo awurade na me mu ade nyinaa nkamfo ne din kronkron no
me kra kamfo awurade na mma me werɛ mmfi ne nneyɛe pa nyinaa
ɔno na ɔde me mfomso nyinaa firi me na ɔsa me nyarewa nyinaa
ogye me nkwa fi damoa mu na ɔde adɔe ne mmɔborɔhunu bɔ me abotiri
ɔma me m asetena mu nnepa na matena ase frɔmm ne ahoɔden so sɛ ɔkɔre
awurade bu wɔn a wɔhyɛ wɔn so bem na ɔma wɔn wɔn kyɛfa
ɔkyerɛɛ mose ne nhyehyɛe na ɔmaa israelfo huu nneɛma akɛse a wayɛ
mmɔborɔhunufo ne ɔdomfo ne awurade ne bo kyɛ fuw na n adɔe dɔɔso
ɔrenkɔ so nka anim na ne bo mfuw daa nyinaa
ontua yɛn ka sɛnea ɛfata yɛn anaasɛ ontua yɛn bɔne ne yɛn mfomso so ka
na sɛ ɔsoro ware sen asase no sɛ n adɔe so wɔn a wosuro no so ne no
sɛ apuei ne atɔe ntam ware no sɛ wama yɛn ne yɛn mmarato ntam aware ne no
sɛ agya yam hyehye no ne mma ho no sɛ awurade yam yɛ no wɔ wɔn a wodi no ni ho ne no
onim nea wɔde yɛɛ yɛn ɔkae sɛ yɛyɛ mfutuma
ɔdasani de ne nna te sɛ sare ɔyɛ frɔmm sɛ wuram nhwiren
sɛ mframa bɔ fa ne so a na onni hɔ na ne sibere nnim no bio
na wɔn a wodi awurade ni no ne dɔ wɔ wɔn so daa daa na ne papayɛ wɔ hɔ ma nkyirimma
ne wɔn a wodi n apam no ho nokware na wodi ne mmara so
awurade asi n ahengua wɔ soro ɔyɛ ade nyinaa so hene
mo abɔfo atumfoɔ a mutie ne mmara na mutie nea ɔka no monkamfo awurade
mo ɔsoro atumfoɔ nyinaa ne mo a moyɛ n asomfo na moyɛ n apɛde no monkamfo awurade
abɔde a mowɔ baabiara a odi so no nyinaa monkamfo awurade me kra kamfo awurade
me kra kamfo awurade o awurade me nyankopɔn woyɛ ɔkɛse wohyɛ tumi ne anuonyam mu
wode hann akata wo ho wotrɛw ɔsoro mu te sɛ ntama
na wusii wo fi wɔ nsu ani wode omununkum yɛɛ wo teaseɛnam na wotenaa mu wɔ mframa ntaban so
wode mframa yɛɛ w asomafo na anyinam gya a ɛpa no yɛɛ w asomfo
wode asase asi ne fapem so dennen na ɛrentwe ne ho da
wode ɛpo too so sɛ atade na nsu no kataa mmepɔw so
wokaa nsu no anim no wɔyerae wɔtee wo nne nteɛm so no woguanee
wɔteɛ faa mmepɔw so koguu abon mu kɔɔ baabi a na wɔasiesie ama wɔn
wotoo ɔhye a na wontumi ntra na wɔammɛka asase so nyinaa bio
womaa nsuwa teɛ faa abon mu ɛnna nsubɔnten nso faa mmepɔw ntam
ɛyɛɛ beae a wuram mmoa kɔnom nsu ɛhɔ na akwaku kokum wɔn sukɔm
nnua a ɛbɛn hɔ no so na nnomaa yɛɛ wɔn birebuw too nnwom
wotɔɔ nsu fi soro guu mmepɔw so na wo nhyira buu so wɔ asase so
womaa sare nyinii maa anantwi na afifide nso wobɔ maa onipa sɛnea ɛbɛyɛ a obetumi adua nnɔbae
na wayɛ nsa na ne ho atɔ no womaa no ngo nso na wayɛ wɛwɛ ɛne abodoo a ɛbɛma no ahoɔden
sida a ɛwɔ lebanon no nso nya nsu bebree awurade no ankasa nnua a oduae
ɛso na nnomaa yɛ wɔn birebuw na asukɔnkɔn nso ayɛ wɔn birebuw wɔ ɔpopaw nnua so
wuram mmirekyi tena mmepɔw atenten so na amoakua atena abotan mu
wobɔɔ ɔsram sɛ ɔnhyɛ abosom agyirae owia nim bere a ɔkɔtɔ
wo na wobɔɔ anadwo na ne sum mu na nkekaboa pue
gyata mma pɔ so bere a wɔreyɛ ha apɛ aduan a onyankopɔn asiesie ama wɔn
na sɛ owia pue a wɔsan kɔhyehyɛ wɔn amoa mu
afei nnipa kɔ wɔn nnwuma so kɔyɛ aduwma ara kɔsi anwummere
awurade woayɛ nneɛma bebree nyansa mu na woyɛɛ ne nyinaa w abɔde ahyɛ asase so ma
ɛpo da hɔ tɛtrɛɛ a abɔde akɛse ne nketewa ahyɛ no ma
ahyɛn fa so na bonsu nso goru mu
wɔn nyinaa dan wo sɛ woma wɔn aduan bebree a wɔhwehwɛ
wode ma wɔn na wodi woma wɔn aduan na wɔn ani sɔ
wodan w akyi kyerɛ wɔn a wɔbɔ hu sɛ wugye wɔn home a wowuwu san kɔ mfutuma a wofi mu bae no mu
sɛ woma wɔn ahome a wɔba abɔde mu woma asase nkwa foforo
awurade anuonyam ntena hɔ daa daa awurade ani nnye nea wayɛ no ho
ɔhwɛ asase na ɛpopo ɔka mmepɔw na wusiw fi mu ba
mete ase yi mɛto dwom mama awurade mewɔ hɔ yi mɛto ayeyi dwom mama me nynakopɔn
n ani nnye me dwom no ho efisɛ m anigye fi ne nkyɛn
ma wɔnsɛe nnebɔneyɛfo asase so ma amumɔyɛfo ase nhyew me kra kamfo awurade munyi awurade ayɛ
monna awurade ase monna ne kɛseyɛ adi ka nea wayɛ kyerɛ aman
monto ayeyi nnwom mma awurade monka anwonwade a wayɛ no nkyerɛ
momma mo ani nnye sɛ yɛyɛ ne de momma wɔn a wɔsom no no nyinaa ho nsɛpɛw wɔn
monkɔ awurade nkyɛn na ɔmmoa mo na monkɔ so nsom na daa
mo abraham asefo n asomfo mo yakob asefo ɔbarima a oyii no
monkae anwonwade a onyankopɔn yɛe ne atɛn a obui
awurade yɛ yɛn nyankopɔn ne mmara wɔ hɔ ma wiase nyinaa
obedi n apam so daa daa ne ne bɔhyɛ so kosi nkyirimma mpempem so
obedi apam a ɔne abraham pamee no ne bɔ a ɔhyɛɛ isak no so
awurade ne yakob yɛɛ apam a ɛbɛtena hɔ daa daa
ɔkae se mede kanaan asase no bɛma wo na ɛbɛyɛ wo de
na onyankopɔn nkurɔfo a wɔwɔ kanaan no sua na na wɔyɛ amamfrafo nso
wofi aman so kɔɔ aman so fi ahemman mu kɔɔ ahemman mu
nanso onyankopɔn amma obi anhyɛ wɔn so ɔbɔɔ ahene no kɔkɔ sɛ wɔmmɔ wɔn ho ban ɔkae se
monnhaw m asomfo a mayi wɔn mommfa mo nsa nnka m adiyifo
awurade maa ɔkɔm kɛse bae wɔn man mu hɔ na ɔfaa wɔn nnuan nyinaa
nanso ɔsomaa ɔbarima bi dii wɔn anim yosef a wɔtɔn no sɛ akoa no
woguu ne nan nkɔnsɔnkɔnsɔn na wɔde ne kɔn hyɛɛ dabedan mu
kosii sɛ nea ɔhyɛɛ ho nkɔm no baa mu awurade asɛm daa n asɛm no mu nokware adi
afei misraimhene ma wogyaa no aman so hene gyaa no
ɔde no fraa n amammufo mu yɛɛ no asase no nyinaa so panyin
a na odi ɔhene no mpanyimfo nyinaa so na ɔwɔ tumi sɛ ɔkyerɛ n afotufo no nea wɔnyɛ
afei yakob kɔɔ misraim kɔtenaa ɔman no mu
awurade maa ne nkurɔfo woo mma bebree na ɔyɛɛ wɔn den sen wɔn atamfo
ɔmaa misraimfo no tanee ne nkurɔfo ani na wosisii n asomfo no
afei ɔsomaa ne somfo mose ne aaron a wayi wɔn no
wɔyɛɛ onyankopɔn tumidwuma yɛɛ anwonwade wɔ misraim
onyankopɔn maa sum durui ɔman no mu nanso misraimfo no antie ne mmara no
ɔmaa wɔn nsu nyinaa danee mogya kum mu mpataa nyinaa
mpɔtorɔ bu faa ɔman no so kosii sɛ ahemfi hɔ nyinaa danee mpɔtorɔ
onyankopɔn hyɛe maa nwansena ne ntontom baa ɔman no mu bɔrebɔre
ɔmaa asukɔtwea ne anyinam danee nsu tɔe wɔ asase no so
sɛee wɔn bobe ne wɔn borɔdɔma bubuu nnua nyinaa gui
ɔhyɛe maa mmoadabi bae wɔn dodow mu
bɛsɛee asase no so mfumduan nyinaa
okum misraimfo mmarima a wɔyɛ mmakan nyinaa
afei odii israelfo no anim de wɔn puei wɔsoaa dwetɛ ne sikakɔkɔɔ a na wɔn nyinaa wɔ apɔwmuden ne ahoɔden
na misraimfo no suro wɔn nti wotu fii hɔ no wɔn ani gyei
onyankopɔn maa omununkum kataa ne nkurɔfo so na ogya maa wɔn hann de kyerɛɛ wɔn kwan anadwo
wobisae na ɔmaa wɔn mmoko ɔmaa aduan fi soro bae na wodi mee
obuee ɔbotan mu maa nsu fii mu bae ma ɛfaa sare no so nyinaa sɛ asubɔnten
ɔkaee bɔ kronkron bi a ɔhyɛɛ abraham no
enti odii ne nkurɔfo no anim de wɔn puei na wɔtoo nnwom teɛteɛɛm ahosɛpɛw so
ɔde nnipa foforo bi nsase maa wɔn ma wɔfaa wɔn mfuw no
sɛnea ɛbɛyɛ a ne nkurɔfo bedi ne mmara ne n ahyɛde nyinaa so kamfo awurade
kamfo awurade monna awurade ase efisɛ oye ne dɔ wɔ hɔ daa
hena na obetumi aka nneɛma akɛse a wayɛ hena na obetumi akamfo no
nhyira nka wɔn a wodi ne mmara so na daa wɔyɛ ade trenee
awurade sɛ woboa wo nkurɔfo a kae me sɛ wogye wɔn nkwa a fa me ka wɔn ho
ma minhu wo nkurɔfo nkɔso na me ne wo man ntena ahotɔ mu wɔ anigye mu ahosɛpɛw a wɔn a wɔyɛ wo de no nya no
yɛayɛ bɔne sɛnea yɛn nenanom yɛe no yɛayɛ amumɔyɛ ne bɔne bebree
yɛn nenanom a na wɔwɔ misraim no ante onyankopɔn anwonwade no ase wɔn werɛ fii ne dɔ a ɔdaa no adi kyerɛɛ wɔn mpɛn pii no na wɔsɔre tiaa otumfoɔ no wɔ po kɔkɔɔ no so
nanso ogyee wɔn nkwa sɛnea ɔhyɛɛ wɔn bɔ sɛnea ɔbɛda ne tumi adi no
ɔkasa kyerɛɛ po kɔkɔɔ no ma ɛyowoe na odii ne nkurɔfo anim ma wɔfaa asase kesee so
ogyee wɔn fii wɔn a na wɔtan wɔn no nsam ogyee wɔn fii wɔn atamfo nsam
nanso nsu no faa wɔn atamfo no a wɔn mu baako koraa anka
afei ne nkurɔfo no gyee ne bɔhyɛ no dii na wɔtoo ayeyi dwom maa no
nanso ntɛm so wɔn werɛ fii nea wayɛ na wɔyɛɛ nea wɔn ara wɔpɛ a wɔammisa no
akɔnnɔ bɛhyɛɛ wɔn mu wɔ sare so hɔ na wɔsɔɔ awurade hwɛe
enti ɔmaa wɔn nea wobisaa no nanso ɔde ɔyare bɔne bi brɛɛ wɔn
na sare so hɔ wɔn ani beree mose ne aaron a ɔyɛ awurade somfo kronkron no so
na asase mu buei na ɛmenee datan na esiee abiram ne n abusuafo
ogya sian baa wɔn akyidifo so bɛhyew saa amumɔyɛfo no
wɔyɛɛ sikakɔkɔɔ nantwinini ohoni wɔ sinai na wɔsom no
wɔde onyankopɔn anuonyam sesaa aboa a ɔwe sare ohoni
wɔn werɛ fii onyankopɔn a ɔnam ne tumideyɛ so gyee wɔn misraim no
anwonwade a ɔyɛe wɔ hɔ no so anwonwade a ɔyɛe wɔ po kɔkɔɔ no so no so
bere a onyankopɔn kae se ɔbɛsɛe ne nkurɔfo no n akoa mose sɔre srɛɛ onyankopɔn dwudwoo n abufuw ano sɛnea ɔrensɛe wɔn
enti wɔpoo asase fɛfɛ no efisɛ na wonnye onyankopɔn bɔhyɛ nni
wɔtenaa wɔn ntamadan mu nwiinwii a na wontie awurade
enti ɔbɔɔ wɔn kɔkɔ sɛ ɔbɛma wɔawuwu wɔ sare so hɔ
na wabɔ wɔn asefo apete wɔ sare so hɔ afra abosonsomfo mu na wama wɔawuwu amanɔnne
na poer hɔ wɔde wɔn ho bɔɔ baal som no na wodii afɔre a wɔde bɔɔ anyame a nkwa nni wɔn mu no bi
wɔn nneyɛe no huruu onyankopɔn bo na ɔyare a ɛyɛ hu besii wɔn mu
na pinahas sɔre gyinae twee wɔn a wodi fɔ no aso maa ɔyaredɔm no gyaee
wɔde saa asɛm yi kae no daa na wɔbɛkae daa daa
meriba asu ho nso nnipa no hyɛɛ onyankopɔn abufuw ma esiane wɔn nti mose kɔɔ ɔhaw mu
wɔmaa n ani beree sɛ ɔkasa a onnyina nnwen ho
wɔankum abosonsomfo no sɛnea awurade hyɛe sɛ wɔnyɛ no
na wodii wɔn ho aware sɛnea abosonsomfo no yɛ no
onyankopɔn nkurɔfo som ahoni na eyi ma wɔsɛee wɔn
wɔde wɔn ara wɔn mmabarima ne wɔn mmabea bɔɔ kanaan ahoni afɔre
wokunkum mmotafowa a wonnim hwee maa asase no ho guu fi esiane saa awudi no nti
saa ade a wɔyɛe no guu wɔn ho fi enti ɛma wodii atoro kyerɛɛ onyankopɔn
enti awurade bo fuw ne nkurɔfo n ani beree wɔn so
ɔpoo wɔn maa abosonsom tumi maa wɔn atamfo dii wɔn so
wɔn atamfo no hyɛɛ wɔn so a wɔyɛ hwee a ɛnyɛ ye
mpɛn pii awurade gye ne nkurɔfo nanso wɔpɛ sɛ wɔsɔre tia no na wɔkɔ bɔne mu ara
nanso awurade tiee wɔn bere a wosu frɛɛ no no na ohuu ɔhaw a wɔwɔ mu no
wɔn nti ɔkaee n apam no na esiane ne dɔ kɛse no nti ogow ne ho mu
ɔmaa wɔn sodifo nyinaa nuu wɔn ho
gye yɛn o awurade yɛn nyankopɔn na san fa yɛn fi aman so bra sɛnea ɛbɛyɛ a yɛbɛda wo ase na yɛakamfo wo din kronkron no
kamfo awurade israel nyankopɔn kamfo no nnɛ ne daa nyinaa momma obiara nka se amen kamfo awurade
monna awurade ase efisɛ oye n adɔe wɔ hɔ daa
ti saa asɛm yi mu fa kamfo awurade mo a wagye mo wagye mo afi mo atamfo nsam
ɔde mo afi amanɔnne ɔde mo afi apuei ne atɔe atifi ne anafo
ebinom nantew sare a ɔkwan nna mu so a wontumi nhu kwan mma kurom mmɛtena mu
ɔkɔm ne sukɔm dee wɔn maa wɔn anidaso sae
na wɔn haw mu wɔfrɛɛ awurade na ogyee wɔn fii wɔn haw mu
ɔde wɔn faa ɔkwan tee so baa kurom faako a wobetumi atena
ɛsɛ sɛ wɔda awurade ase wɔ ne dɔ a ɛnsa no ne anwonwade a ɔyɛ maa wɔn no ho
wɔn a sukɔm de wɔn no ɔma wɔn nsu nom na wɔn a ɔkɔm de wɔn no ɔde nnepa ahyɛ wɔn ma
na ebinom a wɔyɛ nneduafo a wɔrehu amane wɔ nkɔnsɔnkɔnsɔn mu te mmɔborɔ ne sum mu
efisɛ wɔasɔre atia otumfoɔ nyankopɔn mmara na wɔabu n ahyɛde so
adwuma a ɛyɛ den ma wɔbrɛe wɔbɛtew ahwe na wɔrennya obi nso wɔn mu
afei wɔn haw mu wɔfrɛɛ awurade na ogyee wɔn amanehunu no mu
oyii wɔn fii wɔn mmɔborɔ ne esum no mu bubuu wɔn nkɔnsɔnkɔnsɔn no mu asinasin
ɛsɛ sɛ wɔda awurade ase wɔ ne dɔ a ɛnsa da no ne anwonwade a ɔyɛ maa wɔn no ho
obubu kɔbere apon twitwa nnade mu
ebinom kwasea nti wohuu amane wɔ wɔn bɔne ho
wohu aduan a wontumi nnyina efisɛ na wɔreyɛ awuwu
afei wɔn haw mu wɔfrɛɛ awurade na ogyee wɔn fii wɔn amanehunu mu
ɔnam ne kasa so saa wɔn yare gyee wɔn fii damoa mu
ɛsɛ sɛ wɔda awurade ase wɔ ne dɔ a ɛnsa da no ne anwonwade a ɔyɛ maa wɔn no ho
ɛsɛ sɛ wɔbɔ afɔre da no ase na wɔto ahosɛpɛw nnwom de kyerɛ nea wayɛ nyinaa
ebinom tenaa ahyɛn mu wɔ po so a na po so adwumayɛ na wofi mu didi
wohui sɛ awurade tumi yɛ anwonwade wɔ po so nso
ɔkasae mmaa ahum fii ase tui na ɛwosowoo asorɔkye no
ahyɛn no pagyaw kɔɔ soro na ɛsan bɔ wuraa po no mu kɔɔ ase pɛɛ saa amanehunu yi maa nnipa bo tui
ma wokyim tɔɔ ntintan sɛ asabofo wɔn suahu nyinaa ho amma mfaso
afei wɔn haw mu no wɔfrɛɛ awurade na ogyee wɔn fii wɔn haw no mu
ɔbrɛɛ ahum no ase na asorɔkye no yɛɛ dinn
ɛyɛɛ dinn no wɔn ani gyei na ɔde wɔn baa hyɛngyinabea a na wɔpɛ sɛ wɔba hɔ no asomdwoe mu
ɛsɛ sɛ wɔda awurade ase wɔ ne dɔ a ɛnsa da no ne anwonwade a ɔyɛ maa wɔn no ho
ɛsɛ sɛ wɔpae mu ka ne kɛseyɛ wɔ nnipa nyinaa anim na wɔkamfo no wɔ agyinatufo mpanyimfo anim
awurade maa nsubɔnten yoyowee koraa na otwaa nsuwa teɛ a ɛteɛ so
ɔmaa asase pa danee sare a nkyene wɔ mu esiane amumɔyɛsɛm a na wɔn a wɔte hɔ no yɛ no nti
ɔsesaa sare maa nsu twitwaa mmura wɔ hɔ maa nsuwa nso bɔɔ asase kesee so
ɔmaa wɔn a ɔkɔm de wɔn tenaa hɔ na wɔkyekyeree kurow tenaa mu wɔ hɔ
woduaa mfuw no mu nnɔbae ne bobe na wotwaa nnɔbae bebree
ohyiraa ne nkurɔfo ma wɔwoo mma bebree wamma wɔn anantwi dodow no so antew
bere a wodii onyankopɔn nkurɔfo so na wodii wɔn nya atirimmɔden so no
ne bo fuw weretɔfo no ma wokyinkyinii sare a ɔkwan nna baabiara no so
nanso ogyee wɔn a ade ahia wɔn no fii wɔn ahokyere mu na ɔmaa wɔn abusua no ase trɛwee
atreneefo hu eyi ma wɔn ani gye na wɔma amumɔyɛfo nyinaa yɛ komm
momma wɔn a wɔyɛ anyansafo no nsusuw eyinom ho na wonhu awurade dɔ a ɛwɔ hɔ daa no
mewɔ gyidi o onyankopɔn mɛto dwom makamfo wo me kra keka wo ho
me sanku ne me bɛnta monkeka mo ho mɛma owia akeka ne ho
o awurade mɛda wo ase aka aman ho meyi wo ayɛ aka nnipa ho
wo dɔ a wowɔ daa no adu ɔsoro atifi na wo nokware kɔka wim
kyerɛ wo kɛseyɛ wɔ soro o onyankopɔn ne w anuonyam wɔ asase so nyinaa
fa wo tumi gye yɛn nkwa bua me mpaebɔ sɛnea ɛbɛyɛ a wubegye nkurɔfo a wodɔ wɔn no
onyankopɔn aka wɔ ne kronkron mu kronkron hɔ se ahurusi mu mɛkyɛ sekem mu na makyekyɛ sukot bon no mu ama me nkurɔfo
gilead yɛ me de manase nso saa ara efraim yɛ me dade kyɛw ɛnna yuda nso yɛ m adehye akyeampoma
nanso mede moab bɛyɛ me guasɛn na matow me mpaboa agu edom so de akyerɛ sɛ ɔyɛ me de mɛteɛm ahurusi so magu filistifo so
o onyankopɔn hena na ɔde me bɛkɔ kurow a wɔrewɛn no mu hena na ɔde me bɛkɔ edom
nokware sɛ woapo yɛn anaa woremfa yɛn nsraadɔm ntu sa anaa
boa yɛn na yentumi nnyina yɛn atamfo anim ɔdasani mmoa nni mu
sɛ onyankopɔn wɔ yɛn afa yi yebedi nkonim obedi yɛn atamfo so
mekamfo wo onyankopɔn nyɛ komm
amumɔyɛfo ne atorofo aba me so wɔka atorosɛm fa me ho
na wɔka bɔne fa me ho taa me so kwa
ɛwom sɛ medɔ wɔn bɔ mpae ma wɔn nanso wotia me
papa a meyɛ no wɔde bɔne tua me so ka na ɔdɔ a medɔ wɔn no wɔde ɔtan tua me so ka
hwehwɛ ɔtemmufo bɔne na onni me tamfo asɛm na ma ɔno ara n atamfo no mu baako nkasa ntia no
ma wonni n asɛm na wommu no fɔ ne mpaebɔ mpo ma wɔmfa no sɛ ɛyɛ awudi
ma ne nkwa nna to ntwa ma ɔfoforo nyɛ n adwuma
ma ne mma nyɛ nnyanka na ne yere nyɛ okunafo
ma ne mma nyɛ adesrɛfo a wonni baabi te ma wɔmpam wɔn mfi amamfo a wɔte hɔ no
ma n adefirifo mmɛsesaw n agyapade nyinaa na ma amamfrafo nya dwuma biara a odii ho mfaso
mma obiara nnhu no mmɔbɔ mma obiara nnhu nnyanka a ogyaw wɔn akyiri no nso mmɔbɔ
ma n asefo nyinaa nwuwu na ma wɔn werɛ mfi ne din wɔ nkyirimma a wɔreba no mu
awurade nkae n asefo na wɔmmfa ne na bɔne mmfiri no da biara da
awurade nkae wɔn bɔne daa na wɔn de ɛnsɛ sɛ obiara kae wɔn da biara da
saa onipa no annwene atirimɔmmerɛw ho ɔtaa ahiafo mmɔborɔfo ne wɔn a wonni aboafo kum wɔn
ɔpɛɛ nnome enti wɔnnome no na onhyira enti obi nso renhyira no
na ɔdome te sɛ nea ɔrehyɛ atade enti ɔno ara ne nnome no nnonom nkɔ ne nipadua mu sɛ nsu ne ne nnompe mu sɛ ngo
ma wɔnkata ne ho sɛ ntade na entwa ne ho nhyia sɛ abɔso
awurade twe m atamfo aso saa kwan no so wɔn a wɔka nsɛmmɔne tia me no
nanso wo awurade me nyankopɔn boa me sɛnea woahyɛ me bɔ no na esiane wo dɔ mu ade pa nti gye me
ahia me na minni biribiara me koma mu hyehye me
mete sɛ anwummere sunsuma a ɛreyɛ ayera mframa bɔ me sɛ aboawa
aduan a minnya nti me kotodwe mu agugow menyɛ hwee sɛ ɔhonam ne nnompe kɛkɛ
sɛ nnipa hu me a wɔserew me wɔwosow wɔn ti di me ho fɛw
boa me o awurade me nyankopɔn wo dɔ a ɛnsa da no nti gye me
ma m atamfo nhu sɛ wo ne me gyefo
wɔbɛdome me nanso wubehyira me ma wɔn a wɔtaa me no nni nkogu na ma me a meyɛ wo somfo no ani nnye
ma animguase nnura m atamfo ho ma wɔnhyɛ animguase no sɛ atade
mɛda awurade ase mɛkamfo no wɔ ne baguafo anim
efisɛ ɔbɔ ohiani ho ban na ogye no fi wɔn a wɔabu no kumfɔ nsam
awurade ka kyerɛɛ me wura ɔhene no se tena me nifa so kosi sɛ mede w atamfo bɛhyɛ wo nan ase
awurade bɛtrɛw w adehye tumi mu afi sion ɔka se di w atamfo so hene
na da a wobɛko atia w atamfo no wo nkurɔfo de wɔn ho bɛbɔ afɔre ako bi ama wo wo mmerante bɛba wo nkyɛn wɔ bepɔw kronkron no so sɛ anɔpa bɔw
awurade hyɛɛ bɔ a ɔremmu so se melkisedek akyi no mo na mobɛyɛ asɔfo daa nyinaa
awurade wɔ wo nifa so sɛ ne bo fuw a obedi ahene so nkonim
obebu aman atɛn na ɔde afunu bɛpete akono hɔ obedi ahene a wɔwɔ asase so nyinaa so nkonim
ɔhene no bɛnom asuwa a ɛda kwankyɛn mu nsu na wanya ahoɔden na wagyina nkonimdi mu
kamfo awurade mifi me koma nyinaa mu bɛda awurade ase wɔ ne nkurɔfo a wɔabɔ gua no anim
nneɛma a awurade yɛ no yɛ nwonwa wɔn a wɔn ani gye ho no pɛ sɛ wɔte ase
tumi ne anuonyam wɔ nea ɔyɛ biara mu na ne trenee wɔ hɔ daa
awurade remma yɛn werɛ mfi n anwonwade ne yam ye na ohu mmɔbɔ
wɔn a wodi no ni no ɔma wɔn aduan ne werɛ mfi n apam
wakyerɛ ne tumi akyerɛ ne nkurɔfo sɛ ɔde ananafo asase ama wɔn
biribiara a ɔyɛ no ɔyɛ no nokwarem ne mmara nni huammɔ
bere biara ɛwɔ hɔ wɔhyɛɛ no nokware ne trenee mu
ɔmaa ne nkurɔfo dee wɔn ho na ɔne wɔn yɛɛ apam a ɛwɔ hɔ daa ɔyɛ kronkron ne otumfoɔ
worepɛ nyansa a di awurade ni obu wɔn a wodi ne mmara so nyinaa atɛntrenee ɔsɛ ayeyi daa
kamfo awurade nhyira nka nea odi awurade ni na ɔde anigye di ne mmara so
onipa pa mma benya tumi wɔ asase no so wobehyira n asefo
n abusuafo bɛyɛ adefo na wobedi yiye daa nyinaa
hann pue esum mu ma nnipa pa wɔn a wɔyɛ ahummɔbɔ atimmɔbɔ na wɔyɛ nokwafo no
nhyira nka obi a ne tirim yɛ mmerɛw wɔ bosea a ɔbɔ ho na ɔyɛ n adwuma nokware mu
onipa pa ho nka mu da wɔbɛkae no daa ne gyidi mu yɛ den na ɔde ne ho to awurade so
ɔte asɛmmɔne a ɛmmɔ no hu ne gyidi mu yɛ den na ɔde ne ho to awurade so
biribiara nhaw no na onsuro onim pefee sɛ obedi n atamfo so nkonim
ne nsam yɛ mmerɛw wɔ ahiafo so na n ayamye to ntwa da obenya tumi na wɔadi no ni
amumɔyɛfo hu eyi na wɔn bo fuw wɔhwɛ no ɔtan so na wɔyera wɔn anidaso yera kora kora
kamfo awurade mo awurade asomfo monkamfo ne din
wɔbɛkamfo ne din nnɛ ne daa nyinaa
monkamfo awurade din mfi apui nkosi atɔe
awurade di aman nyinaa so n anuonyam boro ɔsoro so
obiara nni hɔ a ɔsɛ awurade yɛn nyankopɔn ɔte soro soro
nanso ɔbɔ ne mu ase hwɛ ɔsoro ne asase so
ɔma ahiafo so fi mfutuma mu oyi ahiafo fi wɔn hia mu
ma wɔbɛyɛ ahene mmabarima a wɔfra ne nkurɔfo mu nnamfo
odi obonini ni wɔ ne fi ma ɔwo mma ma n ani gye kamfo awurade
bere a israelfo fii misraim na yakob asefo fii ananafo asase so no
yuda bɛyɛɛ awurade nkurɔfo kronkron na israel bɛyɛɛ ɔno ankasa agyapade
ɛpo kɔkɔɔ hui na oguanee yordan nso gyaee teɛ
mmepɔw huruhuruwii sɛ mmirekyi na nkoko nso huruhuruwii sɛ nguan mma
dɛn na ɛbae na wo po woreguan na wo yordan nso woagyae teɛ
mo mmepɔw nso adɛn na muhuruhuruw sɛ mmirekyi na mo nkoko adɛn nti na muhuruhuruw sɛ nguan mma
asase ma wo ho mpopo wɔ awurade ba no mu wɔ yakob nyankopɔn anim
ɔno a ɔma abotan dan nsubura na abo dan nsuwa no
wo nko o awurade wo nko na ɛnyɛ yɛn na ɛsɛ sɛ wɔhyɛ yɛn anuonyam esiane wo dɔ a ɛwɔ hɔ daa ne wo trenee nti
adɛn nti na ɛsɛ sɛ aman bisa yɛn se mo nyankopɔn wɔ he
yɛn nyankopɔn wɔ soro ɔyɛ nea ɔpɛ
wɔde dwetɛ ne sikakɔkɔɔ a wɔnam onipa nsa so na ayɛ wɔn anyame
wɔwɔ ano nanso wontumi nkasa wɔwɔ ani nanso wonhu ade
wɔwɔ aso nanso wɔnte asɛm wɔwɔ hwene nanso wɔnte ade
wɔwɔ nsa nanso wɔnte nka wɔwɔ nan nanso wɔnnantew wontumi nso nnyigye
ma wɔn a wɔyɛɛ wɔn na wɔwɔ wɔn mu gyidi no nyɛ sɛ ahoni no ara
mo israelfo momfa mo ho nto awurade so ɔboa mo na ɔbɔ mo ho ban
onyankopɔn asɔfo momfa mo ho nto awurade so ɔboa mo na ɔbɔ mo ho ban
mo a mosom no nyinaa momfa mo ho nto awurade so ɔboa mo na ɔbɔ mo ho ban
awurade kae yɛn na obehyira yɛn obehyira israelfo ne onyankopɔn asɔfo nyinaa
obehyira obiara a odi no ni akɛse ne nkumaa nyinaa pɛ
awurade mma mo ne mo asefo nyinaa nwo mma
awurade a ɔbɔɔ ɔsoro ne asase no nhyira mo
ɔsoro yɛ awurade nko de na ɔde asase maa onipa
awufo nkamfo awurade saa ara nso na wɔn a wɔkɔ ase dinn beae hɔ no nkamfo awurade
nanso yɛn ateasefo bɛda no ase nnɛ ne daa nyinaa kamfo awurade
medɔ awurade efisɛ otie me otie me mpaebɔ
bere biara a mefrɛ no no ogye me so
owu hama kyekyeree me na damoa ho ahometew twiw bɛn me ɛma mebɔɔ hu
na mefrɛɛ awurade se mesrɛ wo awurade gye me nkwa
awurade hu mmɔbɔ na oye yɛn nyankopɔn yɛ mmɔborɔhunufo
awurade bɔ wɔn a wonni bi ho ban bere a mewɔ ɔhaw mu no ogyee me
nya gyidi me koma efisɛ awurade ayɛ me yiye
awurade gyee me fii owu mu otwaa me nusu so na wamma manni nkogu
enti menam awurade anim wɔ ateasefo mu
sɛ ɛba sɛ meka se wabubu me koraa a mekɔ so gye no di
me suro mu sɛ meka se obi nni hɔ a yɛde yɛn ho to no so koraa a mekɔ so gye no di
awurade papa a wayɛ me yi akyi dɛn na metumi de ama no
mede nsa aseda bɛma awurade sɛ wagye me nkwa
ne nkurɔfo aguabɔ ase na mede nea mede hyɛɛ no bɔ no bɛma no
sɛ awurade nkurɔfo no bi wu a ɛyɛ no yaw yiye
meyɛ wo somfo awurade mesom wo sɛnea me na yɛe woagye me afi owu mu
mede aseda bɛbɔ wo afɔre na mabɔ wo mpae
sɛ wo nkurɔfo nyinaa bɔ gua wɔ wo fi wɔ yerusalem kronkron mu kronkron mu hɔ a
mede nea mahyɛ wo ho bɔ no bɛma wo kamfo awurade
aman nyinaa monkamfo awurade nnipa nyinaa monkamfo awurade
ne dɔ a ɔdɔ yɛn mu yɛ den na ne trenee wɔ hɔ daa kamfo awurade
da awurade ase efisɛ oye na n adɔe nso wɔ hɔ daa
nnipa a wɔwɔ israel nyinaa nka se n adɔe wɔ hɔ daa
onyankopɔn asɔfo nyinaa nka se n adɔe wɔ hɔ daa
wɔn a wɔsom no nyinaa nka se n dɔe wɔ hɔ daa
m amanehunu mu mefrɛɛ awurade ogyee me so ma medee me ho
awurade ne me wɔ hɔ enti minsuro biribiara dɛn na obi betumi ayɛ me
awurade na ɔboa me na mɛhwɛ sɛ wobedi m atamfo so
awurade mu ahotoso ye sen nnipa mu ahotoso
awurade mu ahotoso ye sen mpanyimfo mu ahotoso
atamfo pii twaa me ho hyiae nanso awurade tumi nti mesɛee wɔn nyinaa
baabiara na wɔatwa me ho ahyia nanso awurade tumi nti mesɛee wɔn nyinaa
wɔbɛkyere guu me so sɛ nnowa nanso wɔhyewee ntɛm so sɛnea ogya atɔ nsɔe mu awurade tumi nti mesɛee wɔn
wɔbaa me so ahoɔden so a na wɔredi me so nanso awurade boaa me
awurade maa me tumi ne ahoɔden wagye me nkwa
muntie sɛ onyankopɔn nkurɔfo a wɔwɔ ne ntamadan mu reteɛm anigye ne nkonimdi so se awurade ahoɔden tumi no na ayɛ
ne tumi abrɛ yɛn nkonim n ahoɔden tumi wɔ ɔko mu no
merenwu mmom mɛtena ase na mapae mu aka nea awurade ayɛ
watwe m aso dennen de nanso wamma manwu
bue fie hɔ pon ma me na mɛkɔ mu akɔda awurade ase
awurade pon ni atreneefo nko ara na wotumi ba mu
mekamfo wo awurade efisɛ wotee me nka efisɛ woama me nkonimdi
ɔbo a adansifo poe sɛ ɛho nni mfaso no na ɛho baa mfaso koraa
awurade na ɔyɛɛ eyi ɛyɛ nwonwa aniso
ɛnnɛ yɛ awurade nkonim da momma yɛn ani nnye momma yenni da no
gye yɛn nkwa awurade gye yɛn nkwa ma yenni nkonim o awurade
awurade nhyira obiara a ɔba awurade din mu yehyira mo fi awurade fi
awurade yɛ onyankopɔn wayɛ yɛn adɔe nnubaa kitakita mo yi mumfiti afahyɛ no ase na muntwa afɔremuka no ho nhyia
woyɛ me nyankopɔn na meda wo ase mɛpae mu maka wo kɛseyɛ
da awurade ase efisɛ oye na n adɔe wɔ hɔ daa
nhyira nka wɔn a wɔn asetena yɛ pɛ na wodi awurade mmara so
nhyira nka wɔn a wofi wɔn koma nyinaa mu di n ahyɛde so
wɔnyɛɛ mfomso wɔnam awurade akwan so
awurade wo na wohyɛɛ mmara maa yɛn na wokae se yɛnni so nokwarem
mewɔ anidaso yiye sɛ medi w asɛm so
sɛ meyɛ aso ma w ahyɛde a m anim rengu ase
mesua w atɛntrenee yi mede koma a emu tew bɛkamfo wo
medi wo mmara so nnyaw me
ɛbɛyɛ dɛn na aberante abɔ ɔbra pa ɛsɛ sɛ odi wo mmara so
mifi me koma nyinaa mu pɛ sɛ mesom wo mma mennyɛ asoɔden wɔ wo mmara no so di ho
mede wo mmara no sie me koma mu sɛnea merenyɛ bɔne ntia wo
mekamfo wo o awurade kyerɛ me w akwan
mɛpae mu mati mmara a woahyɛ ama me no nyinaa mu
m ani gye sɛ medi wo mmara so sen sɛ mɛyɛ ɔdefo
misua wo mmara na mehwehwɛ wo nkyerɛkyerɛ mu
m ani gye wo mmara ho me werɛ remfi w ahyɛde da
yɛ me wo somfo yiye sɛnea mɛtena ase na m adi wo nkyerɛkyerɛ so
bue m ani na minhu nokware a ɛyɛ nwonwa wɔ wo mmara no mu
mewɔ asase yi so mmere tiaa bi mfa wo mmara no nhintaw me
me koma ani agyina sɛ ebehu w atemmu bere nyinaa
woka ahantanfo anim nnome nka wɔn a wobuu wo mmara so
gye me fi wɔn kasatia ne wɔn atwetwesi mu efisɛ madi wo mmara so
ahene hyia pam me tiri so nanso mesua wo nkyerɛkyerɛ
wo mmara ma m ani gye ɛyɛ me fotufo
wɔadi me so ma meda mfutuma mu kanyan me sɛnea woahyɛ me bɔ no
mekaa nea mayɛ nyinaa ma wubuaa me kyerɛ me w akwan
boa me na mente wo mmara no ase na mede wo nkyerɛkyerɛ no bɛkɔ adwenem
awerɛhow ahyɛ me so hyɛ me den sɛnea woahyɛ me bɔ no
mma memmfa ɔkwan bɔne so na wo yiyedi mu kyerɛ me wo mmara
maka se mɛyɛ osetie matie w atemmu
awurade madi wo nkyerɛkyerɛ akyi mma m anim nngu ase
mede ahosɛpɛw bedi w ahyɛde so efisɛ wobɛma mate ase yiye
kyerɛkyerɛ me wo mmara no ase awurade na medi so mmere nyinaa mu
kyerɛ wo mmara no mu kyerɛ me na medi so mede me koma nyinaa bedi so
ma menyɛ osetie mma wo mmara no efisɛ emu na menya ahotɔ
ma me ɔpɛ pa na minni wo mmara no so sen sɛ mɛyɛ ɔdefo
mma minnni nneɛma a ɛho nni mfaso akyi yɛ me adɔe sɛnea woahyɛ me bɔ no
hyɛ me wo bɔ wo somfo ɛbɔ a wohyɛ wɔn a wotie wo no
gye me fi kasatia a misuro mu w atemmu yɛ nwonwa
mepɛ sɛ midi wo mmara so ma me nkwa foforo efisɛ woyɛ trenee
ma minhu dɔ a wodɔ me awurade na gye me nkwa sɛnea wohyɛɛ bɔ no
afei metumi mabua wɔn a wɔkasa tia me no efisɛ migye w asɛm no midi
ma menka nokware daa efisɛ m anidaso wɔ w atemmu mu
mɛkae wo mmara no daa daa
mɛfa me ho adi kora kora efisɛ mebɔ mmɔden sɛ metie wo nkyerɛkyerɛ
mɛbɔ wo mmara no dawuru akyerɛ ahene na m ani renwu
m ani gye sɛ midi wo mmara no so efisɛ medɔ mmara no
mibu wo mmara no dɔ no mɛdwene wo nkyerɛkyerɛ no ho
kae bɔ a woahyɛ me wo somfo no ama manya anidaso
m amanehunu mu mpo wokyekyee me werɛ efisɛ wo bɔhyɛ no maa me nkwa
daa ahantanfo bu me animtia nanso mentwee me ho mfii wo mmara no ho
mekae wo tete atemmu no a na me werɛ akyekye o awurade
sɛ mihu sɛ amumɔyɛfo rebu wo mmara no so a na me bo afuw
me bra kakra a mebɔɔ wɔ asase so no mehyehyɛɛ wo mmara no ho dwom
anadwo mekae wo awurade na midwen wo mmara no ho
minya m ahotɔ fi wo mmara a midi so no mu
wo ara na mehwehwɛ wo o awurade mehyɛ bɔ sɛ medi wo mmara no so
mede me koma nyinaa srɛ wo sɛ hu me mmɔbɔ sɛnea wahyɛ bɔ no
masesa me suban na mehyɛ bɔ sɛ medi wo nkyerɛkyerɛ so
medi wo mmara no so a meretwentwɛn me nan ase
amumɔyɛfo asum me firi nanso me werɛ mfi wo mmara no
ɔdasum mesɔre kamfo wo w atɛntrenee ho
wɔn a wɔsom wo ne wɔn a wodi wo mmara so yɛ me nnamfo
awurade wo dɔ a ɛwɔ hɔ daa no ahyɛ asase so ma kyerɛ me w ahyɛde
woadi wo bɔhyɛ so awurade na wuye ma me wo somfo
ma me nyansa ne adwene efisɛ migye wo mmara no di
bere a na wotwe m aso no na meyɛ mfomso nanso afei medi w asɛm so
wowɔ adɔe kyerɛ me wo mmara no
ahantanfo adi atoro afa me ho nanso mede me koma nyinaa di wo nkyerɛkyerɛ so
saa nnipa yi nni ntease nanso mewɔ anigye wo mmara no mu
na m asotwe no fata me efisɛ ɛma misuaa wo mmara no
mmara a wode mae no ho baa me mfaso sen wiase sika nyinaa
wo na wobɔɔ me na wokoraa me asomdwoe mu ma me ntease sɛnea metumi asua wo mmara no
wɔn a wodi wo ni no hu me a wɔn ani begye efisɛ migye wo bɔhyɛ no di
minim sɛ wubu atɛntrenee awurade na wotwee m aso efisɛ woyɛ ɔnokwafo
ma wo dɔ a ɛwɔ hɔ daa no nkyekye me werɛ sɛnea woahyɛ me a meyɛ wo somfo bɔ no
hu me mmɔbɔ na mɛtena ase efisɛ m ani gye wo mmara no ho
ma ahantanfo a wɔka nsɛm a enni mu gu me so no ani nwu me de midwen wo nkyerɛkyerɛ no ho
ma wɔn a wodi wo ni no mmra me nkyɛn wɔn a wonim wo mmara nyinaa
ma minni wo mmara so pɛpɛɛpɛ na nkogu aniwu amma me so
mayɛ mmerɛw awurade meretwɛn sɛ wubegye me migye w asɛm midi
m ani ahwɛ wo bɔ a wohyɛɛ me no kwan abrɛ bere a mibisa se bere bɛn na wobɛboa me no
me ho mfaso asa sɛ akotokyiwa a wɔatow akyene nanso me werɛ mfi wahyɛde no
mentwɛn nkosi da bɛn da bɛn na wobɛtwe wɔn a wɔtaa me no aso
ahantanfo a wonni wo mmara so no atu amoa de asum me firi
w ahyɛde nyinaa yɛ nokware nnipa nam atoro so taa me boa me
wɔreyɛ anya me akum me nanso mempoo w ahyɛde no
wo dɔ a ɛwɔ hɔ daa no nti yɛ me adɔe sɛnea medi wo mmara no so
o awurade w asɛm no bɛtena hɔ daa daa ɛwɔ ɔsoro daa nyinaa
wo nokwasɛm wɔ hɔ mfe nyinaa wode asase adua baabi na etim hɔ
w ahyɛde nti nneɛma nyinaa wɔ hɔ besi nnɛ efisɛ wɔn nyinaa yɛ w asomfo
sɛ wo mmara mma me anigye a anka ɔhaw bekum me
meremmu wo nkyerɛkyerɛ no so da efisɛ ɛno na ama mete ase
meyɛ wo de gye me nkwa mabɔ mmɔden sɛ medi w ahyɛde so
amumɔyɛfo retwɛn pɛ sɛ wokum me nanso medwinnwen wo mmara no ho
mahu sɛ biribiara wɔ nea ɛkɔpem nanso w ahyɛde no ho nni asɛm
medɔ wo mmara no dodo midwen ho bere biara
w ahyɛde ka me ho bere biara ɛma m ani tew sen m atamfo
mete ase yiye sen m akyerɛkyerɛfo efisɛ midwen wo nkyerɛkyerɛ ho komm
mewɔ nyansa sen nkwakoraa efisɛ midi w ahyɛde so
mapa bɔne su nyinaa efisɛ mepɛ sɛ midi w asɛm so
minnyaa wo nkyerɛkyerɛ no mu efisɛ wone me kyerɛkyerɛfo
wo nkyerɛkyerɛ no yɛ dɛ dodo ɛyɛ dɛ sen ɛwo
misua nyansa fi wo mmara no mu ɛno nti mikyi suban bɔne
w asɛm yɛ kanea a ɛkyerɛ me kwan na ɛyɛ me kwan so kanea
medi me bɔhyɛ so na madi wo nkyerɛkyerɛ so
awurade m amanehunu mu yɛ den dodo hyɛ me nkwa mu den sɛnea woahyɛ me bɔ no
gye m aseda mpae o awurade na kyerɛ me w ahyɛde
masiesie me ho sɛ mɛhwere me nkwa me werɛ mfii wo mmara
amumɔyɛfo sum me firi nanso mimmuu w ahyɛde so
w ahyɛde yɛ m agyapade daa ɛhyɛ me koma anigye
maka se medi wo mmara so kosi sɛ mewu
mikyi wɔn a wɔmfa wɔn ho nyinaa nto wo so nanso medɔ wo mmara no
wone me guankɔbea me hwɛfo mede m anidaso hyɛ wo bɔ no mu
mo nnebɔneyɛfo nyinaa mumfi me so nkɔ medi me nyankopɔn ahyɛde so
ma me ahoɔden sɛnea wohyɛɛ me bɔ no na mɛtena ase nni me huammɔ wɔ m anidaso mu
so me mu na menya nkwa na daa medi w ahyɛde so
wopo obiara a onni wo mmara so wɔn adwemmɔne no ho nni mfaso
wo ne amumɔyɛfo di no sɛ wura enti mepɛ wo nkyerɛkyerɛ
esiane wo nti misuro w atemmu ama ehu ahyɛ me ma
mayɛ nea ɛteɛ na ɛyɛ pɛ nnyaa me mma m atamfo
hyɛ bɔ sɛ wobɛboa wo somfo mma ahantanfo nhyɛ me so
mahwɛ wo nkwagye wo gye kwan ama m ani abu
ma wo daa dɔ no nka me na kyerɛkyerɛ me w ahyɛde
meyɛ wo somfo ma me ntease na mahu wo nkyerɛkyerɛ
awurade bere aso sɛ woyɛ biribi efisɛ nnipa rebu mmara so
medɔ w ahyɛde sen sikakɔkɔɔ sikakɔkɔɔ a ɛyɛ fɛ pa ara mpo
enti midi wo nkyerɛkyerɛ so mekyi akwammɔne
wo nkyerɛkyerɛ yɛ nwonwa mede me koma nyinaa tie
wo nkyerɛkyerɛ no kyerɛ me hann na ɛma nea onnim no nyansa
mede ahopere bue manom pɛ w ahyɛde akyi kwan
dan w ani hwɛ me na hu me mmɔbɔ sɛnea woyɛ ma wɔn a wɔdɔ wo no
sɛnea woahyɛ me bɔ no mma mennhwe ase mma bɔne nni me so
gye me fi wɔn a wɔhyɛ me so no nsam sɛnea medi w ahyɛde so
ma ba a woba me nkyɛn no nhyira me na kyerɛ me wo mmara
me nusu gu te sɛ asubɔnten efisɛ nnipa ntie wo mmara
woyɛ ɔtreneeni awurade na wo mmara nso yɛ pɛ
mmara a wode ama no ye na ɛteɛ
m abufuw hyehye me sɛ ogya efisɛ m atamfo mmu w ahyɛde no
akyinnye nni wo bɔhyɛ ho m ani gye ho
menka hwee na wommu me nanso mempo wo nkyerɛkyerɛ no
wo treneeyɛ bɛtena hɔ daa daa wo mmara no yɛ nokware daa
ɔhaw ne ahopere ahyɛ me ma nanso w ahyɛde ma me ahosɛpɛw
wo nkyerɛkyerɛ yɛ nokware daa kyɛ me ntease na mɛtena ase
mede me koma nyinaa mefrɛ wo gye me so awurade na medi w ahyɛde so
mefrɛ wo gye me na medi wo mmara so
ansa na owia bepue no mɛfrɛ wo na woaboa me mede me ho to wo bɔhyɛ no so
anadwo nyinaa menna na midwen wo nkyerɛkyerɛ no ho
esiane sɛ wo dɔ wɔ hɔ daa nti tie me o awurade hu me mmɔbɔ na fa me nkwa sie
atirimɔdenfo a wɔtaa me no retwiw bɛn me nnipa a wonni wo mmara so no
nanso wobɛn me awurade na w ahyɛde nyinaa tim hɔ daa
mmere bi a atwam no misuaa wo nkyerɛkyerɛ woma ɛtenaa hɔ daa daa
hwɛ amane a merehu na gye me nkwa efisɛ mempoo wo mmara no
bɔ me ho ban na menne me ho gye me nkwa sɛnea woahyɛ me bɔ no
wɔrennye amumɔyɛfo nkwa efisɛ wonni wo mmara so
nanso awurade w ahummɔbɔ so hu me mmɔbɔ na gye me nkwa
mewɔ atamfo ne wɔn a wɔhyɛ me so pii nanso mimmu wo mmara no so
sɛ mehwɛ saa nkontompofo no a wɔn ho yɛ me tan efisɛ wonni w ahyɛde so
hwɛ sɛnea m ani gye wo nkyerɛkyerɛ ho awurade wo dɔ nsakra enti gye me
wo mmara no koma yɛ nokware na w atɛntrenee nyinaa wɔ hɔ daa
tumidifo bi taa me kwa nanso mede nidi ma wo mmara
wo bɔhyɛ no ma me ahotɔ me ho tɔ me sɛ obi a watu agyapade bi ahu
mikyi nkontompo nyinaa na m ani gye wo mmara no ho
meda wo ase mpɛn ason da biara wɔ w atɛntrenee no ho
wɔn a wɔpɛ wo mmara no wɔ banbɔ a biribiara rentumi mma wɔnhwe ase
metwɛn sɛ wubegye me awurade na meyɛ nea wohyɛ me
midi wo nkyerɛkyerɛ so me dɔ no wɔ me koma mu nyinaa
midi w ahyɛde ne wo nkyerɛkyerɛ so wuhu nea meyɛ nyinaa
ma me sufrɛ nnu w anim awurade ma me ntease sɛnea woahyɛ me bɔ no
tie me mpaebɔ na gye me sɛnea wo bɔhyɛ kyerɛ no
mɛkamfo wo daa efisɛ wokyerɛ me wo mmara
mɛto wo mmara no ho dwom efisɛ w ahyɛde yɛ nokware
daa siesie wo ho sɛ wobɛboa me efisɛ midi w ahyɛde akyi
m ani agyina wo nkwagye mmoa o awurade menya ahotɔ wɔ wo mmoa no mu
ma me nkwa sɛnea metumi akamfo wo wo nkyerɛkyerɛ no mmoa me
mikyinkyin sɛ oguan a wayera enti bɛhwehwɛ me wo somfo efisɛ mempoo wo mmara no
bere a mewɔ ɔhaw mu no mefrɛɛ awurade na ogyee me so
awurade gye me fi atorofo ne nnaadaafo nsam
mo atorofo munim nea onyankopɔn bɛyɛ mo munim asotwe a ɔbɛtwe mo
ɔde asraafo agyan a ano yɛ hwirenhwiren ne gyabiriw a adɔ kɔɔ
mo mu tena yɛ tan sɛ mesek ne kedar tena
me ne wɔn a wokyi asomdwoe atena akyɛ
meka asomdwoe ho asɛm a wɔpere ɔko
mɛma m ani so makyerɛ mmepɔw no ɛhe na me mmoa fi bɛba
me mmoa fi awurade ɔsoro ne asase yɛfo no
ɔremma wo nan nwatiri nea ɔhwɛ wo no rentɔ nko
nea ɔhwɛ israel no rentɔ nko na ɔrenna
awurade ne wo hwɛfo ɔwɔ wo nkyɛn bɔ wo ho ban
owia renhye wo awia na ɔsram nso renhyerɛn wo so anadwo
awurade bɛbɔ wo ho ban afi bɔne nyinaa ho ɔbɛhwɛ wo so
awurade bɛhwɛ w adifi ne wo fie ba so afi mprenpren de akosi daa
wɔka kyerɛɛ me se ma yɛnkɔ awurade fi no m ani gyei
afei yegyina yerusalem apon mu wɔ ha
yerusalem yɛ kurow a ɛyɛ fɛ na asomdwoe wɔ mu
ɛha na mmusuakuw no fi israel mmusuakuw no a wɔrebɛda awurade ase sɛnea n ahyɛde no te no
israelhene tena ase bu ne nkurɔfo atɛn
bɔ asomdwoe mpae ma yerusalem se ma wɔn a wɔdɔ wo no nkɔso
ma asomdwoe mmra wo man mu na banbɔ mmra w ahemfi
m abusuafo ne me nnamfo nti meka kyerɛ yerusalem se asomdwoe nka wo
yɛn awurade nyankopɔn nti mebɔ mpae srɛ nkɔso ma wo
awurade wo na mehwɛ wo ɛne ɔsoro a wudi so hene no
sɛnea akoa dan ne wura no saa ara na afenaa dan n awuraa enti yɛbɛkɔ so ahwɛ wo o awurade yɛn nyankopɔn kosi sɛ wubehu yɛn mmɔbɔ
hu yɛn mmɔbɔ awurade hu yɛn mmɔbɔ wɔagu yɛn anim ase ama aboro so
adefo adi yɛn ho fɛw akyɛ dodo na ahantanfo nso ahyɛ yɛn so akyɛ
sɛ awurade nni yɛn afa a anka yɛbɛyɛ dɛn bua o israel
sɛ awurade nni yɛn afa na yɛn atamfo baa yɛn so no a
anka wɔn abufuhyew a etia yɛn no wɔbɛmene yɛn anikann
na anka nsuyiri no bɛtwe yɛn akɔ na nsu no akata yɛn so
ama ɔhweam a ano yɛ den no afa yɛn
momma yɛnna awurade a wamma yɛn atamfo ho kwan amma wɔansɛe yɛn no ase
yɛaguan te sɛ anomaa a wafi ɔbɔmmɔfo afiri mu afi afiri no abubu ama yɛanya kwan afi mu
yɛn mmoa fi awurade a ɔbɔɔ soro ne asase no nkyɛn
wɔn a wɔde wɔn ho to awurade so no te sɛ bepɔw sion a ɛnwosow na ɛnkeka ne ho no
sɛnea mmepɔw atwa yerusalem ho ahyia no saa ara na awurade atwa ne nkurɔfo ho ahyia daa daa
omumɔyɛfo renni atreneefo asase so daa sɛ ɛba saa a atreneefo no ankasa bɛdan ayɛ bɔne
awurade wɔn a wɔyɛ papa no yɛ wɔn papa wɔn a wodi w ahyɛde so no
na sɛ wotwe amumɔyɛfo aso a twe wɔn a wɔpo w akwan no nso aso asomdwoe nka israel
bere a awurade san de yɛn baa yerusalem no na ɛyɛ yɛn sɛ dae
yɛserewee na yɛtoo ahosɛpɛw nnwom na aman foforo ka faa yɛn ho se awurade yɛɛ nneɛma akɛse maa wɔn
ampa ara ɔyɛɛ nneɛma akɛse maa yɛn ɛyɛɛ anigyesɛm maa yɛn
awurade fa yɛn san kɔ yɛn asase so sɛnea osu san de nsu kɔ subon a emu awo mu no
ma wɔn a woduaa no nusu mu no ntwa no anigye so
wɔn a wɔde osu kɔsoaa aba no de anigye de nnɔbae bɛto ahosɛpɛw dwom asan aba
sɛ awurade ansi dan no a adansifo no adwuma a wɔyɛ wɔ ho no yɛ ɔkwa sɛ awurade ammɔ kurow no ho ban a awɛmfo no wɛn kwa
sɛ w asetena nti woyeyere wo ho yɛ adwuma a wosɔre anɔpa na wɔkɔda anadwo kɔnkɔn a ɛyɛ ɔkwa efisɛ wɔn a wɔdɔ awurade no sɛ wɔadeda koraa a ɔma wɔn nea ɛho hia wɔn
mma yɛ awurade akyɛde wɔyɛ nhyira
mma a onipa wɔ wɔ ne mmabun bere mu no te sɛ agyan a ɛhyɛ ɔsraani nsam
nhyira nka obi a ɔwɔ saa agyan no bebree sɛ odu atemmubea hɔ na ohyia n atamfo a obi rentumi nni ne so da
nhyira nka wɔn a wotie awurade na wodi n ahyɛde so
w adwuma na ɛbɛma wo nea ehia wo wo ho bɛtɔ wo na woadi yiye
wo yere bɛyɛ sɛ bobe a ɛwɔ wo fi na ɛsow bebree na wo mma nso ayɛ sɛ dua a atwa wo pon ho ahyia
saa na wobehyira onipa a odi awurade asɛm so no
awurade nhyira wo mfi sion wubehu yerusalem nkɔso wo nkwa nna mu
wobɛtena ase ahu wo nenanom asomdwoe nka israel
israel ka efi wo mmofraase taa a w atamfo ataa wo nanso wɔantumi anni wo so kyerɛ yɛn
efi me mmofraase m atamfo ataa me atirimɔden so nanso wɔantumi anni me so
wotwaa kam kɛse te sɛ asase a wɔafuntum wɔ m akyi
nanso awurade ɔtreneeni no agye me afi nkoasom mu
obiara a ɔtan sion no wobedi ne so na wɔapam no asan n akyi
ma wɔn nyinaa nyɛ sɛ sare a enyin wɔ adan atifi ma ewu no
obiara mmoaboa ano na obiara nsoa no afiafi nkɔ
obiara a obetwam wɔ hɔ no renka se awurade nhyira mo yehyira mo wɔ awurade din mu
awurade mifi m aba a abu nyinaa mu refrɛ wo
tie me sufrɛ o awurade tie me frɛ na boa me
sɛ wubu yɛn bɔne ho nkontaa a anka hena na obeguan atemmu
nanso wode kyɛ yɛn nti na ɛma yetumi gyina w abufuw ano no
meretwɛn ahopere mu apɛ awurade mmoa na mede me ho to n asɛm so
metwɛn awurade ahopere so sen ɔwɛmfo a ɔretwɛn adekyee
israel fa wo ho to awurade so efisɛ ne dɔ wɔ hɔ daa na bere biara wasiesie ne ho sɛ ɔbɛboa
obegye ne nkurɔfo israelfo afi bɔne nyinaa mu
awurade magyae m ahantan ne m ahomaso no memma nsɛm akɛse anaa nea ɛyɛ den ma me nyɛ m asɛm
na mmom m ani sɔ na mewɔ asomdwoe sɛnea akokoaa da ne na basa so dinn no saa ara na me koma da dinn wɔ me mu
israel fa wo ho to awurade so ɛnnɛ ne daa nyinaa
awurade mma wo werɛ mfi dawid ne ɔhaw ahorow a otumi gyinaa ano no
awurade kae bɔ a ɔhyɛɛ wo no ɛbɔ a ɔhyɛɛ wo yakob nyankopɔn tumfoɔ no
merenkɔ fie na merenkɔda
merenhome na merenna
gye sɛ mapɛ baabi ama awurade yakob nyankopɔn tumfoɔ no
yɛtee apam adaka no ho asɛm wɔ betlehem na yehui wɔ efrata kwaem
yɛkae se momma yɛnkɔ awurade fi momma yɛnsom wɔ n ahengua no anim
awurade fa apam adaka a ɛyɛ wo tumi ho nsɛnkyerɛnne no bra wo fi ha na tena ha daa nyinaa
w asefo nyinaa nyɛ nea ɛho tew ma wo nkurɔfo nyinaa nteɛm anigye so
wohyɛɛ wo somfo dawid bɔ mpa wo hene a woayi no no awurade
wohyɛɛ wo somfo dawid bɔ ɛbɔ a worennan ani se mɛyɛ wo mma no mu baako ɔhene na w akyi no ɔno na obedi ade
sɛ wo mma di m apam no nokware na wodi ahyɛde a mede ma wɔn no so a wɔn mma nso bedi w ade sɛ ahene daa nyinaa
awurade ayi sion sɛ ɔpɛ sɛ ɔde hɔ yɛ ne fi
ɛha na mɛtena daa nyinaa ɛha na mepɛ sɛ midi hene
biribiara a ɛho hia sion no mede bɛma no mɛma n ahiafo aduan
mehyira n asɔfo nea wɔyɛ biara mu na nkurɔfo bɛto ahosan dwom
ɛha na mɛyɛ dawid aseni baako ɔhene kɛse ɛha na m ani beku me hene a meyi no no ahenni ho
mede aniwu bɛkata n atamfo ho nanso n ahemman de ɛbɛkɔ so frɔmfrɔm
hwɛ fɛ a ɛyɛ sɛ anuanom bom tena faako
ɛte sɛ ngohuam a esian fi aaron tiri so gu ne bɔgyesɛ mu na ebi gu n atade mu
ɛte sɛ anɔpa bosu a egu fi hermon bepɔw so kɔ sion bepɔw so ɛhɔ na awurade ahyɛ nhyira ho bɔ nkwa a ɛto ntwa da no
awurade asomfo nyinaa mommra mmɛkamfo no mo a mosom wɔ ne fi anadwo no nyinaa
momma mo nsa so wɔ fie hɔ na monkamfo awurade
awurade a ɔbɔɔ soro ne asase no nhyira wo mfi sion
kamfo awurade monkamfo ne din awurade asomfo
a mugyina awurade fi a ɛyɛ onyankopɔn fi hɔ no
monkamfo awurade efisɛ oye monto ayeyi nnwom wɔ ne din mu efisɛ ne yam ye
oyii yakob maa ne ho na oyii israelfo sɛ n ankasa ne de
minim sɛ yɛn awurade yɛ ɔkɛse ɔyɛ ɔkɛse sen anyame no nyinaa
ɔyɛ nea ɔpɛ biara wɔ soro ne asase so ɛpo mu ne ɛpo ase pɛɛ
ɔma ahum mu mununkum fi asase ano ba ɔma anyinam twa fi ahum no mu na watwe mframa afi ne hintabea
okum nnipa ne mmoa nyinaa mmakan wɔ misraim
ɛhɔ na ɔyɛɛ anwonwade de twee ɔhene ne ne mpanyimfo aso
ɔsɛee aman pii kunkum ahene atumfo
okum amorihene sihon okum basanhene og ne ahene a wɔwɔ kanaan nyinaa
ɔde wɔn nsase maa ne nkurɔfo ɔde maa israel
awurade daa wɔbɔ wo din sɛ woyɛ onyankopɔn nkyirimma nyinaa bɛkae wo
awurade bɛbɔ ne nkurɔfo ho ban obehu n asomfo mmɔbɔ
wɔde dwetɛ ne sikakɔkɔɔ na ɛyɛɛ aman no mu anyame no wɔde nnipa nsa nso na ɛyɛe
wɔwɔ ano nanso wɔnkasa wɔwɔ ani nanso wonhu ade
wɔwɔ aso nanso wɔnte asɛm na wontumi nhome nso
wɔn a wɔyɛɛ wɔn na wogye wɔn di no nyinaa nyɛ te sɛ ahoni no ara pɛ
monkamfo awurade nnipa a mowɔ israel monkamfo no mo nyankopɔn asɔfo
monkamfo no mo lewifo monkamfo no mo a mosom no nyinaa
monkamfo awurade wɔ sion wɔ yerusalem ne fi kamfo awurade
monna awurade ase efisɛ oye n adɔe wɔ hɔ daa
monna nea ɔso sen anyame nyinaa no ase n adɔe wɔ hɔ daa
monna awuranom mu tumfoɔ no ase n adɔe wɔ hɔ daa
ɔno nko ara na ɔyɛ anwonwade n adɔe wɔ hɔ daa
ne nyansa mu na ɔbɔɔ ɔsoro n adɔe wɔ hɔ daa
ɔbɔɔ asase wɔ nsu a emu ware so n adɔe wɔ hɔ daa
ɔbɔɔ owia ne ɔsram n adɔe wɔ hɔ daa
owia sɛ ɔnhyɛ adekyee so n adɔe wɔ hɔ daa
na ɔsram ne nsoromma nhyɛ anadwo so n adɔe wɔ hɔ daa
okum misraimfo mmakan n adɔe wɔ hɔ daa
odii israelfo anim fii misraim n adɔe wɔ hɔ daa
ɔnam ne nsa a ɛyɛ den ne ne basa a tumi wɔ mu no so n adɔe wɔ hɔ daa
ɔpaee ɛpo kɔkɔɔ no mu n adɔe wɔ hɔ daa
odii ne nkurɔfo anim ma wɔfaa mu n adɔe wɔ hɔ daa
nanso ɔmaa nsu no faa misraimhene ne n asraafo n adɔe wɔ hɔ daa
odii ne nkurɔfo anim wɔ sare no so n adɔe wɔ hɔ daa
okum ahene atumfoɔ n adɔe wɔ hɔ daa
okum ahene a wɔagye din n adɔe wɔ hɔ daa
amorihene sihon n adɔe wɔ hɔ daa
ne basanhene og n adɔe wɔ hɔ daa
ɔde wɔn nsase maa ne nkurɔfo n adɔe wɔ hɔ daa
ɔde maa israel ne somfo n adɔe wɔ hɔ daa
wodii yɛn so nkonim no ne werɛ amfi yɛn n adɔe wɔ hɔ daa
ogyee yɛn fii yɛn atamfo nsam n adɔe wɔ hɔ daa
ɔma ɔteasefo biara aduan n adɔe wɔ hɔ daa
monna ɔsorosoro nyankopɔn no ase n adɔe wɔ hɔ daa
yɛtenaa babilon nsubɔnten ho ɛhɔ na yesui bere a yɛkaee sion no
yɛde yɛn asanku sensɛn nnua a ɛbemmɛn hɔ so
wɔn a wɔkyeree yɛn dommum no ka kyerɛɛ yɛn se yɛnto nnwom mfa nnye wɔn ani monto sion ho dwom
ɛbɛyɛ dɛn na yɛatumi ato dwom ama awurade wɔ ananafo asase so
sɛ me werɛ fi wo yerusalem a ɛnsɛ sɛ mitumi bɔ sanku no bio
sɛ mekae wo na mannwene wo ho sɛ m ahosɛpɛw a ɛnsɛ sɛ mitumi to dwom bio
awurade kae nea edomfo yɛe da a wɔfaa yerusalem dommum no kae nea wɔka tii mu no se bubu no gu fam no
babilon wɔbɛsɛe wo nhyira nka nea obetua mo nea moyɛ yɛn no so ka
nea ɔfaa mo nkokoaa na ɔpɛtɛw wɔn ɔbotan so no
awurade mifi me koma nyinaa mu meda wo ase meto wo ayeyi dwom wɔ anyame no anim
m ani kyerɛ wo fi kronkron no kotow kamfo wo din esiane wo dɔ a ɛwɔ hɔ daa no ne wo nokware nti efisɛ woada no adi sɛ wo din ne w ahyɛde yɛ tumi
bere a mefrɛɛ wo no wubuaa me wonam w ahoɔden so hyɛɛ me den
ahene a wɔwɔ wiase nyinaa bɛkamfo wo awurade efisɛ wɔate wo bɔhyɛ no
wɔbɛto nea woayɛ ne w anuonyam kɛse no ho dwom
ɛwom sɛ wokorɔn de nanso wohwɛ wɔn a wɔwɔ fam pɛɛ no na ahantanfo rentumi mfa wɔn ho nhintaw wo
sɛ ɔhaw twa me ho hyia a wugye me woko tia m atamfo a wɔn bo afuw no na wonam wo tumi so gye me
ɛbɔ biara a woahyɛ no wubedi so awurade wo dɔ wɔ hɔ daa wie adwuma a wafi ase no
awurade woahwehwɛ me mu na woahu me
wunim biribiara a meyɛ wuhu me nsusuwii nyinaa fi akyirikyiri
sɛ mereyɛ adwuma a wuhu sɛ merehome nso a saa ara wunim m ahokeka nyinaa
ansa na mebue m ano akasa no na wunim asɛm a mɛka
woatwa me ho ahyia wonam wo tumi so bɔ me ho ban
me ho adwene a wowɔ no du akyiri ɛboro m adwene so
ɛhe na metumi aguan wo mafa ɛhe na metumi aguan afi w anim mafa
sɛ meforo soro a wowɔ hɔ na mekɔsɛw me kɛtɛ asaman a wo ni
sɛ mefa adekyee ntaban mitu mekɔtena po akyi nohɔ a
ɛhɔ nso na wo nsa bɛkɔ akogya me na wo nifa beso me mu
na sɛ mise esum nko mmɛkata me so na me ho hann nnan sum a
esum nso nnuru sum mma wo na anadwo hran sɛ awia esum ne hann yɛ wo pɛ
m akwaa nyinaa wo na wobɔe wokekaa me sisii anim wɔ me na yam
mekamfo wo efisɛ ɛsɛ sɛ wosuro wo nea woyɛ nyinaa yɛ hu na ɛyɛ nwonwa minim ne nyinaa wɔ me koma mu
bere a wɔreyɛ me nnompe no wɔkeka sisii anim brɛoo wɔ me na yafunu mu bere a merenyin dinn wɔ hɔ no na wunim sɛ mewɔ hɔ
wuhuu me ansa na wɔrewo me nna dodow a woatwa ama me no ansa na ɛrebefiti ase no na woakyerɛw wɔ wo nhoma mu dedaw
o onyankopɔn ɛyɛ den sɛ mehu wo nsusuwii sɛ ne dodow yɛ ahe
sɛ mise mɛkan a ne dodow bɛboro mpoano anhwea mesɔre a meda so ne wo wɔ hɔ
o onyankopɔn me pɛ ne sɛ anka wubekum amumɔyɛfo me pɛ ne sɛ basabasayɛfo begyaa me haw
wɔka amumɔyɛsɛm fa wo ho wɔka bɔne fa wo din ho
o awurade mikyi wɔn a wokyi wo na mimmu wɔn a wɔsɔre tia wo no nso
mikyi wɔn kɔkɔɔkɔ mefa wɔn sɛ m atamfo
hwehwɛ me mu o onyankopɔn na hu m adwene sɔ me hwɛ na hu m adwene
na hwɛ sɛ amane kwan bi wɔ me hɔ na gya me kɔ daa kwan so
awurade gye me fi nnebɔneyɛfo nsam na bɔ me ho ban fi basabasayɛfo nsam
daa wɔdwene bɔne ho na wɔakɔka ntɔkwaw
wɔn tɛkrɛma te sɛ awɔ a bɔre ahyɛ wɔn ma
awurade bɔ me ho ban fi amumɔyɛfo tumi ase gye me fi basabasayɛfo a wɔdwene tia me pɛ m asehwe no nsam
ahantanfo asum me firi wɔasum wɔn mfiri na ɔkwan ho nyinaa wɔasunsum mfiri repɛ me ayi me
meka kyerɛ awurade se wone me nyankopɔn tie me sufrɛ na boa me awurade
awurade me nyankopɔn me hwɛfo dennen woabɔ me ho ban wɔ ɔko mu
awurade mfa nea amumɔyɛfo hwehwɛ mma wɔn mma wɔn nsusuw bɔne no nnni nkonim
mma m atamfo nnni nkonim ma ahunahuna a wɔrehunahuna me no ntew mfa wɔn so
ma nnyansrama ngu wɔn so ma wɔntow wɔn ngu amoa donkudonku a wɔrentumi mfi bio mu
ma wɔn a wɔka nsɛmmɔne gu wɔn yɔnkonom so no nni nkogu ma bɔne nni basabasayɛfo so na ɛnsɛe wɔn
awurade minim sɛ woko gye ahiafo ma wonya wɔn kyɛfa
atreneefo bɛkamfo wo ampa wɔbɛtena nkwa mu wɔ wo nkyɛn
merefrɛ wo awurade boa me mprempren sɛ mefrɛ wo a gye me so
gye me mpaebɔ sɛ aduhuam ne me nsa a mapagyaw sɛ anwummere afɔrebɔ
awurade wɛn m ano na ɔwɛmfo mmɛwɛn m anofafa
twe me fi bɔne a mepɛ sɛ meyɛ ho na mma memmfa me ho mmmɔ nnebɔneyɛfo wɔ wɔn amumɔyɛ mu na mma mennkɔ wɔn adidi ase
onipa pa betumi atwe m aso aka m anim ayamye so nanso menhwehwɛ nnebɔneyɛfo nkyɛn anuonyam efisɛ daa mebɔ mpae tia wɔn nneyɛe bɔne no
sɛ wɔtow wɔn ahemfo fi abotan mmepɔw so bɛhwe fam a nnipa begye adi sɛ me nsɛm a meka no yɛ nokware
wɔte sɛ dua a wɔapae mu na wɔatwitwa mu asinasin saa na wɔn nnompe bɛbɔ ahwete wɔ damoa ho
nanso awurade me nyankopɔn mekɔ so de me ho to wo so mehwehwɛ wo banbɔ mma me nnwu
bɔ me ho ban fi mfiri a wɔasunsum me no mu ne nnebɔneyɛfo firi mu
ma nnebɔneyɛfo no ara firi nyi wɔn na menkɔ me baabi asomdwoe mu
misu frɛ awurade sɛ ɔmmoa me mesrɛ no
meka me nsɛm nyinaa kyerɛ no meka me haw nyinaa kyerɛ no
sɛ mereyɛ apa abaw a onim nea ɛsɛ sɛ meyɛ ɔkwan a menam so no m atamfo asum me firi wɔ so
sɛ mehwɛ me ho a minhu ɔboafo biara ɔbanbɔfo nso nni hɔ obiara nso nhwɛ me
awurade misu frɛ wo sɛ boa me wo awurade wone me hwɛfo wone nea ne ho hia me wɔ m asetena nyinaa mu
tie me sufrɛ na boa me efisɛ m aba mu abu gye me fi m atamfo nsam efisɛ wɔyɛ den ma me dodo
yi m awerɛhow fi me so na esiane papa a woayɛ me nti mɛkamfo wo wɔ wo nkurɔfo gua a wɔabɔ mu
awurade tie me mpaebɔ wo trenee mu tie m adesrɛ gye me so wɔ wo nokware turodoo mu
nsɔ me w akoa nhwɛ obiara nyɛ pɛ w anim
me tamfo apɛ me anya me na wadi me so koraa ɔde me ato afiase sum mu na mayɛ sɛ wɔn a wowuwui dedaadaw no
ɛno nti mereyɛ apa abaw m aba mu abu
mekae mmere a atwam no midwen nea woayɛ nyinaa mekae wo nnwuma nyinaa
mepagyaw me nsa kyerɛ wo so wɔ mpaebɔ mu wo ho sukɔm de me kra sɛ asase kesee
awurade bua me mprempren ara m anidaso asa mfa wo ho nhintaw me anyɛ saa a mɛfra nsamanfo mu
daa anɔpa kae me wo dɔ a wodɔ me no efisɛ mede me ho to wo so me mpaebɔ ba wo nkyɛn kyerɛ me kwan a memfa so
awurade mekɔ wo nkyɛn kɔpɛ hintabea gye me fi m atamfo nsam
woyɛ me nyankopɔn kyerɛ me na menyɛ w apɛde hwɛ me yiye na kyerɛ me kwan pa a memfa so
gye me awurade sɛnea woahyɛ me bɔ no fa wo papayɛ so gye me fi ɔhaw mu
esiane ɔdɔ a wodɔ me nti kum m atamfo na sɛe wɔn a wɔhyɛ me so nyinaa efisɛ meyɛ wo somfo
kamfo awurade me hwɛfo ɔkyerɛkyerɛ me siesie me ma ɔko
ɔyɛ me hwɛfo me guankɔbea ne m agyenkwa a mede me ho to ne so ɔbrɛ aman a wɔhyɛ m ase no ase
awurade dɛn ne onipa a wuhu no yi onipa teta a w ani ku ne ho
ɔte sɛ mframa mu tutuw ne nna te sɛ sunsuma a ɛretwam
o awurade pae ɔsoro mu na sian bra fam fa wo nsa ka mmepɔw na ebefi wusiw
ma anyinam mpaapae na bɔ w atamfo hwete tow w agyan na wonguan
fi soro sian yi me fi subon mu na gye me gye me fi ananafo tumi ase
wɔn a wɔnka nokware na mpo wotwa atoro wɔ ntanka akyi no
mɛto dwom foforo ama wo o onyankopɔn mɛbɔ sanku na mato dwom mama wo
ma ahene nni nkonim na gye wo somfo dawid
gye me fi m atamfo atirimɔdenfo nsam gye me fi ananafo tumi ase wɔn a wɔnka nokware na mpo wotwa atoro wɔ ntanka akyi no
ma yɛn mma mmarima nnyin wɔ wɔn mmabun mu sɛ afifide a enyin ahoɔden so no ma yɛn mma mma nyɛ sɛ ɔman adum a wɔde asiesie ahemfi twea so
ma yɛmfa afude nyinaa bi nhyɛ pata so ma ma yɛn nguan nwo mpempem
ma yɛn anantwi nwo bebree a wɔmpɔn na wɔn mu bi nso nyera mma osu ne awerɛhow mma yɛn aborɔn so
nhyira nka ɔman a ɛbɛba mu saa ama no nhyira nka nnipa a wɔn nyankopɔn ne awurade
mɛpae mu maka wo kɛseyɛ me nyankopɔn ne me hene mɛda wo ase daa nyinaa
da biara mɛda wo ase mɛkamfo wo daa nyinaa
awurade yɛ kɛse na ɛsɛ sɛ wɔkamfo no ne kɛseyɛ boro adwene so
wɔbɛkamfo nea woayɛ fi nkyirimma so kosi nkyirimma so wɔbɛka wo nnwuma akɛse no
wɔbɛka w anuonyam ne wo tumi ho asɛm na medwen w anwonwadwuma no ho
nnipa bɛka wo nnwuma akɛse ho asɛm na mɛda wo kɛseyɛ adi
wɔbɛka wo papayɛ ho asɛm na wɔato w ayamye nso ho dwom
awurade yɛ ɔdɔ ne mmɔborɔhunufo ne bo kyɛ fuw na n adɔe dɔɔso
oye ma obiara na ɔwɔ ahummɔbɔ ma n abɔde
awurade w abɔde nyinaa bɛkamfo wo na wo nkurɔfo nyinaa bɛda wo ase
wɔbɛka anuonyam a ɛwɔ w adehye tumi no ho asɛm na wɔaka wo tumi no ho asɛm nso
sɛnea ɛbɛyɛ a obiara behu wo nnwuma akɛse no ne w ahemman a anuonyam ne tumi wɔ mu no
w ahenni to rentwa da na woyɛ ɔhene daa daa awurade hyɛ bɔ a odi so na biribiara a ɔyɛ yɛ pɛ
ɔboa wɔn a wɔwɔ ɔhaw mu ɔpagyaw wɔn a wɔahwe ase
ani nyinaa hwɛ wo kwan na woma wɔn aduan wɔ ne bere mu
woma wɔn dodow na nea ehia obiara no wode ma no
awurade yɛ trenee wɔ nea ɔyɛ biara mu ohu mmɔbɔ wɔ ne nneyɛe mu
ɔbɛn wɔn a wɔfrɛ no no wɔn a wɔfrɛ no nokware mu no
wɔn a wodii no ni no ɔma wɔn nea ehia wɔn otie wɔn sufrɛ gye wɔn
ɔbɔ obiara a ɔdɔ no no ho ban na ɔbɛsɛe amumɔyɛfo
mɛkamfo awurade daa ma abɔde nyinaa nkamfo ne din kronkron no daa daa
kamfo awurade me kra kamfo awurade
meda so te ase yi mɛkamfo no mɛto me nyankopɔn dwom me nkwa nna nyinaa
mommfa mo ho nnto ahemfo so efisɛ onipa rentumi nnye wo
sɛ wowu a wɔsan kɔ mfutuma mu saa da no wɔn nsusuwii nyinaa ba n awiei
nhyira nka nea ɔwɔ yakob nyankopɔn sɛ ne boafo na ɔde ne ho to n awurade ne ne nyankopɔn
nea ɔbɔɔ soro asase ne ɛpo ne nea ɛwɔ mu nyinaa no so no odi ne bɔhyɛ so daa
odi ma wɔn a wɔhyɛ wɔn so na ɔma wɔn a ɔkɔm de wɔn nso aduan awurade gyaa nneduafo
na ɔma anifuraefo hu ade ɔma wɔn a wɔahwe ase so ɔdɔ n atreneefo
ɔbɔ ahɔho a wɔte yɛn asase so ho ban ɔboa akunafo ne nyisaa na mmom ɔsɛe amumɔyɛfo nsusuwii
awurade yɛ ɔhene daa daa wo nyankopɔn o sion bedi hene daa nyinaa kamfo awurade
kamfo awurade eye sɛ wɔto ayeyi dwom de kamfo onyankopɔn eye na ɛfata sɛ wɔkamfo no
awurade resesɛw yerusalem ɔde wɔn a wotu fii hɔ no resan aba
ɔsa wɔn a wɔn koma atu yare na ɔkyekyere wɔn akuru
wadwen nsoromma dodow ne din a ɔde bɛma wɔn mu biara no ho dedaw
yɛn awurade so na ɔyɛ ɔkɛse obi nte ne nyansa ase
ɔma ahobrɛasefo so na obubu amumɔyɛfo gu fam
monto ayeyi nnwom mma awurade mommɔ nnwom wɔ sanku so mma onyankopɔn
ɔma omununkum trɛw ɔsoro ani ɔma asase osu ɔma sare nyin mmepɔw so
ɔma mmoa aduan na sɛ kwaakwaadabi mma su frɛ no a ɔma wɔn aduan di
n anikade nni apɔnkɔ a wɔn ho yɛ den ne asraafo akokodurufo mu
na mmom n ani gye wɔn a wodi no ni ne wɔn a wɔde wɔn ho to ne dɔ a ɛwɔ hɔ daa no so no ho
kamfo awurade o yerusalem kamfo wo nyankopɔn o sion
ɔma w apon mu yɛ den ohyira mo nkurɔfo
ɔkora mo ahye so na ɔma mo awi pa
ɔkasa kyerɛ asase na nea ɔka biara wɔyɛ no ntɛm so
ɔtɔ sukyerɛmma sɛ nnaso na ɔtrɛw obosu nsukyenee mu sɛ mfutuma
ɔtɔ asukɔtweaa sɛ mmosea obi ntumi nnyina awɔw a ɔde ba ano
na afei ɔkasa ma sukyerɛmma no nan ɔbɔ mframa ma nsu teɛ
ɔkasa kyerɛ ne nkurɔfo ɔhyɛ mmara ma israel
ɔnyɛɛ eyi mmaa aman foforo biara wonnim ne mmara kamfo awurade
kamfo awurade mo a mote ɔsorosoro monkamfo awurade mfi soro
n abɔfo ne ne soro asafodɔm nyinaa monkamfo awurade
kamfo no owia ne ɔsram kamfo no nsoromma a mohyerɛn
kamfo no ɔsorosoro ne nsu a ɛboro wim so
momma wɔn nyinaa nkamfo awurade din ɔkasae na wɔbɔɔ wɔn
ɔkasae na wɔde wɔn tuatuaa nea wɔwɔ hɔ yi afebɔɔ na wɔrentumi mmu so
kamfo awurade fi asase so nsuboa ne po ase pɛɛ
anyinam ne asukɔtweaa sukyerɛmma ne omununkum mframa a ano yɛ den a mutie ne nne nyinaa
kamfo no nkoko ne mmepɔw nnua a ɛsow aba ne kwae
mmoa nyinaa wɔn a wodwo ne wɔn a wɔkeka wɔn a wɔwea fam ne nnomaa
kamfo no ahene ne nnipa ahenemmabarima ne wɔn a wodi ahene nyinaa
mmeawa ne mmerante mmasiriwa ne mmofra nso
ma wɔn nyinaa nkamfo awurade din ne din so sen edin biara n anuonyam korɔn sen asase ne soro
ɔmaa ne man ahoɔden enti ne mamfo nyinaa kamfo no nnipa a wɔwɔ israel a ɔpɛ wɔn asɛm no kamfo awurade
kamfo awurade to dwom foforo ma awurade kamfo no wɔ ne gyidifo bagua mu
ma w ani nnye israel wo boafo nti momma mo ani nnye sionfo esiane mo hene nti
momfa asaw nkamfo ne din mommɔ nkyene ne nsanku nkamfo ne din
awurade ani gye ne nkurɔfo ho ɔma ɔhobrɛaseni di nkonim de hyɛ no anuonyam
momma onyankopɔn ani nnye wɔ wɔn nkonimdi mu na wɔnto ahosɛpɛw nnwom anadwo mu nyinaa
wɔrekamfo onyankopɔn no wɔnteɛm dennen bere a wokita wɔn nkrante nnamnnam no a
wɔde bedi aman so na wɔatwe nnipa aso
na wɔakyekyere ahene wɔ nkɔnsɔnkɔnsɔn mu wɔn mpanyimfo daban nkɔnsɔnkɔnsɔn mu
na wɔatwe aman aso sɛnea onyankopɔn ahyɛ no eyi ne onyankopɔn nkurɔfo nkonimdi kamfo awurade
kamfo awurade kamfo awurade wɔ ne fi kamfo ne tumi wɔ soro
kamfo no wɔ nneɛma akɛse a wayɛ no ho kamfo ne kɛseyɛ
momfa ntorobɛnto nkamfo no momfa asanku ne bɛnta nkamfo no
momfa nkyene ne asaw nkamfo no momfa asanku ne mmɛn nkamfo no
momfa kyɛnkyɛnn nkamfo no mommɔ kyɛnkyɛnn dennen nkamfo no
momma nea ɛhome nyinaa nkamfo awurade kamfo awurade
﻿ israel hene salomo dawid ba no mmebusɛm nie
sɛ nnipa mfa nhunu nyansa ne nkyerɛkyerɛ sɛ wɔmfa nhunu nhunumu nsɛm mu
sɛ wɔmfa nnye nimdeɛ nkyerɛkyerɛ tenenee atemmuo ne adeɛ a ɛtene
sɛ wɔmfa nkyerɛ ntetekwaa aniteɛ aberanteɛ nso nimdeɛ ne adwempa
na onyansafoɔ ntie na ne nimdeɛ nnɔɔso na onimdefoɔ mfa nnya atɛmpa
sɛ wɔmfa nhunu abebusɛm ne akasabebuo anyansafoɔ nsɛm ne wɔn mmɛ mu
awurade suro ne nimdeɛ mfitiaseɛ agyimifoɔ bu nyansa ne nkyerɛkyerɛ animtia
me ba tie w agya akwankyerɛ na mpo wo na nkyerɛkyerɛ
na ɛyɛ wo tiri animuonyam abotire ne wo kɔn mu ntweaban
me ba sɛ nnebɔneyɛfoɔ gyegye wo a mpene
sɛ wɔse bra ma yɛnkɔ mogya ho adɛm ma yɛnkɔtɛ deɛ ɔdi bem kwa
ma yɛmmemene wɔn anikan sɛ asamando ne amudifoɔ sɛ wɔn a wɔsiane kɔ amena mu
yɛbɛnya adeɛ a ne boɔ yɛ den nyinaa yɛde asadeɛ bɛhyɛ yɛn afie ma
fa wo kyɛfa bɛbɔ yɛn deɛ mu yɛn nyinaa bɛnya kotokuo baako
me ba wo ne wɔn nnnante ɔkwan so twe wo nan firi wɔn sa so
na wɔn nan tu mmirika kɔ bɔne mu na wɔyɛ ntɛm hwie mogya gu
na kwa ara na wɔasum fidie ntakraboa nyinaa anim
nanso wɔn ara wɔn mogya ho na wɔkɔ adɛm wɔtɛ wɔn ara wɔn kra
saa na amim mu mfasopɛfoɔ nyinaa akwan teɛ ɛfa ne wuranom kra kɔ
nyansa team mmorɔno so ɔma wɔte ne nne mmɔntene so
ɔteam adwabirem tire kuro mu kuro apono ano ɔka ne nsɛm sɛ
da bɛn ara na mo ntetekwaa mobɛpɛ ntetekwaasɛm akɔsie na afɛdifoɔ bɛpɛ wɔn afɛdie na nkwaseafoɔ akyiri nimdeɛ
monnane mo ho mma me kasakyerɛ hwɛ mɛworo me honhom ama mo mɛma moahunu me nsɛm
sɛ mafrɛ na mokame matene me nsam na obi mfa nyɛ hwee
na moto m afotuo nyinaa twene na me kasakyerɛ no mompɛ nti
me nso mɛsere mo mo amaneɛ mu mo ahopopoɔ bɛba no mɛyi mo ahi
mo ahopopoɔ ba sɛ aprannaa na mo amaneɛ ba sɛ ahum ahohiahia ne ahokyere ba mo so a
ɛno na wɔbɛfrɛ me na merennye so wɔbɛhwehwɛ me nhema na wɔrenhu me
ɛsiane sɛ wɔkyiri nimdeɛ na wɔampɛ awurade suro
wɔampɛ m afotuo na wɔpoo me kasakyerɛ nyinaa
enti wɔbɛdi wɔn kwan so aba na wɔn agyina a wɔtutuiɛ amee wɔn
na ntetekwaa akyirisan bɛku wɔn na nkwasea yiedie bɛsɛe wɔn
na deɛ ɔtie me no deɛ ɔbɛtena hɔ komm na ne ho adwo no a ɔnsuro mmusuo
me ba sɛ wotie me nsɛm na wode me mmara nsɛm sie wo nkyɛn
sɛ wobɛyɛ aso atie nyansa na woakom w akoma ama nteaseɛ
aane sɛ wosu frɛ nhunumu na woma wo nne so frɛ nteaseɛ
sɛ wohwehwɛ n akyiri kwan sɛ dwetɛ na wobɔre hwehwɛ no sɛ akoradeɛ a ahunta a
ɛno na wobɛhunu awurade suro na woahunu nyankopɔn ho nimdeɛ
na awurade na ɔma nyansa n anomu na nimdeɛ ne nteaseɛ firi ba
ɔkora nyansa mapa ma teefoɔ ɔyɛ ɛkyɛm ma wɔn a wɔnam pɛpɛ
sɛ ɔbɛkari atemmuo akwan na wahwɛ n ahotefoɔ kwan so
ɛno na wobɛhunu tenenee ne atemmuo ne adeɛ a ɛtene ne ɔkwan pa nyinaa mu
sɛ nyansa ba w akoma mu na nimdeɛ sɔ wo kra ani a
adwempa bɛhwɛ wo so na nteaseɛ abɔ wo ho ban
na ayi wo afiri bɔne kwan mu ne onipa a ɔka nsɛm akontonkyi ho
afiri wɔn a wɔgya akwantenenee hɔ kɔnante sum akwan soɔ no ho
wɔn a wɔn ani gye bɔneyɛ ho wɔdi bɔne akontonkyisɛm ho ahurisie
wɔn a wɔn atempɔn kyeakyea na wɔn akwan danedane
na ayi wo afiri ɔbaa sansani nsam afiri ɔbaa sansani a ɔka adɔkɔdɔkɔsɛm no nsam
ɔno na wapo ne mmabaaberɛ mu kunu na ne werɛ afiri ne nyankopɔn apam
na ne fie kom kɔ owuo mu na n akwan kɔ asamanfoɔ mu
wɔn a wɔkɔ ne ho mu biara nsane na wɔrensi nkwa akwan mu
na woafa nnipa pa kwan so na woadi ateneneefoɔ kwan so
na teefoɔ na ɛbɛtena asase no soɔ na wɔn a wɔyɛ pɛ no na ɛbɛtena mu
na wɔbɛtwa abɔnefoɔ afiri asase so na wɔatu nkontompofoɔ afiri so
me ba mma wo werɛ mmfiri me mmara na ma w akoma nni me mmara nsɛm so
ɛfiri sɛ onyinkyerɛ nkwa mfeɛ ne asomdwoeɛ na ɛde bɛka wo ho
mma adɔeɛ ne nokorɛ nnnyaa wo fa kyekyere wo kɔn twerɛ no w akoma pono so
ɛnna wobɛnya adom ne nimdeɛ pa nyankopɔn ne nnipa anim
fa w akoma nyinaa bata awurade ho na mfa wo ho ntwere w ankasa wo nteaseɛ
fa w akwan nyinaa hyɛ ne nsa na ɔno na ɔbɛtene w akwan
nyɛ w ani so onyansafoɔ suro awurade na dane firi bɔne ho
ɛbɛyɛ ahoɔden ama wo honam ne nkwahosan ama wo nnompe
fa w ahonyadeɛ hyɛ awurade animuonyam ne wo nnɔbaeɛ mu adikan nyinaa
ɛnna adedodoɔ bɛyɛ w asan amaama na wo nsa kyi amena mu nsa foforɔ bɛbu soɔ
me ba mpo awurade nkyerɛkyerɛ na mma n animka mmfono wo
na deɛ awurade dɔ no na ɔka n anim sɛdeɛ agya yɛ ne ba a ɔdɔ no no
nhyira ne onipa a ɔhunu nyansa ne onipa a ɔnya nteaseɛ
na emu adenya yɛ sene dwetɛ deɛ na ne mfasoɔ sene sika amapa
ne boɔ yɛ den sene mmota na afɛfɛdeɛ nyinaa wɔmfa nto ho
onyinkyerɛ wɔ ne nifa mu ne benkum kura adeɛ ne animuonyam
n akwan yɛ akwan a ɛyɛ fɛ na n asa nyinaa yɛ asomdwoeɛ
ɛyɛ nkwa dua ma wɔn a wɔsɔ ne mu na nhyira ne deɛ ɔkura mu
awurade de nyansa na ɛhyɛɛ asase aseɛ ɔde nteaseɛ de ɔsoro tim hɔ
ne nimdeɛ so na abunu mu nsuo paeeɛ na mununkum sosɔ obosuo
me ba fa nyansa mapa ne adwempa sie mma no nnnane mfiri w ani so
na ayɛ nkwa ama wo kra ne animuonyam ama wo kɔn
ɛno na wobɛnante wo kwan so dwoodwoo na wo nan ansunti
sɛ wokɔda a woremmɔ binim na woda a wo nna bɛyɛ dɛ
nsuro mpofirim huyie ne abɔnefoɔ sɛeɛ a ɛbɛba
na awurade bɛyɛ w ahodasodeɛ na ɔbɛkora wo nan afiri ɛkyerɛ mu
mfa yieyɛ nkame deɛ ɛsɛ no berɛ a ɛwɔ wo tumi mu sɛ wobɛyɛ no
nka nkyerɛ wo yɔnko sɛ kɔ na bra ne ɔkyena mede bɛma berɛ a ɛwɔ wo hɔ
mpam wo yɔnko ho apammɔne berɛ a ɔne wo te hɔ dwoodwoo no
ɛne obi nnni ntɔkwasɛm kwa berɛ a ɔnyɛɛ wo bɔne biara no
ntwe otirimuɔdenfoɔ ho ninkunu nanso nyi n akwan mu biara
na ɔkɔnkɔnsani yɛ awurade akyiwadeɛ na teefoɔ na ɔne wɔn ka atirimusɛm
awurade nnome wɔ ɔbɔnefoɔ fie na ɔhyira ateneneefoɔ tenabea
aane ɔdi afɛdifoɔ ho fɛw na ɔdom ahobrɛasefoɔ
anyansafoɔ bɛnya animuonyam adi na nkwaseafoɔ deɛ wɔbɛsoa ahohora
mma montie agya akwankyerɛ na monyɛ aso na moanya nhunumu
na adenim pa na mekyerɛ mo monnnya me mmara
na na ɛberɛ a meyɛ abadoma no ɔbabanin ne ɔba korɔ ma me na ne m agya no
na ɔkyerɛkyerɛɛ me na ɔka kyerɛɛ me sɛ ma w akoma nsɔ me nsɛm mu di me mmara nsɛm so na nya nkwa
nya nyansa nya nhunumu mma wo werɛ mmfi na mmane mfiri m anomu kasa ho
nnya no na ɛbɛhwɛ wo so dɔ no na ɛbɛkora wo
nyansa ne ade titire enti nya nyansa na fa w adenya nyinaa nya nhunumu
bu no na ɛbɛma wo so sɛ woyɛ no atuu a ɛbɛhyɛ wo animuonyam
ɛbɛyɛ wo ti animuonyam abotire aane abotire fɛfɛ na ɛde bɛhyɛ woɔ
me ba tie na fa me nsɛm na wo nkwa mfeɛ adɔɔso
makyerɛ wo nyansa kwan magya wo atempɔn tee so
wo nanteɛ mu w anammɔn renkye wo na sɛ wotu mmirika a worensunti
sɔ nkyerɛkyerɛ mu dendeenden nnyaa mu kora no na ɛne wo nkwa
nkɔ abɔnefoɔ kwan mu na mfa nnipa bɔne kwan so
kwati no nsene mfa so mane firi ho na siane ho kɔ
wɔn deɛ wɔnna gye sɛ wɔayɛ bɔne ansa na wɔntumi nna gye sɛ wɔahwe obi ase ansa
na wɔdi abɔnefosɛm aduane na amimdie nsa na wɔnom
na ateneneefoɔ kwan te sɛ owia hann ɛkɔ so hyerɛn kɔduru awia ketee
abɔnefoɔ kwan te sɛ esum kabii wɔnnim deɛ wɔhunta
me ba tie me nsɛm wɛn w aso ma me kasa
mma no mmfiri w ani so fa sie w akomam tɔnn
na ɛyɛ nkwa ma wɔn a wɔhunu ne nkwahosan ma ne honam nyinaa
kora w akoma sene deɛ wode sie nyinaa na emu na nkwa adifire fire
yi ano kontonkyi firi wo ho na ma nkontompo ano nkɔ akyirikyiri
ma w ani nhwɛ tee na w anisuatɛtɛ ntene nhwɛ w anim
taataa w anammɔn pɛpɛɛpɛ na ma w akwan nyinaa ntim
mmane nifa anaa benkum twe wo nan firi bɔne mu
me ba tie me nyansa brɛ w aso ase ma me nteaseɛ
na woahwɛ adwempa so na w ano akora nimdeɛ
na ɔbaa sansani ano kyi ɛwoɔ sosɔ na n anomu yɛ toro sene ngo
na n akyiri yɛ nwono sɛ ɔnwono ɛyɛ nnam te sɛ nkrantɛ anofanu
ne nan siane kɔ owuo mu asamando na n anammɔn tutu korɔ
nkwa kwan deɛ ɔnkɔ ara da n anammɔn kyinkyini kɔ deɛ ɔnnim hɔ
na afei me mma montie me na monnyi mo ho mmfiri m anomu nsɛm ho
ma wo kwan mfiri ne ho nkɔ akyiri na mmɛn ne fie pono ano
na woamfa w anidie amma ebinom ne wo mfeɛ amma otirimuɔdenfoɔ
na ahɔhoɔ anni w adeɛ ammee na w adwumadeɛ antena obi hunu fie
na wo nna a ɛdi akyire no woampenepene sɛ wo nipadua ne wo honam asa
na woanka sɛ ao sɛ metanee atenetene na m akoma kyirii animka nie
na mantie m akyerɛkyerɛfoɔ na mammrɛ m aso ase mamma me nyansakyerɛfoɔ
ɛkaa kumaa sɛ ɛsii me bɔne koraa asafo ne adwabɔ mu
nom w abura mu nsuo ne nsuo a ɛsene firi wo nsutire mu
wo nsuo aniwa bɛbu so afiri adi ayɛ mmɔntene so asutene
ɛbɛyɛ wo nko ara wo dea na ɛnyɛ wo ne ahɔhoɔ biara dea
ma w abura nyɛ nhyira na wo ne wo mmeranteberɛ mu yerɛ ani nnye
na ɔte sɛ ɔtwe bereɛ dɔfo ne animuonyam wansane no ma ne mpokua nsɔ w ani daa na tɔ ne dɔ mu ntintan daa nyinaa
me ba adɛn na wotɔ ɔbaa nanani ho ntintan na wosɔ ɔbaa hɔhoɔ kokom
na onipa akwan da awurade anim na ɔtaataa n anammɔn nyinaa
ɔbɔnefoɔ amumuyɛ sɔ ne mu na ne bɔne nhoma kye no
ɔkwati atenetene nti ɔbɛwu na n agyegyentwisɛm dodoɔ nti ɔbɛyera
me ba sɛ wogyina wo yɔnko akyi sɛ wodi ɔhɔhoɔ agyinamu
sɛ wɔnam w anomu asɛm so akye wo a
yɛ yei mmom me ba na yi wo ho ɛfiri sɛ woatɔ wo yɔnko nsam kɔ kɔkoto na srɛ wo yɔnko no
mma nna nnkɔ w ani so na mma w anisuatɛtɛ nntɔ nko
yi wo ho sɛ adowa firi ɔbɔmmɔfoɔ nsam sɛ anomaa firi fidisumfoɔ nsam
ɔkwadwofoɔ kɔ tɛtea nkyɛn hwɛ n akwan na hunu nyansa
ɔno na ɔnni otitire ɔpanin anaa sodifoɔ bie
nanso ɔsiesie n aduane ahuhuberɛ na ɔboaboa n adidideɛ ano twaberɛ mu
wobɛda akɔsi da bɛn ɔkwadwofoɔ berɛ bɛn na wobɛsɔreɛ afiri wo nna mu
nna kakra nkotɔ kakra nsa a mɛpono mada kakra
ɛnna wo hia bɛto wo sɛ ɔkwanmukafoɔ ne w ahokyere sɛ ɛkyɛmkurafoɔ
onipa huhuo ne ɔbarima busuyɛfoɔ ɔde ano kontonkyi nenam
ɔbubu n ani ɔde ne nan kasa ɔde ne nsateaa kyerɛkyerɛ adeɛ
akontonkyisɛm wɔ n akomam ɔpam ne tirim apammɔne daa takrawɔgyam na ɔhyɛ
enti mpofirim na ne sɛeɛ bɛba wɔbɛbubu no amonom a wɔntumi nsa
adeɛ nsia yi na awurade tane aane na adeɛ nson na ɛyɛ ne kra akyiwadeɛ
ani a ɛtra ntɔn atorɔ tɛkyerɛma ne nsa a ɛhwie mogya a ɛdi bem guo
akoma a ɛdwene mmusuo adwene nan a ɛyɛ herɛ tu mmirika kɔ bɔne mu
ɔdansekurumfoɔ a ɔhu atorosɛm ne deɛ ɔhyɛ anuanom ntam takrawɔgyam
me ba bu w agya mmara nsɛm na nto wo na nkyerɛkyerɛ ntwene
fa kyekyere w akoma ho daa nyinaa na fa bebare wo kɔn ho hyia
wonam a ma no nkɔgya wo woda a ɛnhwɛ wo so na wonyane a ɛnyɛ wo sɛmɔdɛbɔ
na mmara nsɛm no yɛ kanea na nkyerɛkyerɛ no yɛ hann na atenetene nkaanim yɛ nkwa kwan
na ahwɛ wo so afiri ɔbaa bɔne ho afiri ɔbaa hɔhoɔ tɛkyerɛma dɔkɔdɔkɔ ho
mma w ani mmmere n ahoɔfɛ w akomam na mma no mmfa n anisuatɛtɛ nnkye wo
na ɛsiane ɔbaa dwamamfoɔ nti wɔgyee ɔbarima paanoosini na obi yere deɛ wɔgyee no ne nkwa a ne boɔ yɛ den no
onipa de ogya bɛhyɛ ne kokom a ne ntadeɛ renhyeɛ
obi bɛfa nsramma so a ne nan renhyeɛ
saa na deɛ ɔkɔ ne yɔnko yere nkyɛn teɛ na obiara a ɔkɔ ne yɔnko yere nkyɛn no renni bem
sɛ ɛkɔm de owifoɔ na ɔwia adeɛ sɛ ɔredi amee a wɔmmu no animtia
nanso sɛ wɔhu no a ɔbɔ ho mprɛnson ɔde n afideɛ nyinaa bɛma
deɛ ɔsɛe awadeɛ no nni ti deɛ ɔyɛ saa no de sɛe ne kra
mmaa ne animguaseɛ na ɔbɛnya na n ahohora no wɔmpepa
na ninkunu twetwe ɔbarima abufuhyeɛ na aweretɔ da no ɔremfa nkyɛ
ɔremmu mpata biara na woma akyɛdeɛ dɔɔso mpo a ɔrempene
me ba di me nsɛm so na fa me mmara nsɛm sie
di me mmara nsɛm so na nya nkwa na bu me mmara sɛ w aniwa kurutuawisi
fa kyekyere wo nsateaa so twerɛ no w akoma pono so
ka kyerɛ nyansa sɛ me nuabaa ne wo na frɛ nhunumu sɛ w adamfo
na ahwɛ wo so afiri ɔbaa sansani ho afiri ɔbaa sansani a ɔka adɔkɔdɔkɔsɛm ho
na mefiri me dan mpomma mu m aniahunuankansa mu mehwɛe
na mehwɛɛ ntetekwaafoɔ mu mehunuu mmɔfra no mu aberantewaa bi a ɔnni tire
ɔperee abɔntene bɛn ne ntwea na ɔsene faa ne fie kwan
ɛberɛ a adeɛ resa anwummerɛ anadwo kɔnkɔn ne sum mu
na hwɛ ɔbaa bi hyiaa no ɔfira adwamamfoɔ ntoma n akoma asene
wagyigya na n aso asoro ne nan ntena ne fie
seesei ɔwɔ mmorɔno so seesei yi ɔwɔ edwa so na ɔtetɛ ntwea nyinaa so
ɛnna ɔsɔɔ no mu na ɔfee n ano na ɔsenee n ani ka kyerɛɛ no sɛ
asomdwoeɛ afɔrebɔ da me so ɛnnɛ na mama m aboadeɛ
enti na mefiri mebɛhyiaa woɔ yi mebɛhwehwɛɛ w anim na mahu woɔ yi
mede mmomo makata me mpa so misraim nkyeremu
mede kurobo ne pɛprɛ ne duapapo mapete me nnaeɛ so
bra ma ɔdɔ mmee yɛn nkɔsi anɔpa ma yɛmfa akɔnnɔdeɛ nsɛpɛ yɛn ho
na efiewura nni fie watu kwan kɔ akyirikyiri
wafa fotoɔ ne sika akura srane korokumatwa da mu ansa na ɔbɛba fie
ɔde bradɛ pii too no ɔde n ano fremfrem nyaa no de no kɔe
ɔdii n akyi awerɛfirem sɛ nantwie a wɔrekɔku no sɛ mpokyerɛ a wɔde twe ogyimifoɔ aso
kɔsii sɛ agyan hwiree ne mmerɛboɔ mu te sɛ anomaa de ahoɔherɛ kɔ fidie mu na ɔnnim sɛ ne nkwa na ɛda mu
na afei me mma montie me na monyɛ aso mma m anomu nsɛm
mma w akoma mmmane nnkɔ n atempɔn so mfom nkɔ n akwan so
na wapirapira nnipa pii agugu hɔ na wɔn a wakunkum wɔn dɔɔso
ne fie ne asamando kwan ɛsiane kɔ owuo mpia mu
ɛno ɛnyɛ nyansa na ɛteam na nteaseɛ ma ne nne soɔ
sorɔnsorɔn atifi ɔkwan so nkwanta so na ɛgyina
na ɔteam aponkɛseɛ ho kurotia aboboano sɛ
mo mmarima na meteam mefrɛ mo na me nne gyegye ma nnipa mma
mo ntetekwaa momma mo ani nte na mo nkwaseafoɔ monnya nhunumu akoma
montie na merebɛka nsɛm a emu da hɔ na m anomu bue de nsɛm a ɛtene ba
na nokorɛ firi m anomu na m ano akyiwadeɛ ne abɔnefosɛm
m anomu nsɛm nyinaa nam tenenee mu adeɛ a akyinkyim anaasɛ ɛkyea nni mu
ne nyinaa mu da hɔ ma nhunumufoɔ na ɛtene ma wɔn a wɔahunu nimdeɛ
momfa m atenetene na ɛnyɛ dwetɛ na momfa nimdeɛ na monnya sika a wɔayiyi mu
na nyansa yɛ sene mmota na afɛfɛdeɛ nyinaa wɔmfa nto ho
me nyansa me ne aniteɛ na ɛteɛ na adwempa nimdeɛ na mehunu
awurade suro ne bɔne tane ahokyerɛ ahantan ɔkwammɔne ne akontonkyisɛm ano na mekyire
afotuo ne nyansahunu wɔ me mene nhunumu mmaninyɛ wɔ me
me so na ahemfo nam di hene na atitire hyɛ mmara tenenee
me so na mpanimfoɔ nam di panin ne aberempɔn ne asase so atemmufoɔ nyinaa
me deɛ medɔ wɔn a wɔdɔ me na wɔn a wɔhwehwɛ me ntɛm hu me
ahonyadeɛ ne animuonyam wɔ me hɔ ahodeɛ a ɛkyɛre ne tenenee
m aba yɛ sene sika ne sika amapa na me nnɔbaeɛ sene dwetɛ a wɔayiyi mu
tenenee tempɔn mu na menam atemmuo akwan so pɛ
sɛ merema m adɔfo adi adeɛ na mahyɛ wɔn adekorabea amaama
awurade bɔɔ me de firii n adwuma ase ne nnwuma a ɛfiri teteete no mu adikan
ɔde me sii hɔ firi tete nteredee firi mfitiaseɛ ansa na asase reba
abunu nni hɔ no na wɔawo me nsutire a ɛba nsuo pii nni hɔ no
wɔnnya mfaa mmepɔ nsisii hɔ na nkokoɔ nnya mmaeɛ no na wɔawo me
ɔnnya nyɛɛ asase ne wiram ne wiase mfuturo no
ɔsiesiee ɔsoro no na mewɔ hɔ berɛ a ɔtwaa abunu ani kɔntɔnkrɔn no
ɔde mununkum sensɛnee soro pintinn na ebunu mu nsuo aniwa paee denden
ɔtwaa ɛpo hyeɛ na nsuo antra na ɔde asase fapem too hɔ no
na mewɔ ne nkyɛn sɛ ne dwumfoɔ panin na meyɛ n adɔdeɛ daa daa na m ani gye n anim berɛ nyinaa mu
na m ani gye ne wiase asase so na m ani ka wɔ nnipa mma mu
na afei mma montie me na nhyira ne wɔn a wɔdi m akwan soɔ
montie atenetene na monhunu nyansa na monnte atua
nhyira ne onipa a ɔtie me na ɔwɛn m apono ano daa daa na ɔhwɛ m aboboano aponnwa soɔ
na deɛ ɔhu me no hunu nkwa na ɔnya awurade hɔ anisɔ
na deɛ ɔfom me no di ne kra aborɔ wɔn a wɔtane me nyinaa dɔ owuo
nyansa asi ne dan wasene n adum nson
wakum ne mmoa wafra ne nsa na wasiesie ne pono nso
wasoma ne mmaawa ɔkɔteam kuro mu sorɔnsorɔmmea so sɛ
deɛ ɔyɛ atetekwaa mmane ha na deɛ ɔnni tire no ɔse no sɛ
mommra mmɛdi m aduane no bi na monnom me nsa a mafra no bi
monnyaa ntetekwaayɛ na monnya nkwa na monnante nhunumu kwan so
deɛ ɔtenetene ɔfɛdifoɔ no soa aniwuo na deɛ ɔka ɔbɔnefoɔ anim no nya nkekaeɛ
nka ɔfɛdifoɔ anim na wantane wo ka onyansafoɔ anim na ɔbɛdɔ wo
tu onyansafoɔ fo na ɔbɛkɔ so ahunu nyansa ma ɔteneneeni nhunu de na ɔbɛkɔ so n adenim mu
ampa ara nyansa mfitiaseɛ ne awurade suro na ɔkronkronni no ho nimdeɛ ne nhunumu
na me nti na wo nna bɛdɔɔso na wɔde nkwa mfeɛ bɛka wo ho
sɛ wohunu nyansa a wohunu fa na sɛ wodi fɛw a wo nko na wobɛsoa
ɔbaa kwasea yɛ ɔkasafoɔ tibɔnkɔso a ɔnnim hwee
ɔtena ne fie aboboano kuro mu sorɔnsorɔn hɔ adwa so
sɛ ɔrefrɛ wɔn a wɔresene ɔkwan soɔ wɔnam wɔn nkwammɔeɛ so tee no sɛ
deɛ ɔyɛ atetekwaa mmane ha na deɛ ɔnni tire nso ɔse no sɛ
nsuo a wɔwia yɛ fremfrem na ahuntaduane yɛ dɛ
nso onii no nnim sɛ nsamanfoɔ wɔ hɔ asamando abunu mu na wɔn a wahyia wɔn no wɔ
salomo mmebusɛm ɔba nyansafoɔ ma n agya ani gye na ɔba kwasea deɛ ɔhyɛ ne na awerɛhoɔ
ɔbɔnefoɔ akoradeɛ nyɛ mfasoɔ biara na tenenee gye onipa firi owuo mu
awurade mma ɛkɔm nne ɔteneneeni kra na abɔnefoɔ adepɛ deɛ ɔka gu
ohia bɛhia deɛ ɔtwentwɛn ne nsa aseɛ na nsiyɛfoɔ nsa ma wɔnya wɔn ho
deɛ ɔboaboa ano ahuhuberɛ no yɛ ɔba nyansafoɔ na deɛ ɔtɔ nko twaberɛ no yɛ ɔba a ɔhyɛ aniwuo
nhyira da ɔteneneeni atifi na akakabensɛm kata abɔnefoɔ ano
ɔteneneeni nkaeɛ yɛ nhyira na abɔnefoɔ din bɛporɔ
akoma mu nyansafoɔ gye mmara nsɛm na ogyimifoɔ kurokurofoɔ bɛhwe ase
deɛ ɔnam pɛyɛ mu no nam dwoodwoo na deɛ ɔkyea n akwan no wɔbɛhu no
deɛ ɔbu ani no yi awerɛhoɔ na ogyimifoɔ kurokurofoɔ bɛhwe ase
ɔteneneeni ano yɛ nkwa nsutire na akakabensɛm kata abɔnefoɔ ano
ɔtane hwanyan ntɔkwa na ɔdɔ kata mfomsoɔ nyinaa so
nhunumufoɔ anomu na wɔhunu nyansa na abaa fata deɛ ɔnni tire akyi
anyansafoɔ kora nimdeɛ na ogyimifoɔ ano yɛ abuo a ɛbɛn
ɔdefoɔ ahonyadeɛ ne ne kuro a ɛyɛ den mmɔborɔfoɔ abuo a ɛbu wɔn ne wɔn hia
ɔteneneeni adeyɛ ma nkwa ɔbɔnefoɔ nnɔbaeɛ deɛ ɔde yɛ bɔne
deɛ ɔbu atenetene fa nkwa kwan so na deɛ ɔpo animka no fom kwan
deɛ ɔkata nitan soɔ no wɔ atorɔ ano na deɛ ɔtwirie no yɛ ɔkwasea
mfomsoɔ mpa ɔkasa dodoɔ mu na deɛ ɔsianka n ano yɛ onimdefoɔ
ɔteneneeni tɛkyerɛma yɛ dwetɛ a wɔayiyi mu abɔnefoɔ akoma deɛ ɛmfra
ɔteneneeni ano yɛne nnipa pii na agyimifoɔ deɛ etire a wɔnnie nti wɔwuwu
awurade nhyira na ɛyɛ ɔdefoɔ na ɔmfa awerɛhoɔ nka ho
amumuyɛ yɛ ɔkwasea sɛ agorɔ na nyansa yɛ onipa a ɔwɔ nhunumu fɛ
ɔbɔnefoɔ adeɛ a ɔsuro ara na ɛbɛba ne soɔ na ateneneefoɔ adeɛ a wɔpɛ no wɔbɛma wɔn
sɛ ahum tu twam a na ɔbɔnefoɔ nni hɔ bio na ɔteneneeni yɛ daa nnyinasoɔ
sɛ nsa kekakeka yɛ ɛse na wisie yɛ aniwa no sɛ onihafoɔ yɛ wɔn a wɔsoma no ne no
awurade suro to nna so na abɔnefoɔ mfeɛ deɛ wɔbɛtwa so
teneneefoɔ anidasoɔ bɛyɛ anigyeɛ na deɛ abɔnefoɔ hwɛ no kwan no bɛyera
awurade akwan yɛ ahoɔden ma pɛyɛfoɔ na ɛyɛ ɔsɛeɛ ma amumuyɛfoɔ
ɔteneneeni remfiri n ananmu da biara da na abɔnefoɔ deɛ wɔrentena asase so
ɔteneneeni ano yi nyansa adi na tɛkyerɛma kontonkyi deɛ wɔbɛtwa
ɔteneneeni ano nim adeɛ a ɛsɔ ani na abɔnefoɔ ano di akontonkyisɛm
nsisie nsania yɛ awurade akyiwadeɛ na abrammo a ɛtene no yɛ no anisɔ
ahantan ba a na aniwuo ba na ahobrɛasefoɔ na nyansa ne wɔn teɛ
teefoɔ pɛyɛ bɛgya wɔn na nkontompofoɔ nnaadaa bɛsɛe wɔn
adedodoɔ nyɛ mma hwee abufuo da na tenenee gye onipa firi owuo mu
pɛyɛfoɔ tenenee bɛtene ne kwan na ɔbɔnefoɔ deɛ ɔbɛhwe ase n abɔnefosɛm mu
teefoɔ tenenee bɛgye wɔn na nkontompofoɔ deɛ mmusubɔ mu na wɔbɛkye wɔn
onipa bɔne wu a n anidasoɔ yera na amumuyɛfoɔ kwanhwɛ yera
wɔbɛyi ɔteneneeni afiri ahohiahia mu na ɔbɔnefoɔ abɛsi n ananmu ahunu amane
ɔdebɔneyɛni de n ano sɛe ne yɔnko na teneneefoɔ nimdeɛ na wɔde bɛyi wɔn
teneneefoɔ di yie a ɔman ho sane wɔn na abɔnefoɔ sɛe a wɔhuro
ɛnam teefoɔ nhyira so na wɔma kuro soɔ na ɛnam abɔnefoɔ anomu nsɛm so na wɔbɔ no
deɛ ɔyi ne yɔnko ahi nni ti na nhunumu nipa mua n ano
nsekuni nenam yi ahuntasɛm adi na nokorɛ honhom kata asɛm so
deɛ akwankyerɛ nnie no ɔman hwe ase na ɔmannwoeɛ wɔ agyinatufoɔ dodoɔ mu
deɛ ɔdi hɔhoɔ agyinamu no ɛbɛwie no bɔne na deɛ ɔtane agyinamudeɛ no aso mu dwo no
ɔbaa a n anim teɛ nya animuonyam na ɔhoɔdenfoɔ deɛ ɔnya ahonyadeɛ kwa
ɔyamyiefoɔ yɛ ne kra yie na otirimuɔdenfoɔ ha ɔno ara ne honam
ɔbɔnefoɔ yɛ adwuma hunu na deɛ ɔgu tenenee no nya nokorɛ akatua
deɛ ɔtim tenenee mu no kɔ nkwa mu na deɛ ɔti bɔne no nya owuo
awurade akyiwadeɛ ne akoma kontonkyifoɔ na wɔn a wɔn kwan yɛ pɛ sɔ n ani
ampa ara ɔbɔnefoɔ renni bem na teneneefoɔ asefoɔ deɛ wɔbɛgye wɔn
sɛ sika adwinneɛ teɛ wɔ prako hwene mu no sɛ ɔbaabereɛ a wapo deɛ ɛfata teɛ ne no
teneneefoɔ adeɛ a wɔpɛ yɛ papa nko ara na abɔnefoɔ deɛ anidasoɔ dane wɔn abufuo
obi wɔ hɔ a ɔpete nanso ɔkɔ so dɔre ara na obi di adɔna tra so nanso ɛhia no ara
nhyira kra bɛdɔre sradeɛ na deɛ ɔma ebinom meeɛ nso bɛmee
deɛ ɔkora aburoo no nkurɔfoɔ dome no na nhyira ba deɛ ɔtɔn no so
deɛ ɔpɛ papa akyiri kwan no hwehwɛ anisɔ na deɛ ɔdi bɔne akyire no ɛba ne so
deɛ ɔde ne ho to n ahonyadeɛ soɔ no bɛhwe ase na ateneneefoɔ bɛyɛ frɔmfrɔm sɛ ahahan
deɛ ɔha ne fie bɛdi mframa na ogyimifoɔ bɛyɛ akoma mu nyansafoɔ akoa
ɔteneneeni aba yɛ nkwa dua na onyansafoɔ deɛ ɔnya akra tete atwerɛ a wɔgye to mu binom ka no sɛ na mmaratofoɔ sɛe akra
hwɛ sɛ wɔtua ɔteneneeni ka asase so a na nkantom ɔbɔnefoɔ ne omumuyɛfoɔ
deɛ ɔdɔ atenetene dɔ nimdeɛ na deɛ ɔtane animka di mmoasɛm
onipa pa nya awurade anim anisɔ na onipa busuyɛfoɔ deɛ ɔbu no fɔ
onipa remfa abɔnefosɛm so ntim na ateneneefoɔ nhini rempusu
ɔyepa yɛ ne kunu abotire na deɛ ɔka aniwusɛm te sɛ nnompe mu porɔ
teneneeni adwene tene na abɔnefoɔ agyinatuo deɛ ɛyɛ nkontompo
abɔnefoɔ nsɛm yɛ mogyatɛ na teefoɔ ano bɛyi wɔn
wɔbutu abɔnefoɔ na wɔnni hɔ na ateneneefoɔ fie deɛ ɛbɛgyina
onipa nimdeɛ so na wɔyi no ayɛ na deɛ wakyea n akoma no anim bɛgu ase
deɛ wɔmmu no nanso ɔwɔ akoa no yɛ sene deɛ ɔhyehyɛ ne ho na n aduane bɔ no
ɔteneneeni bu n afieboa kra na abɔnefoɔ ayamyɛ yɛ atirimuɔden
deɛ ɔdɔ n asase no didi mee na deɛ ɔdi nsɛnhunu akyire nni ti
ɔbɔnefoɔ pɛ deɛ nnipa bɔne anya na ateneneefoɔ nhini bɛso aba
ano mfomsoɔ yɛ fidie ma ɔbɔnefoɔ na ɔteneneeni bɛfiri ahohiahia mu
onipa anomu aba na ɔde bɛdi papa ameeɛ na onipa nsa ano adeɛ na wɔbɛdane ama no
ogyimifoɔ kwan tene n ani so na deɛ ɔtie afotuo yɛ onyansafoɔ
ogyimifoɔ abohuro da adi ntɛm na ɔbadwemma deɛ ɔkata aniwuo so
deɛ ɔka nokorɛ no ka deɛ ɛtene na ɔdansekurumfoɔ deɛ ɔtwa nkontompo
ɛwɔ deɛ ɔworo kasa sɛ nkrantɛ nwowɔeɛ na onyansafoɔ tɛkyerɛma sa yadeɛ
nokorɛ ano tim hɔ daa na tɛkyerɛma torofoɔ deɛ wɔnkyɛre koraa
nnaadaa wɔ wɔn a wɔdwene bɔne akoma mu na asomdwoeɛ ho afotufoɔ nya anigyeɛ
mmusuo biara rento ɔteneneeni na amaneɛ bɛhyɛ abɔnefoɔ ma
awurade akyiwadeɛ ne atorɔ ano na wɔn a wɔdi nokorɛ sɔ n ani
onipa niteɛfoɔ kora nimdeɛ na nkwaseafoɔ akoma pae agyimisɛm mu
nsiyɛfoɔ nsa bɛdi panin na aniha nsa bɛyi toɔ
onipa akoma mu awerɛhoɔ boto no na asɛmpa ma akoma tɔ yam
ɔteneneeni kyerɛ ne yɔnko kwan na abɔnefoɔ kwan ma wɔfom
onihafoɔ nsa nka ne hanam na nsiyɛfoɔ deɛ ɔnya onipa adeɛ a ne boɔ yɛ den
tenenee kwan so na nkwa wɔ na kwatikwan deɛ ɛkɔ owuo mu
ɔba nyansafoɔ tie agya atenetene na ɔfɛdifoɔ deɛ ɔntie ntwianimu
onipa anomu aba so na ɔdi nnepa na deɛ nkontompofoɔ kra pɛ ne mmusuo
deɛ ɔkora n ano hwɛ ne kra so na deɛ ɔtrɛ n anomu no nya ɔsɛeɛ
onihafoɔ kra kɔn dɔ na ɔnnya na nsiyɛfoɔ kra deɛ ɔbɛdɔre sradeɛ
ɔteneneeni tane atorosɛm na abɔnefoɔ yɛ aniwudeɛ ne ahohoradeɛ
tenenee kora deɛ ne kwan yɛ pɛ na abɔnefosɛm butu ɔdebɔneyɛfoɔ
obi yɛ ne ho defoɔ nso na ɔnni hwee obi nso yɛ ne ho hiani nso na ɔwɔ adeɛ pii
obi kra agyedeɛ ne n ahonyadeɛ na ohiani deɛ ɔnte ntwianim
teneneefoɔ hann dɛre anigyeɛ na abɔnefoɔ kanea deɛ ɛbɛdum
ahantan de ntɔkwa nko na ɛba na wɔn a wɔtie afotuo deɛ nyansa ne wɔn te
ahonyadeɛ a ɛfiri ahuhudeɛ mu sua na deɛ ɔde ne nsa ano boaboa ano no ma no dɔ
anidasoɔ a ɛkyɛre muba ma akoma yare na anigyinadeɛ a ɛba mu yɛ nkwa dua
deɛ ɔbu asɛm animtia de ɔsɛeɛ ba ne ho so na deɛ ɔsuro mmara no deɛ ɔbɛnya akatua
onyansafoɔ nkyerɛkyerɛ yɛ nkwa asutire sɛ onipa de bɛfiri owuo fidie mu
nimdeɛ pa ma onipa anim ba nyam na nkontompofoɔ kwan deɛ ɛyɛ aboabo
onitefoɔ yɛ n adeɛ nyinaa nimdeɛ mu na ɔkwasea deɛ ɔtrɛtrɛ n agyimisɛm mu
ɔbɔfoɔ bɔne hwe amaneɛ mu na ɔsomafoɔ nokwafoɔ deɛ ɔsa yadeɛ
ohia ne aniwuo ka deɛ ɔpo atenetene na deɛ ɔbu animka no nya animuonyam
akɔnnɔdeɛ a nsa aka yɛ ɔkra dɛ na bɔne mu fire yɛ nkwaseafoɔ akyiwadeɛ
ɛne anyansafoɔ mmɔ na dane onyansani na deɛ ɔne nkwaseafoɔ bɔ no hunu amane
bɔne ti nnebɔneyɛfoɔ na ateneneefoɔ deɛ ɔde papa tua wɔn ka
onipa pa gya n adeɛ ma mma mma na ɔdebɔneyɛni ahonyadeɛ deɛ wɔtia ma ɔteneneeni
ahiafoɔ mfuo ma aduane pii ba nanso atɛntenenee nni hɔ a wɔpra kɔ
deɛ ɔkora n abaa tane ne ba na deɛ ɔdɔ no no tene no ntɛm so
ɔteneneeni bɛdidi ama ne kra amee na abɔnefoɔ yafunu bɛda mpan
ɔbaa nyansafoɔ si ne dan na ɔbaa kwasea de ne nsa dwiri
deɛ ɔnante ne teeyɛ mu no suro awurade na deɛ ɔkyea n akwan no bu no animtia
ogyimifoɔ anomu na n ahokyerɛ abaa wɔ na anyansafoɔ ano kora wɔn
deɛ anantwie nnie hɔ no adidideɛ nso nni hɔ na nnɔbaeɛ pii wɔ nantwinini ahoɔden mu
ɔdanseni nokwafoɔ renni atorɔ na ɔdansekurumfoɔ ka atorosɛm
ɔfɛdifoɔ hwehwɛ nyansa nso ɔnnya na nimdeɛ nyɛ nhunumufoɔ nyana
firi ɔba kwasea nkyɛn kɔ na worenhunu nimdeɛ ano
onitefoɔ nyansa ne sɛ ɔhunu ne kwan mu na nkwaseafoɔ agyimisɛm yɛ nnaadaa
agyimifoɔ asodie ho afɔdeɛ yɛ ɔkwa na teefoɔ mu na anisɔ wɔ
akoma nim ne kra awerɛhoɔ na n anigyeɛ nso ɔhɔhoɔ mfa ne ho mfra mu
abɔnefoɔ fie bɛbutu na teefoɔ ntomadan bɛfefɛ
ɛwɔ ɔkwan bi a ɛtene onipa ani soɔ na n awieeɛ yɛ owuo kwan
sereɛ mu mpo akoma hunu yea na anigyeɛ no awieeɛ yɛ awerɛhoɔ
akoma mu kyirisanefoɔ akwan bɛmee no na onipa pa nso adeɛ bɛmee no
atetekwaa gye nsɛm nyinaa di na onitefoɔ hwɛ ne nanteɛ mu yie
onyansafoɔ suro na ɔsane firi bɔne ho na ɔkwasea de n ahodasoɔ fa mu
deɛ ne bo nkyɛre fuo di agyimisɛm na onipa a ɔpam apammɔne wɔtane no
ntetekwaa adeɛ a wɔdie ne agyimisɛm na anitefoɔ de nimdeɛ hyehyɛ wɔn ho
abɔnefoɔ bɛbrɛ wɔn ho ase apapafoɔ anim na abɔnefoɔ akoto ateneneefoɔ mmoboano
ohiani deɛ ne yɔnko mpo tane no na ɔdefoɔ adɔfo dɔɔso
deɛ ɔbu ne yɔnko animtia yɛ bɔne na nhyira ne deɛ ɔhunu amanehunufoɔ mmɔbɔ
wɔn a wɔbɔre asɛmmɔne mfom anaa na adom ne nokorɛ wɔ wɔn a wɔbɔre asɛmpa
ɔbrɛ nyinaa mu wɔ nnɔbaeɛ na anosɛm deɛ ohia ara nko
anyansafoɔ abotire ne wɔn ahodeɛ na nkwaseafoɔ deɛ wɔn agyimisɛm yɛ agyimisɛm ara nko
ɔdanseni nokwafoɔ gye nnipa nkwa na deɛ ɔdi atorɔ deɛ ɔtwa nkontompo
awurade suro mu wɔ ahodasoɔ a emu yɛ den na ɔbɛyɛ dwanekɔbea ama ne mma
awurade suro yɛ nkwa nsutire na wɔde kwati owuo fidie
ɔman dodoɔyɛ mu na ɔhene kɛseyɛ wɔ na nkurɔfoɔ sa a ɛma otitire yɛ mmɔbɔ pa ara
deɛ n abufuo yɛ nyaa no wɔ nteaseɛ pii na honhom mu katerekaterefoɔ ma agyimisɛm so
akoma mu dwoɔ yɛ honam nkwa na nitan yɛ nnompe mu porɔ
deɛ ɔhyɛ mmɔborɔni soɔ no gu ne yɛfoɔ anim ase na deɛ ɔhunu ohiani mmɔbɔ no ɔhyɛ no animuonyam
wɔsum ɔbɔnefoɔ twene ne bɔneyɛ mu na ɔteneneeni wɔ ne wuo mu anidasoɔ
nyansa te nhunumufoɔ tiri mu na deɛ ɛwɔ nkwaseafoɔ mu bɛda adi
tenenee nneyɛɛ ma ɔman so na bɔne deɛ ɛyɛ ɔman biara animguaseɛ
ɔhene ani sɔ akoa nimdefoɔ na ne bo fu deɛ ɔyɛ aniwudeɛ
mmuaeɛ bɔkɔɔ sianka anibereɛ na asɛmdenden hwanyan abufuo mu
anyansafoɔ tɛkyerɛma ma nimdeɛ yɛ dɛ na nkwaseafoɔ ano woro agyimisɛm
awurade ani wɔ mmaa nyinaa rehwɛ abɔnefoɔ ne apapafoɔ
tɛkyerɛmabereɛ yɛ nkwa dua na emu kyea yɛ honhom mu mmubuiɛ
ogyimifoɔ bu n agya atenetene animtia na deɛ ɔbu nkaanim no ani bɛte
ɔteneneeni fie wɔ ahodeɛ pii na ɔbɔnefoɔ nnɔbaeɛ mu wɔ anitane
anyansafoɔ ano pete nimdeɛ na nkwaseafoɔ akoma deɛ ɛntim
abɔnefoɔ afɔdeɛ yɛ awurade akyiwadeɛ na teefoɔ mpaebɔ deɛ ɛyɛ n anisɔdeɛ
ɔbɔnefoɔ kwan yɛ awurade akyiwadeɛ na deɛ ɔdi tenenee akyi na ɔdɔ no
ntea a emu yɛ den wɔ hɔ ma deɛ ɔpo ɔkwan no na deɛ ɔkyiri animka no bɛwu
asamando ne ɔsɛeɛ amena wɔ awurade anim na nkantom nnipa mma akoma
ɔfɛdifoɔ nnɔ deɛ ɔka n anim ɔnkɔ anyansafoɔ nkyɛn
anigyeɛ akoma ma anim te na akoma mu awerɛhoɔ bubu honhom
nhunumufoɔ akoma hwehwɛ nimdeɛ na nkwaseafoɔ ano di agyimisɛm
ɔmanehunufoɔ nna nyinaa yɛ bɔne na akoma pa te sɛ daa apontoɔ
awurade suro mu ade ketewa yɛ sene ahodeɛ pii a ɔhaw bata ho
ɛfan aduane a ɔdɔ wɔ mu yɛ sene nantwie a wadɔ na ɔtane wɔ mu
obufufafoɔ hwanyan ntɔkwa mu na abodwokyɛrefoɔ pata akayɛ
onihafoɔ kwan te sɛ nkasɛɛ ban na teefoɔ kwan yɛ petee
ɔba nyansafoɔ ma n agya ani gye na onipa kwasea deɛ ɔbu ne na animtia
agyimisɛm yɛ anigyeɛ ma deɛ ɔnni tire na nhunumu nipa tene ne nanteɛ
wɔkwati agyinakorɔ a tirimbɔ yɛ ɔkwa na agyinatufoɔ pii mu na ɛbɛgyina
onipa anomu mmuaeɛ yɛ anigyeɛ ma no na asɛm a wɔka no ne berɛ mu sɛdeɛ ɛsi yɛ
nkwa kwan kɔ ɔsoro ma onimdefoɔ na wakwati asamando a ɛwɔ aseɛ no
awurade dwiri ahantanfoɔ fie na ɔma okunafoɔ hyeɛ tim
ɔbɔne adwene yɛ awurade akyiwadeɛ na nsɛm a ɛyɛ dɛ ho te
amim mu mfasopɛfoɔ sɛe ne fie na deɛ ɔkyiri akyɛdeɛ bɛtena ase
ɔteneneeni akoma dwene mmuaeɛ ho na abɔnefoɔ ano woro nsɛmmɔne
awurade ne abɔnefoɔ ntam ware na ateneneefoɔ mpaebɔ deɛ ɔtie
aniwa so teɛ ma akoma tɔ yam atesɛm pa deɛ ɛma nnompe mu dɔre sradeɛ
aso a ɛtie nkwa animka no ɛbɛtena anyansafoɔ mu
deɛ ɔgyaa atenetene mu po ne kra na deɛ ɔtie animka no nya akoma
awurade suro ne nyansa atenetene na ahobrɛaseɛ di animuonyam anim
akoma mu nhyehyɛɛ yɛ onipa dea na tɛkyerɛma mmuaeɛ firi awurade
onipa akwan nyinaa so te n ani so na ahonhom karifoɔ ne awurade
fa wo nnwuma hyɛ awurade nsa na wo nhyehyɛɛ bɛtim
awurade yɛ ade nyinaa ma botaeɛ bi nti ɔbɔnefoɔ mpo ma da bɔne
obiara a ɔyɛ akoma mu dwɛɛ yɛ awurade akyiwadeɛ ampa ara ne ho renyɛ tɔtorɔtɔɔ
wɔde adɔeɛ ne nokorɛ kata amumuyɛ so na wɔde awurade suro kwati bɔne
sɛ onipa akwan sɔ awurade ani a ɔma n atamfo mpo ne no ntam ba asomdwoeɛ
tenenee mu ade ketewa yɛ sene nnɔbaeɛ pii a ɛmfiri tenenee mu
onipa akoma na ɛdwene ne kwan ho na awurade na ɔsisi n anammɔn
nkɔmhyɛ wɔ ɔhene anomu atemmuo mu nso n ano mfom
abrammoɔ ne nsania tee yɛ awurade dea fotoɔ mu aboɔ nyinaa yɛ ne nnwuma
ahemfo akyiwadeɛ ne abɔnefosɛm die na tenenee mu na akonnwa tim
ahemfo anisɔdeɛ ne ano tenenee na deɛ ɔka deɛ ɛtene no wɔdɔ no
ɔhene anibereɛ yɛ owuo abɔfoɔ na ɔba nyansafoɔ pata no
ɔhene animteɛ mu na nkwa wɔ na n anisɔ te sɛ bereamporɔberɛ mu mununkum
sɛdeɛ nyansanya yɛ sene sika fa ne nhunumunya sɛ wɔyi sene dwetɛ
teefoɔ tempɔn ne bɔne kwatie deɛ ɔhwɛ ne kwan kora ne kra
ahantan di ɔsɛeɛ anim na dwɛɛ honhom di asehweɛ kan
ɛyɛ sɛ wo ne mmɔborɔfoɔ nya ahobrɛaseɛ honhom sene sɛ wo ne ahokyerɛfoɔ bɛkyɛ asadeɛ
deɛ ɔdwene asɛm soɔ no hunu papa na nhyira ne deɛ ɔde ne ho to awurade soɔ
wɔfrɛ akoma mu nyansafoɔ sɛ nhunumufoɔ na ano dɛdɛ ma adenim dɔ
nimdeɛ yɛ nkwa nsutire ma deɛ ɔwɔ na agyimifoɔ deɛ wɔn asotwe ne wɔn agyimisɛm
onyansafoɔ akoma kyerɛ n ano nimdeɛ na ɛma adenim dɔ wɔ n anomu
nsɛm a ɛyɛ dɛ yɛ ɛwoɔkyɛm ɔkra adɔkɔdɔkɔwadeɛ ne nnompe nkwahosan
ɛwɔ ɔkwan bi a ɛtene wɔ onipa ani soɔ na mmom n awieeɛ yɛ owuo kwan
odwumayɛni kɔm yɛ adwuma ma no ɛfiri sɛ n ano piapia no
obusuyɛfoɔ bɔre bɔne na n ano te sɛ ogya a ɛhyehyeɛ
onipa kontonkyi hyɛ takrawɔgyam na asomsɛmkani tete nnamfo ntam
omimdifoɔ sisi ne yɔnko na ɔde no fa kwan a ɛnyɛ so
ɔmua n ani dwene akontonkyisɛm ho ɔwe n ano wie bɔneyɛ
abotire a ɛyɛ fɛ ne ɛdwono wɔhu no tenenee kwan so
deɛ ne bo kyɛre fuo no yɛ sene dɔmmarima na deɛ ɔdi ne honhom soɔ no sene deɛ ɔko fa kuro
srɛ so na wɔtwe tonto na atemmuo nyinaa firi awurade
kɔntɔmoa wesee a asomdwoeɛ wɔ mu yɛ sene efie a afɔrebɔdeɛ a wɔko ho ayɛ no ma
akoa nimdefoɔ bɛdi ɔba a ɔyɛ aniwudeɛ so na ɔbɛnya agyapadeɛ mu kyɛfa wɔ anuanom mu
kyɛmferɛ wɔ hɔ ma dwetɛ na fononoo wɔ hɔ ma sika na deɛ ɔsɔ akoma hwɛ ne awurade
ɔdebɔneyɛni tie ahuhudeɛ ano ɔtorofoɔ yɛ aso ma mmusubɔ tɛkyerɛma
deɛ ɔyi ohiani ahi gu ne yɛfoɔ anim ase deɛ n ani gye amaneɛ ho no ne ho renyɛ tɔtorɔtɔɔ
nkɔkoraa abotire ne mma mma na mma animuonyam ne wɔn agyanom
kasantrasoɔ mfata ogyegyentwie na nkantom sɛ atorɔ ano bɛfata ɔdehyeɛ
ayɛyɛ te sɛ aboɔden boɔ wɔ deɛ ɔnya no ani so baabiara a ɛfa no ɛma no yɛ yie
deɛ ɔkata mfomsoɔ soɔ no hwehwɛ ɔdɔ na deɛ ɔti asɛm mu no tete nnamfo ntam
nkaanim hyɛne nhunumufoɔ mu kyɛne sɛ wɔbɔ ɔkwasea mmaa ɔha
atuateɛ nko na ɔbɔne rehwehwɛ na wɔbɛsoma ɔbɔfoɔ tirimuɔdenfoɔ akɔ ne so
ma osisire a wɔafa ne mma nhyia wo mmom na ɛnyɛ ɔkwasea n agyimisɛm mu
deɛ ɔde bɔne hyɛ papa ananmu no bɔne rempa ne fie da
ntɔkwa mfitiaseɛ te sɛ nsuo ano tue enti ɔham mu nnya nyɛɛ den no gyae
deɛ ɔbu ɔbɔnefoɔ bem ne deɛ ɔbu ɔteneneeni fɔ no awurade akyiwadeɛ ne wɔn baanu nyinaa
adɛn nti na sika wɔ ɔkwasea nsam sɛ ɔde bɛtɔ nyansa berɛ a ɔnni tire
adamfo dɔ berɛ nyinaa mu na onua wɔwoo no maa ahohiahia
onipa a ɔnni tire na ɔdi akagyinamu na ɔdi ne ɔhɔhoɔ agyinamu
deɛ ɔpɛ ntɔkwa no pɛ mmarato deɛ ɔma ne dan ano korɔn mmorosoɔ no hwehwɛ n ankasa ne pira
akoma mu kontonkyifoɔ nhunu papa na tɛkyerɛma danedanefoɔ hwe bɔne mu
deɛ ɔwo ɔkwasea no ɔwo nya awerɛhoɔ na anigyeɛ biara nni hɔ mma ogyegyentwie agya
anigyeɛ akoma yɛ aduro pa na honhom a ɛdi yea no deɛ ɛwe nnompe mu
ɔbɔnefoɔ gye ayɛyɛdeɛ firi kokoam sɛ ɔrebɛdane atemmuo akwan ani
nyansa wɔ nhunumufoɔ anim na ɔkwasea deɛ n ani da asase ano nohoa
ɔba kwasea yɛ n agya awerɛhoɔ ne ne na a ɔwoo no bɔnwono
sɛ wɔgye ɔteneneeni hɔ mmaratodeɛ a ɛnyɛ na sɛ wɔhwe adɛɛfoɔ a ɛnyɛ koraa
deɛ ɔdodo ne nsɛm ho hunu nimdeɛ na deɛ ne honhom dwoɔ yɛ nhunumu nipa
ogyimifoɔ mpo ɔmua n ano a wɔbu no nyansafoɔ aane deɛ ɔka n ano tom no ɔyɛ nhunumuni
deɛ wate ne ho no hwehwɛ anoyie daa na adepa biara yɛ no ahi
ɔkwasea nni nhunumu ho anika na mmom sɛ ɔbɛyi n akoma adie
ɔbɔnefoɔ ba a animtiabuo nso ba na adapaa ne ahohora na ɛnam
nsuo a emu dɔ ne ɔbarima anomu nsɛm asutene a ɛba yie ne nyansa abura
ɛnyɛ sɛ wɔhwɛ ɔbɔnefoɔ anim na wɔdane ɔteneneeni asɛm ani atemmuo mu
ɔkwasea ano ma ntɔkwa ba na n afono frɛfrɛ asotorɔ
ɔkwasea ano ne ne sɛeɛ na n anofafa ne ne kra fidie
asomkasani nsɛm te sɛ mfremfremadeɛ na ɛsiane kɔ ɔyafunu mpia mu
deɛ ɔtoto n adwuma aseɛ nso ɔdesɛefoɔ nua ne no
aban denden ne awurade din ɛno mu na ɔteneneeni dwane korɔ na wɔkora no
ɔdefoɔ ahonyadeɛ ne ne kuro a ɛyɛ den na ɛte sɛ ɔfasuo a ɛkorɔn n adwene mu
deɛ ɛdi ɔsɛeɛ anim ne sɛ ɔbarima akoma a ɛma ne ho soɔ na deɛ ɛdi animuonyam anim ne ahobrɛaseɛ
deɛ ɔbua asɛm ansa na ɔteɛ no ɛyɛ agyimisɛm ne aniwuo ma no
onipa honhom tumi soa yadeɛ na honhom a ɛdi yea deɛ hwan na ɔbɛtumi asoa
nhunumufoɔ akoma nya nimdeɛ na anyansafoɔ aso hwehwɛ nimdeɛ akyiri kwan
onipa ayɛyɛdeɛ bɔ kwan ma no na ɛde no ba nnipa akɛseɛ anim
deɛ ɔbɔ ne nkuro kane yɛ sɛ ɔteneneeni kɔsi sɛ ne yɔnko ba bɛpeepee mu
ntonto pata ntɔkwa na ɛpae atumfoɔ ntam
onua a wɔafom no sene kuro denden na ntɔkwa te sɛ abankɛseɛ akyiri adaban
ɔbarima anomu aba ma ne yafunu mee n anomu nnɔbaeɛ mee no
owuo ne nkwa wɔ tɛkyerɛma tumi so na deɛ ɔdɔ no no bɛdi n aba
deɛ wanya yerɛ no wanya adepa na wanya awurade hɔ anisɔ
kyɛwpa na ohiani de kasa na ɔdefoɔ bua asɛmdenden
deɛ ɔfa nnamfo pii no de sɛe ɔno ara ne ho nanso adamfo bi wɔ hɔ a ɔfam ho sene onua
ohiani a ɔnam ne pɛyɛ mu yɛ sene deɛ ɔkyea n anomu nsɛm na ɔyɛ kwasea
ɔkra a nimdeɛ abɔ no nyɛ na deɛ ne nan ase yɛ herɛ no yɛ bɔne
onipa agyimisɛm kyinkyim ne kwan na n akoma huri tia awurade
ahonya ma obi nya nnamfo pii na mmɔborɔni ne ne yɔnko ntam tete
ɔdansekurumfoɔ ho renyɛ tɔtorɔtɔɔ na deɛ ɔhu atorosɛm no rennya adwaneyɛ
nnipa pii dɛfɛdɛfɛ ɔdɛɛfoɔ na nnipa nyinaa yɛ ɔyamyiefoɔ nnamfo
ohiani nuanom nyinaa tane no na nkantom sɛ ne nnamfonom ne ne ntam rentwe ɔde nsɛm ti wɔn a ɔnto wɔn
deɛ ɔnya nyansa no dɔ ne kra deɛ ɔbu nhunumu no ɔhunu papa
ɔdansekurumfoɔ ho renyɛ tɔtorɔtɔɔ na deɛ ɔhu atorosɛm no bɛyera
taamudie mfata ɔkwasea na mprɛ ahe na akoa bɛdi mpanimfoɔ soɔ
onipa nimdeɛ twentwɛn n abufuo ase na mfomsoɔ ho twa yɛ no animuonyam
ɔhene abufuo te sɛ gyata mmobom na n anisɔ te sɛ wira so bosuo
ɔba kwasea yɛ n agya mmusuo na ɔbaa ntɔkwako yɛ daa nsuo a ɛsosɔ
efie ne ahodeɛ yɛ agyanom awunnyadeɛ na ɔyere nimdefoɔ firi awurade
aniha yɛ nnahɔɔ na onipa kwadwofoɔ bɛdi kɔm
deɛ ɔkora mmara asɛm no kora ne kra na deɛ ɔnhwɛ n akwan yie no bɛwu
deɛ ɔhunu mmɔborɔni mmɔborɔ de fɛm awurade na deɛ ɔde ama no ɔbɛhyɛ no ananmu
anidasoɔ wɔ hɔ yi tea wo ba na mmɔ wo tirim sɛ wobɛku no
deɛ n abufuo so no bɛnya asotwe na sɛ wogyaa no a wobɛsane agyaa no bio
tie afotuo na gye atenetene na woahunu nyansa w akyirinna mu
adwene pii wɔ onipa akoma mu nanso awurade agyinatuo na ɛbɛgyina
onipa adɔeɛyɛ na ɛma wɔdɔ no na ohiani yɛ sene ɔtorofoɔ
awurade suro de obi kɔ nkwa mu deɛ ɔkura mu no bɛmee ada na bɔne biara renka no
ɔkwadwofoɔ de ne nsa to ayowa mu na ɔnsane mfa nkɔ n anomu mpo
bɔ ɔfɛdifoɔ na atetekwaa ani bɛte na ka nhunumufoɔ anim na wahunu nimdeɛ mu
deɛ ɔbɔ n agya atirimuɔden na ɔpamo ne na no yɛ aniwuo ne ahohora ba
me ba wogyae atenetene tie a wobɛfom afiri nimdeɛ nsɛm ho bio
ɔdansehuhuni di atemmuo ho fɛw na abɔnefoɔ ano mene mmusuo
wɔasiesie atemmuo ama afɛdifoɔ ne mmaabɔ ama nkwaseafoɔ akyi
nsa yɛ ɔfɛdifoɔ nsaden yɛ ntɔkwapɛni na obiara a ɔtɔ mu ntintan no nnim nyansa
ɔhene ho hu te sɛ gyata mmobom deɛ ɔyi no abufuo no yɛ ne kra bɔne
ɛyɛ ɔbarima animuonyam sɛ ɔtwe ne ho firi ɔham mu na agyimifoɔ deɛ wɔpɛ ntɔkwa
awɔ nti ɔkwadwofoɔ mfuntum twaberɛ mu ɔbɛhwehwɛ biribi nanso ɔrennya hwee
ɔbarima akoma mu agyinatuo te sɛ nsuo a emu dɔ nso deɛ ɔwɔ nhunumu bɛsa
nnipa bebree ka wɔn ara adɔeɛyɛ na ɔbarima nokwafoɔ deɛ hwan na ɔbɛhu no
ɔteneneeni a ɔnam ne pɛyɛ mu wɔbɛhyira ne mma wɔ n akyi
ɔhene a ɔte asennie adwa soɔ de n aniwa huhu bɔne nyinaa so
hwan na ɔbɛka sɛ mate no m akoma mu me ho afi afiri me bɔne ho
abrammoɔ ahodoɔ susukodoɔ ahodoɔ ne mmienu nyinaa yɛ awurade akyiwadeɛ
abɔfra mpo wɔde ne nneyɛɛ na ɛhu no sɛ n adeyɛ bɛyɛ yie na atene
aso a ɛteɛ ne aniwa a ɛhunu awurade na ɔyɛɛ ne mmienu nyinaa
mpɛ nna na woanni hia bue w ani na aduane bɛmee wo
ɛnyɛ ɛnyɛ sɛ ɔdetɔfoɔ seɛ ne no na ɔdane ne ho kɔ a na ɔrehoahoa ne ho
sika wɔ hɔ na nhwene pa pii wɔ hɔ na kasa a nimdeɛ wɔ mu no te sɛ adwinneɛ a ne boɔ yɛ den
deɛ ɔdi ɔhɔhoɔ agyinamu no fa ne ntoma na deɛ ɔdi ɔnanani akagyinamu no gye no awowa
aduane a wɔnam nnaadaa so nya yɛ obi dɛ nanso akyire yi no mmoseaa yɛ n anomu ma
wɔde agyinatuo na ɛma tirimbɔ gyina na fa atɛmpa kyekyere ɔsa
deɛ ɔkyini di nsekuro no yi ahuntasɛm adi enti mfa wo ho mmɔ deɛ ɔtrɛ n anomu
deɛ ɔdome n agya ne ne na no ne kanea bɛdum esum kabii mu
agyapadeɛ a wɔde ntɛmpɛ nya no mfitiaseɛ no akyire renwie nhyira
nka sɛ mɛhyɛ bɔne ananmu twɛn awurade na ɔbɛboa wo
awurade akyiwadeɛ ne abrammoɔ ahodoɔ na nsisie nsania nso nyɛ
onipa anammɔntutuo firi awurade na ɛbɛyɛ dɛn na ɔbɛhunu n akwan mu
ɛyɛ fidie ma onipa sɛ ɔbɛpɛ ntɛm aka sɛ ɛyɛ ade kronkron na ɔbɛhyɛ bɔ ansa na wabisabisa mu
ɔhene nyansafoɔ hu abɔnefoɔ so na ɔde teaseɛnam nan fa wɔn so
awurade kanea ne onipa ahome ɛhwehwɛ yam mpia mu hwɛ
adɔeɛ ne nokorɛ hwɛ ɔhene so na adɔeɛ so na n adwa tim
mmeranteɛ animuonyam ne wɔn ahoɔden na nkɔkoraa ahoɔfɛ ne ɛdwono
mmaa a ɛpira twi ɔbɔne ho na ɛhweɛ hyɛne yam mpia mu
ɔhene akoma te sɛ asutene awurade nsam baabiara a ɔpɛ no na ɔdane korɔ
onipa kwan biara tene n ani so nanso akoma karifoɔ ne awurade
asɛnteneneedie ne atɛntenenee sɔ awurade ani sene afɔrebɔ
ani a ɛtra ntɔn ne akoma a ɛhoran mekyerɛ abɔnefoɔ kwan no deɛ ɛyɛ bɔne
nsiyɛfoɔ adwene de adedodoɔ ara na ɛba na obiara a ɔpere ho no ɛde kɔ ohia nko mu
ademudeɛ a wɔde atorɔ tɛkyerɛma anya yɛ ahuhuo a ahu korɔ wɔn a wɔhwehwɛ no hwehwɛ owuo
abɔnefoɔ akakabensɛm de wɔn kɔ ɛfiri sɛ wɔpo atemmuo
ɔbarima a ɛso da ne soɔ kwan kyea na deɛ ne ho teɛ adwuma yɛ tee
ɛdan atifi kokoam tena yɛ sene sɛ wo ne ɔbaa tɔkwapɛfoɔ bɛtena ɛdan mu
ɔbɔnefoɔ kra kɔn dɔ bɔne ne yɔnko anim nyɛ nyam n ani so
sɛ wɔtea fɛdifoɔ a atetekwaa hunu nyansa na onyansafoɔ yiedie mu na ɔnya nimdeɛ
ɔteneneeni gyene n ani hwɛ abɔnefoɔ fie sɛdeɛ wɔka abɔnefoɔ guo sɛe wɔn
deɛ ɔsi n aso firi mmɔborɔfoɔ su ho no ɔno nso bɛsu afrɛ na wɔrennye no so
kokoam adekyɛ pata abufuo na kokom adanmudeɛ dwodwo abufuhyeɛ
ɛyɛ ɔteneneeni anigyeɛ sɛ ɔbɛdi asɛntenenee na ɛyɛ hu ma amumuyɛfoɔ
onipa a ɔfom firi nimdeɛ kwan soɔ no bɛtena nsamanfoɔ asafo mu
deɛ ɔdɔ anigyeɛ bɛdi hia deɛ ɔdɔ nsa ne ngo rennya adeɛ
ɔbɔnefoɔ bɛyɛ ɔteneneeni agyedeɛ na nkontomponi bɛsi teefoɔ ananmu
anwea pradada asase so tena yɛ sene ɛyerɛ nwiinwiifoɔ a ne bo nnwo no nkyɛn tena
ademudeɛ a ɛsom boɔ ne ngo wɔ onyansafoɔ tenabea na ɔkwasea deɛ ɔsɛe no
deɛ ɔdi tenenee ne adɔeɛ akyire no ɔbɛnya nkwa tenenee ne animuonyam
onyansafoɔ foro nnɔmmarima kuro na ɔsum ahoɔden a wɔde wɔn ho too soɔ no twene
deɛ ɔkora n ano ne ne tɛkyerɛma no ɔkora ne kra firi ahohia mu
ɔhantanni a wahuhuro ne din de ɔfɛdifoɔ ɔdi n asɛm ahantan ntrasoɔ mu
ɔkwadwofoɔ akɔnnɔ ku no ɛfiri sɛ ne nsa nsɔ adeɛ mu
obi wɔ hɔ a n ani bere adeɛ kɔkɔɔkɔ daa nyinaa na ɔteneneeni deɛ ɔma na ɔnnodo ho
abɔnefoɔ afɔrebɔ yɛ akyiwadeɛ na nkantom sɛ ɔde bɛfa adwemmɔne mu aba
adansefoɔ atorofoɔ bɛyera na onipa a ɔtie asɛm ɔkasa daa
onipa bɔnefoɔ kum n anim na ɔteefoɔ deɛ ɔtaataa n akwan
nyansa ne nhunumu ne afotuo biara nni hɔ a ɛne awurade bɛdi asie
wɔsiesie ɔpɔnkɔ ma ko da na nkonimdie deɛ ɛwɔ awurade nsam
din pa na ɛsɛ sɛ wɔyie sene ahonyadeɛ pii na animuonyam yɛ sene dwetɛ ne sika
ɔdefoɔ ne ohiani hyia deɛ ɔyɛɛ wɔn nyinaa ne awurade
onitefoɔ hunu bɔne a ɛbɛba na ɔde ne ho hunta nanso adwenemharefoɔ deɛ wɔkɔhyɛ mu na wɔnya asotwe
deɛ ɛdi ahobrɛaseɛ ne awurade suro akyire ne ahonyadeɛ ne animuonyam ne nkwa
nkasɛɛ ne afidie wɔ okontonkyini kwan so nanso deɛ ɔkora ne kra ne wɔn ntam bɛtwe
kyerɛ abɔfra ɛkwan a ɔmfa soɔ na sɛ ɔnyini a ɔremfiri ho
ɔdefoɔ di ahiafoɔ so na ɔdefɛmni yɛ deɛ ɔde fɛm akoa
deɛ ɔdua amumuyɛ no bɛtwa mmusuo na n anibereɛ abaa bɛhi
oyamyiefoɔ nya nhyira na ɔde n aduane bi ma mmɔborɔni
pamo fɛdifoɔ na ntɔkwa bɛfiri adi na akasakasa ne nsopa to atwa
deɛ ɔdɔ akoma mu teɛ na n anomu kasa yɛ dɛ no n adamfo ne ɔhene
awurade ani kora onimdefoɔ na ɔbutu ɔkɔnkɔnsani asɛm
ɔkwadwofoɔ se gyata wɔ adihɔ wɔbɛku me mmorɔno so
mmaa asansafoɔ ano yɛ amena donkodonko deɛ awurade apo no no bɛhwe mu
agyimisɛm kyekyere abɔfra akoma ho atenetene abaa bɛma no afiri ne ho
deɛ ɔhyɛ mmɔborɔni soɔ de dɔre n adeɛ anaa ɔde n adeɛ ma ɔdefoɔ no hia na ɛbɛhia no
brɛ w aso ase tie anyansafoɔ kasa na fa w akoma to me nimdeɛ so
na ɛyɛ fɛ sɛ wode bɛsie wo yam na ne nyinaa abom afam w ano
deɛ ɛbɛyɛ na wode wo ho ato awurade soɔ no merema woahunu nnɛ wo ara
menkyerɛɛ wo nsɛnkunini aduasa afotuo ahodoɔ ne nimdeɛ mu
sɛ mɛma woahunu nokorɛ nsɛm asetim na wode nokwasɛm akɔbua wɔn a wɔsoma woɔ no anaa
mmɔ mmɔborɔni korɔno sɛ ɔyɛ mmɔborɔni nti na ntiatia amanehununi so kuro pono mu
na awurade bɛdi wɔn asɛm ama wɔn na wɔn a wɔfom wɔn fa no ɔbɛfom wɔn kra afa
ɛne obufufafoɔ mmfa yɔnkoɔ na ɛne ɔbarima niberefoɔ mmmɔ
na woansua n akwan na woannya fidie amma wo kra
nyɛ wɔn a wɔdi agyinamu no mu bi wɔn a wɔdi akagyinamu no
sɛ wonni biribi a wode bɛtua a adɛn nti na ɔnnye w ase kɛtɛ no
ntwe tete hyeɛ a w agyanom abɔ ato hɔ no
woahunu onipa a ɔyɛ nsi wɔ n adwuma ho ɔno na ɔbɛgyina ahemfo anim na ɔrennyina mpapahwekwaa anim
sɛ wotena ase ne ɔberempɔn rebɛdidi a susu deɛ ɛwɔ w anim no ho yie
na sɛ woyɛ odufudepɛfoɔ a ɛte sɛ wode sekan reto mene mu
mma wo kɔn nnnɔ n adɔkɔdɔkɔwadeɛ na ɛyɛ nnaadaa aduane
mmiri wo mogya ani mpɛ ahonyadeɛ gyae wo nhunumu yi akyiridie
wode w ani bɛsi deɛ ɛnni hɔ so anaa na ahonyadeɛ fu ntaban tu sɛ ɔkɔdeɛ a ɔtu kɔ soro
nni deɛ ɔwɔ ani bɔne aduane na mma wo kɔn nnnɔ n adɔkɔdɔkɔwadeɛ
na sɛdeɛ ɔdwene ne mu no sɛ ɔteɛ ne no ɔse wo sɛ didi na nom nanso n akoma nni wo ho
afono ma a woadie no wobɛfe na woayera wo nsɛm dɛdɛ no
nkasa ngu ɔkwasea aso mu na ɔbɛbu wo kasa mu nimdeɛ no animtia
ntwe tete hyeɛ na nhyɛne nwisiaa mfuo mu
na wɔn gyefoɔ no yɛ otumfoɔ ɔbɛdi wɔn asɛm ama wɔn atia wo
fa w akoma bra atentene ho na fa w aso bra nimdeɛ nsɛm ho
mfa atenetene nkame abɔfra na wode abaa hwe no a ɔrenwu
sɛ wode abaa hwe no a ɛno na wobɛgye ne kra afiri asamando
me ba sɛ w akoma hunu nyansa a me ara nso m akoma bɛtɔ me yam
na me kra ho bɛsɛpɛ no sɛ w ano reka deɛ ɛtene
mma w akoma mmpere wo nnebɔneyɛfoɔ ho na wo deɛ tena awurade suro mu daa nyinaa
na ampa ara akyire asɛm wɔ hɔ na wɔrentwa w anidasoɔ no ntwene
me ba wo deɛ tie na hunu nyansa na tene w akoma kɔ ɔkwan no so
mfra sadweamfoɔ wɔn a wɔsɛe wɔn honam no mu
na ɔsadweam ne potwaafoɔ bɛdi hia na nkotɔ de ntomago fira onipa
tie w agya ɔno na ɔwoo woɔ na wo na sɛ ɔbɔ aberewa a mmu no animtia
tɔ nokorɛ na ntɔn tɔ nyansa ne atenetene ne nhunumu nso
ahurisie na ɔteneneeni agya bɛdie na deɛ ɔwoo onyansafoɔ no ani gye ne ho
ma w agya ne wo na ani nnye na deɛ ɔwoo woɔ no nni ahurisie
me ba fa w akoma ma me na ma m akwan nsɔ w ani
na odwamamfoɔ yɛ amena donkodonko na ɔbaa sansani yɛ abura hihiaa
ɔtɛ nso sɛ ɔkwanmukani na ɔma nnipa mu nkɔnkɔnsafoɔ dɔɔso
hwan na ɔwɔ amaneɛ mu hwan na ɔwɔ awerɛhoɔ mu hwan na ɔwɔ ntɔkwako ne abooboodie hwan na ɔwɔ apirapira hunu ne ani a abereɛ
wɔn a wɔkyɛre nsa ho wɔn a wɔkɔka mfrasa hwɛ
nhwɛ nsa sɛ ɛbere kɔɔ no na ani twa kuruwa mu na ɛkɔ yɔɔ no
akyire yi no ɛka sɛ ɔwɔ na ɛwɔ borɔ sɛ ahuritia
w ani bɛhwɛ ananadeɛ na w akoma aka akontonkyisɛm
na woayɛ sɛ deɛ ɔda po mfimfini ne deɛ ɔda hyɛn nnua atifi
na woaka sɛ wɔde adeɛ bɔɔ me ante me wɔpem me mante menyane ara pɛ a mɛkɔ so mapɛ akyiri kwan ara
mma wo ho mmpere wo abɔnefoɔ ho na mma wo kɔn nnnɔ sɛ wo ne wɔn bɛtena
na wɔn akoma dwene ɔsɛeɛ ho na wɔn ano ka mmusuo
wɔde nyansa na ɛsi dan na wɔde nhunumu ma no gyina
na wɔnam nimdeɛ so de ahodeɛ aboɔdenneɛ afɛfɛdeɛ nyinaa hyɛ mpia mama
ɔbarima nyansafoɔ wɔ ahoɔden na ɔba nimdefoɔ ma ne tumi mu yɛ den
atɛmpa na fa kyekyere wo sa na nkonim wɔ agyinatufoɔ dodoɔ mu
nyansa korɔn papa ma ogyimifoɔ ɔmmue n ano kuro pono mu
deɛ ɔdwene bɔneyɛ ho no wɔfrɛ no ɔkɔtwebrɛfoɔ
agyimisɛm tirimbɔ yɛ bɔne na nnipa akyiwadeɛ ne ɔfɛdifoɔ
wo nsa mu go ahohiahia da mu a w ahoɔden sua
gye wɔn a wɔtwe wɔn kɔ owuo mu na sɛ wɔtɔ ekum kwan so ntintan a sianka wɔn ɛ
sɛ wose hwɛ na yɛnnim yei a deɛ ɔkari akoma no nhunu mu na deɛ ɔkora wo kra no nnim anaa na ɔbɛtua onipa ka sɛdeɛ ne nneyɛɛ teɛ
di ɛwoɔ me ba na ɛyɛ ne ɛwoɔkyɛm a ɛyɛ wo dodom dɛ
saa na bu nyansa ma wo kra sɛ wohunu a ɛso akatua bɛba daakye na wɔrentwa w anidasoɔ no ntwene
ɔbɔnefoɔ ntɛ ɔteneneeni fie na nsɛe ne homebea
na mprɛnson na ɔteneneeni hwe ase na ɔsɔreɛ na abɔnefoɔ deɛ amanehunu hwe wɔn ase
wo tamfo hwe ase a mma w ani nnnye na ɔwatiri a mma w akoma nnni ahurisie
na awurade anhunu na anyɛ n ani so bɔne na wannane n abufuo amfiri ne so
nha wo ho nnebɔneyɛfoɔ ho na mma w ani mmmere abɔnefoɔ
na akyire asefoɔ nni hɔ mma ɔbɔne abɔnefoɔ kanea bɛdum
me ba suro awurade ne ɔhene mfa wo ho mmɔ atuatefoɔ ho
na mpofirim na amaneɛ firi wɔn hɔ bɛba na ɔsɛeɛ a ɛbɛfiri wɔn baanu hɔ no hwan na ɔnim
yeinom nso yɛ anyansafoɔ dea atemmuo mu animhwɛ nyɛ
deɛ ɔse ɔbɔnefoɔ sɛ wotene no aman bɛdome no na amanaman bɛkyiri no
na wɔn a wɔtwe aso no bɛdi yie na wɔn so na nhyira pa bɛba
deɛ ɔma mmuaeɛ pa no te sɛ deɛ ɔfe ano
siesie w adwuma wɔ baabi na toto wo biribiara w asase so na ɛno akyiri no woakyekyere wo fie
nni wo yɔnko ho adanse hunu na mfa w ano nnaadaa
nka sɛ sɛ ɔyɛɛ me no saa ara na mɛyɛ no mmɛtua no deɛ wayɛ no so ka
mesianee ɔbarima kwadwofoɔ afuo ne onipa a ɔnni tire bobeturo ho
na hwɛ na ne nyinaa afu nsansono na ahyehyewonsa akata ani na ɛho aboɔ fasuo abubu agu
ɛnna mehwɛeɛ na medwenee ho yie mehunui na mefaa mu nyansa
nna kakra nkotɔ kakra nsa a mɛpono mada kakra
ɛnna wo hia nam so bɛba sɛ odwotwafoɔ ne w ahokyere sɛ ɛkyɛmkurani
yei nso ne salomo mmebusɛm bi a yudahene hesekia nnipa fa twerɛeɛ
nyankopɔn animuonyam ne asɛm so kata na ahemfo animuonyam ne asɛm mu hwehwɛ
ɔsoro ware a ɛwareɛ ne asase mu dɔ a ɛdɔ ne ahemfo akoma mu nni hwehwɛbea
yi fi dwetɛ mu na agudeɛ firi odwumfoɔ nsam aba
yi ɔbɔnefoɔ firi ɔhene anim na n ahennwa bɛtim tenenee mu
nhyehyɛ wo ho ɔhene anim na nkɔgyina nnipa akɛseɛ gyinabea
na ɛyɛ sɛ wɔka kyerɛ wo sɛ bra soro ha sene sɛ wɔbɛbrɛ wo aseɛ ɔberempɔn a w ani ahu no no anim
mfiri hatuhatu nkɔko na ɛbɛwie akyire yi no wobɛyɛ dɛn sɛ wo yɔnko de wo ato aniwuo mu
asɛm a wo ne wo yɔnko wɔ no wo ne no nni na nyi obi ahuntasɛm adi
na deɛ ɔbɛteɛ no annidi wo atɛm na wo nsopa anka hɔ
asɛm a wɔka a ɛfata te sɛ sika aduaba wɔ dwetɛ nkɛntɛn mu
sɛdeɛ sika asomuadeɛ ne sika amapa ahyehyɛdeɛ teɛ no saa na onimkafoɔ nyansafoɔ teɛ wɔ aso a ɛte asɛm soɔ
sɛdeɛ sukyerɛmma dwoɔ teɛ twaberɛ mu no saa na ɔbɔfoɔ nokwafoɔ teɛ ma wɔn a wɔsomaa no na ɔdwodwo ne wuranom kra
deɛ ɔde akyɛdeɛ a ɔmmaeɛ hoahoa ne ho no te sɛ mununkum ne mframa a osuo nni mu
abodwokyɛre dane ɔtemmufoɔ ti na tɛkyerɛmabereɛ bu dompe mu
wohunu ɛwoɔ a di deɛ ɛso woɔ na amfono wo na woamfe angu
mma wo nan nnyɛ wo yɔnko fie ntiantia na wo ho anyɛ no mfone na wantane wo
asabaa ne nkrantɛ ne agyan nnamnnam ne onipa a ɔdi ne yɔnko ho adansekurumu
ɔkɔnkɔnsani so anidasoɔ hiada mu te sɛ ɛse a abuo ne nan a afirikyie
deɛ ɔto dwom kyerɛ ɔwerɛhoni no te sɛ deɛ ɔpa ntoma awɔberɛ mu anaa nsa kekakeka a wɔde gu dɔw soɔ
sɛ ɛkɔm de wo tamfo a ma no aduane nni na sukɔm de no a ma no nsuo nnom
na wobɛso nsramma agu n atifi na awurade bɛhyɛ wo ananmu
atifi fam mframa de osuo ba saa ara nso na ntwirie tɛkyerɛma de abufunimu ba
ɛdan atifi kokoam tena yɛ sene sɛ wo ne ɔbaa tɔkwapɛfoɔ bɛtena ɛdan mu
sɛdeɛ nsuonwunu yɛ ɔkra a atɔ piti no sɛ asɛmpa a ɛfiri akyirikyiri asase soɔ yɛ ne no
sɛdeɛ nsuo aniwa a wɔatiatia mu ne abura a wɔasɛeɛ no teɛ no saa na ɔteneneeni a ɔtɔ ɔbɔnefoɔ anim ntintan teɛ
ɛwoɔdie ntrasoɔ nyɛ enti animuonyam a nnipa pɛ ma wɔn ho nyɛ animuonyam
onipa a ɔntumi nhyɛ ne ho so no te sɛ kuro a abubuo a afasuo nni ho
sɛ ahuhuberɛ mu sukyerɛmma ne twaberɛ mu nsuo teɛ no sɛ animuonyam mfata ɔkwasea ne no
sɛdeɛ apatuprɛ kyini na asomfenakatakyi tuo no saa ara na nnuabɔ hunu remma mu
pɔnkɔabaa fata ɔpɔnkɔ nnareka fata afunumu ɛnna abaa nso fata ɔkwasea akyire
mmua ɔkwasea n agyimisɛm so na wo nso woanyɛ sɛ ɔno
bua ɔkwasea wɔ n agyimisɛm so na wanyɛ n ani so onyansafoɔ
deɛ ɔde asɛm soma ɔkwasea no twitwa ɔno ara ne nan na ɔnom mmusuo
sɛdeɛ apakye nan sensɛne hɔ no sɛdeɛ nkwaseafoɔ anomu abebusɛm teɛ ne no
sɛdeɛ abohene boaa teɛ aboɔkuo soɔ no sɛ deɛ ɔhyɛ ɔkwasea animuonyam teɛ ne no
sɛdeɛ nkasɛɛ poma teɛ wɔ nsaboni nsam no sɛ nkwaseafoɔ anomu abebusɛm teɛ ne no
deɛ ɔbɔ ɔkwasea ne anantefoɔ paa no te sɛ agyantoni a ɔpira nnipa nyinaa
sɛdeɛ ɔkraman sane kɔ ne feɛ ho no sɛ ɔkwasea ti n agyimisɛm mu ne no
wohunu onipa a ɔyɛ ɔno ara n ani so nyansafoɔ a anidasoɔ wɔ hɔ ma ɔkwasea sene no
ɔkwadwofoɔ se ɛserɛ mu sɛe wɔ ɔkwan mu gyata wɔ mmɔntene so
sɛdeɛ ɛpono dane ne ho ne mpontɛre soɔ no saa ara na ɔkwadwofoɔ nso yɛ wɔ ne kɛtɛ soɔ
ɔkwadwofoɔ de ne nsa bɔ ayowa mu ɛyɛ n ani ha sɛ ɔde bɛhyɛ n anomu
ɔkwadwofoɔ yɛ n ani so nyansafoɔ sene nnipa baason a wɔkyerɛ adeɛ a ɛsɛ
deɛ ɔretwam na ɔde ne ho fra asɛm a ɛmfa ne ho mu te sɛ deɛ ɔsɔ ɔkraman aso mu
sɛdeɛ ɔbɔdamfoɔ a ɔto nnyansramma agyan ne owuo teɛ no
sɛ onipa a ɔgyegye ne yɔnko na ɔka sɛ agorɔ na meredie teɛ ne no
nnyina sa a ogya dum na sɛ asomsɛmkani nni hɔ a tɔkwa to twa
sɛdeɛ gyabidie ma nsramma na nnyina ma ogya no saa ara na ɔbarima tɔkwapɛfoɔ ma ɔko ano sɔ
asomsɛmkani nsɛm te sɛ mfremfremadeɛ na ɛsiane kɔ yam mpia mu
ano fremfrem ne amumuyɛ akoma te sɛ dwetɛ fi a wɔde adura kuruwago ho
deɛ ɔtane obie no de n ano kyerɛ asɛm bi na ne mu deɛ ɔsiesie nkontompo
sɛ ɔka adɔkɔdɔkɔsɛm a nnye no nni na akyiwadeɛ nson wɔ n akomam
nitan de nnaadaa kata ne ho nanso asafo mu wɔbɛyi ne bɔne adi
deɛ ɔtu amena bɛhwe ɛno ara mu na deɛ ɔmuni ɔboɔ no ɛbɛsane aba ne so
tɛkyerɛma torofoɔ tane wɔn a apira wɔn na ano a ɛdɛfɛdɛfɛ de ɔsɛeɛ ba
mfa ɔkyena nhoahoa wo ho na wonnim deɛ ɛda no de bɛba
ma obi nyi wo ayɛ na ɛnyɛ w ano ɔhɔhoɔ na ɛnyɛ w anofafa
ɔboɔ yɛ duru na anwea yɛ dompee nanso ogyimifoɔ abufuo yɛ duru sene ne mmienu nyinaa
anibereɛ yɛ atirimuɔden na abufuo yɛ ahometedeɛ na hwan na ɔbɛtumi agyina ninkuntwe anim
animka petee yɛ sene ɔdɔ a ahunta
ɔdɔfoɔ pira yɛ nokorɛ na ɔtamfoɔ mfeano yɛ nsisie
ɔkra a wameeɛ tia ɛwokyɛm so na ɔkra a ɛkɔm de no deɛ deɛ ɛyɛ nwono biara yɛ no dɛ
sɛdeɛ anomaa a ɔfiri ne pirebuo mu kyini teɛ no saa na onipa a ɔfiri ne tenaberɛ kɔkyini teɛ ne no
ngo ne aduhwam ma akomatɔyam saa ara na onipa adamfo atirimsɛmdie dɛ nso yɛ
nnya w adamfo ne w agya adamfo na w amanehunu da nhyɛne wo nua fie wo fipamfoɔ a ɔbɛn yɛ sene onua a ɔwɔ akyirie
me ba yɛ onyansafoɔ na ma m akoma ntɔ me yam na manya asɛm mabua deɛ ɔbɔ me ahohora
onitefoɔ hunu bɔne a ɛbɛba na ɔde ne ho hunta nanso adwenemharefoɔ de ne ho hyɛ mu na wɔnya asotwe
deɛ ɔgyina ɔhɔhoɔ akyire no fa ne ntoma na deɛ ɔdi ɔbaa sansani agyinamu no gye no awowa
deɛ ɔtua nhema de nne kɛseɛ hyira ne yɔnko no wɔbɛbu no nnuabɔ ama no
asusoberɛ mu nsuo a ɛsosɔ daa ne ɔbaa tɔkwapɛfoɔ na ɛsɛ
deɛ ɔse ɔresianka no te sɛ deɛ ɔresianka mframa anaa ne nifa kuta ngo
dadeɛ se dadeɛ ano na onipa se ne yɔnko anim
deɛ ɔhwɛ borɔdɔma dua no di n aba na deɛ ɔsom ne wura no wɔbɛhyɛ no animuonyam
sɛdeɛ nsuo mu anim kyerɛ anim no saa ara na onipa akoma kyerɛ onipa akoma
asamando ne ɔsɛeɛ mmee da na onipa aniwa nso mmee da
kyɛmferɛ wɔ hɔ ma dwetɛ na fononoo wɔ hɔ ma sika na ɔbarima deɛ sɛ n ayeyie teɛ na wɔde hu no
sɛ wode wɔmma si ogyimifoɔ waduro mu fra ayuo mu mpo a n agyimisɛm remfiri ne ho ara da
hunu na hunu sɛdeɛ wo nnwan ho teɛ na fa w akoma to mmoa akuakuo no so
na adeɛ a woakora ntena hɔ daa na abotire kɔduru awoɔ ntoatoasoɔ nyinaa so anaa
ɛserɛ kɔ na wira mono yi adi na wɔboaboa mmepɔ so nhahamma ano
nnwanten ma wo ntoma na mpapo yɛ asase tiri adeɛ
na mmirekyie nufosuo no dɔɔso ma w aduane wo fiefoɔ aduane ne wo mmabaa akɔnhomabɔdeɛ
abɔnefoɔ dwane berɛ a obi mpamo wɔn na teneneefoɔ deɛ wɔyɛ nnam sɛ gyataburuwa
asase mmarato na ɛma ɛso ahemfo dɔɔso na nnipa nhunumufoɔ ne nimdefoɔ na ɛma ɔhene kyɛreɛ
ohiani a ɔhyɛ ohiani soɔ te sɛ osuo a ɛpra adeɛ korɔ a ɛmma aduane mma
wɔn a wɔgya mmara no yi ɔbɔnefoɔ ayɛ na wɔn a wɔdi mmara soɔ no ne wɔn di aperepereɛ
nnipa bɔne nhunu atemmuo mu na wɔn a wɔhwehwɛ awurade akyiri kwan no hunu ade nyinaa mu
ohiani a ɔnam ne pɛyɛ mu yɛ sene deɛ ɔkyea akwan mmienu mu na wanya ne ho
deɛ ɔbu mmara no yɛ ɔba nyansafoɔ na deɛ ɔne ahohwifoɔ bɔ no hyɛ n agya aniwuo
deɛ ɔde mfɛntom ne apempensie dɔre n adeɛ no ɔboaboa ano ma deɛ ɔbɛhunu mmɔborɔfoɔ mmɔborɔ
deɛ ɔyi n aso firi mmara tie ho no ne mpaebɔ mpo yɛ akyiwadeɛ
deɛ ɔgyegye teefoɔ kɔ bɔne kwan soɔ no ɔbɛhwe ɔno ara amena mu na pɛyɛfoɔ bɛdi adepa
onipa defoɔ yɛ n ani so nyansafoɔ na mmɔborɔni nhunumufoɔ hwehwɛ ne mu
teneneefoɔ di ahurisie a ɛyɛ fɛ pii na abɔnefoɔ deɛ wɔsɔre a nnipa hunta
deɛ ɔkata ne mmarato soɔ no ɔrenyɛ prɔmprɔm na deɛ ɔka na ɔgyaeɛ no wɔbɛhu no mmɔbɔ
nhyira ne onipa a ɔfɛre adeɛ daa daa na deɛ ɔhyɛ n akoma den bɛtɔ bɔne mu
ɔbɔnefoɔ a ɔdi ɔman mmɔborɔfoɔ soɔ te sɛ gyata a ɔbobom ne sisire a n ani abereɛ
ɔhene a ɔnni nhunumu na ne nhyɛsoɔ so na deɛ ɔtane amimdie ma ne nna kyɛ
onipa a obi mogya ho so da ne soɔ no ɔbɛdwane akɔduru amena mu mma wɔnnsianka no
deɛ ɔnam pɛyɛ mu no bɛnya nkwa na deɛ ɔkyea akwan mmienu mu no bɛhwe baako mu
deɛ ɔdɔ n asase no aduane bɛmee no na deɛ ɔdi ade hunu akyire no ohia bɛmee no
onipa nokwafoɔ nhyira bɛdɔɔso na deɛ ɔrepɛ ntɛm anya ne ho renyɛ tɔtorɔtɔɔ
animhwɛ nyɛ nso aduane afono ma so mpo na onipa bɛdi asɛmmɔne
oniberefoɔ pere ahonya ho na ɔnhunu sɛ ɔhia bɛba ne so
deɛ ɔka obi anim no akyire yi ɔbɛnya animuonyam asene deɛ ɔde ne tɛkyerɛma dɛfɛdɛfɛ
deɛ ɔfom n agya ne ne na adeɛ fa na ɔka sɛ ɛnyɛ mmarato no yɛ ɔdesɛefoɔ adamfo
deɛ n akɔnnɔ so hwanyan ntɔkwa na deɛ ɔde ne ho to awurade soɔ no deɛ wɔbɛdɔre sradeɛ
deɛ ne ho da n akoma soɔ no yɛ ɔkwasea na deɛ ɔnam nyansa mu no bɛnya adwaneyɛ
deɛ ɔma ohiani no ɛrenhia no na deɛ ɔyi n ani no bɛnya nnuabɔ pii
abɔnefoɔ sɔre a nnipa hunta na wɔyera a na teneneefoɔ redɔɔso
onipa a wɔka n anim na ɔsene ne kɔn no wɔbɛbu no mpofirim a ano nni aduro
ateneneefoɔ di tumi a ɔman ani gye na ɔbɔnefoɔ di so a ɔman si apini
onipa a ɔdɔ nyansa ma n agya ani gye na deɛ ɔne nnwamamfoɔ bɔ bɛsɛe n adeɛ
ɔhene de atemmuo ma asase gyina na akyɛdepɛfoɔ bɔ no
onipa a ɔdɛfɛdɛfɛ ne yɔnko no ɔsum n anammɔn fidie
onipa bɔne mmarato mu wɔ fidie na ɔteneneeni bɛto ahurisie dwom na n ani agye
ɔteneneeni hunu mmɔborɔfoɔ asɛm di ɔbɔnefoɔ nhunu saa nimdeɛ no
fɛdifoɔ sɔ kuro mu gya na anyansafoɔ sianka abufuo
ɔba nyansafoɔ ne ogyimifoɔ di apereɛ a ɔyɛ hoo oo ɔsere oo home nni mu
mogyapɛfoɔ tane pɛyɛfoɔ na teefoɔ hwehwɛ ne kra agye no
ɔkwasea yi ne honhom nyinaa adi na onyansafoɔ dwodwo no ma no ka akyi
ɔpanin a ɔtie atorosɛm no n asomfo nyinaa yɛ abɔnefoɔ
adekoro bi da nso wɔ ohiani ne opooboni ntɛm deɛ ɔte wɔn baanu nyinaa ani ne awurade
ɔhene a ɔbu nokwatɛn ma mmɔborɔfoɔ no n ahennwa bɛtim daa
abaa ne animka ma nyansa na abɔfra a wɔato no sraha gu ne na anim ase
abɔnefoɔ dɔɔso a mmarato dɔɔso nanso ateneneefoɔ bɛhunu wɔn ahweaseɛ
tenetene wo ba na wama woahome na wama wo kra anika
anisoadehunu nni hɔ a ɔman yɛ bisibasaa nanso deɛ ɔbu mmara no nhyira ne no
ɛnyɛ nsɛm na wɔde tea akoa ɛfiri sɛ ɔte aseɛ mpo a ɔremmu
wohunu onipa a ɔpere ne nsɛm ho a anidasoɔ wɔ hɔ ma ɔkwasea sene no
deɛ ɔkorɔkorɔ n akoa firi ne mmɔfraase no akyire yi no ɔbɛyɛ sɛ ɔba
obufufafoɔ hwanyan ntɔkwa na ɔbobɔnefoɔ mmarato dɔɔso
onipa ahantan bɛbrɛ no ase na honhom mu ahobrɛaseɛni nsa bɛka animuonyam
deɛ ɔne owifoɔ kyɛ adeɛ no tane ne kra ɔte duabɔ no nso ɔnka
onipa ho suro sum fidie na deɛ ɔde ne ho to awurade soɔ no ho deɛ ɔbɛyɛ sɔnn
nnipa pii hwehwɛ ɔman sodifoɔ anim animuonyam nanso awurade na obiara atemmuo firi no
ateneneefoɔ akyiwadeɛ ne busufoɔ na ɔbɔnefoɔ nso akyiwadeɛ ne deɛ ne kwan yɛ tee
yake ba agur nsɛm anisoadehunu ɔbarima no ka kyerɛ itiel itiel ne ukal sɛ
na meyɛ mmoasɛm kyɛne onipa obiara na nhunumu a onipa wɔ no na menni bi
na mensuaa nyansa na menni ɔkronkronni no ho nimdeɛ
hwan na waforo akɔ soro na wasiane hwan na ɔkura mframa wɔ ne nsam hwan na ɔbɔ nsuo boaa ntoma mu hwan na ɔde asase ano nyinaa sisi hɔ sɛ wonim a ne din de sɛn na ne ba din de sɛn
nyankopɔn asɛm nyinaa ho te ɔyɛ ɛkyɛm ma wɔn a wɔde wɔn ho to ne soɔ
mfa biribi nka ne nsɛm ho na wanka w anim na wɔanhu wo sɛ ɔtorofoɔ
nnoɔma mmienu na mesrɛ no wo hɔ nkame me ansa na mawu
yi adehuhuo ne atorosɛm firi me ho kɔ akyirikyiri mma me ohia anaa ahonyadeɛ ma mennya m aduane a ɛhia me no menni
na mammee mampa wo manka sɛ hwan ne awurade nanso manni hia manwia adeɛ mamfom me nyankopɔn din
nni akoa ho nsekuro nkyerɛ ne wura na wammɔ wo dua na woanni fɔ
nnipa bi wɔ hɔ a wɔdome wɔn agya na wɔnhyira wɔn na
nnipa bi wɔ hɔ a wɔn ho teɛ wɔ wɔn ara wɔn ani soɔ nanso wɔntee wɔn ho mfirii wɔn fi mu
nnipa bi wɔ hɔ a wɔn ani tra wɔn ntɔn sɛ biribi na wɔamema wɔn anisuatɛtɛ soɔ
nnipa bi wɔ hɔ a wɔn se yɛ nkrantɛ na wɔn dodomse yɛ nsekammoa a wɔde mmɔborɔfoɔ firi asase soɔ ne ahiafoɔ firi nnipa mu
amemem wɔ mmammaa baanu a wɔteam sɛ fa ma fa ma nnoɔma mmiɛnsa na ɛmmee da aane nnoɔma nnan na ɛnka sɛ ɛdɔɔso
asamando ne ɔyafunu bonin asase a nsuo mmee no ne ogya a ɛnka sɛ ɛdɔɔso
ani a ɛyi n agya ahi na ɛbu ɛna tie animtia no asubɔnten ho anene bɛtutu na akɔreɛ mma bɛdi
nnoɔma mmiɛnsa na ɛyɛ me nwanwa dodoɔ aane na nnan deɛ menhunu
ɔkɔdeɛ kwan ewiem ɔwɔ kwan ɔbotan so nsuhyɛn kwan ɛpo mu ne ɔbarima kwan ababaa ho
sɛ ɔbaa awaresɛeni kwan teɛ nie ɔdidi pepa n ano na ɔse memmɔɔ mmusuo biara
nnoɔma mmiɛnsa ase na asase wosoɔ aane na nnan na ɛntumi nsoa
akoa a wabɛdi hene ne ogyegyentwie a wadidi ameeɛ
ɔbaa a obi mpɛ no na wanya kunu ne abaawa a wadi n awuraa adeɛ
nnoɔma nnan na ɛsusua asase soɔ nanso wɔyɛ anyansafoɔ wɔakyerɛ wɔn nyansa
ntɛtea ɔman a wɔnni ahoɔden biara nanso wɔsiesie wɔn aduane ahuhuberɛ
nkukuban ɔman a wɔn ho nyɛ den nanso wɔyɛ wɔn adan abotan mu
ntutummɛ nni hene nanso wɔn nyinaa firi nam akuakuo
wobɛtumi de wo nsa akyere ɔkoterɛ nso ahemfo aban mu na ɔteɛ
nnoɔma mmiɛnsa yi nanteɛ mu yɛ aane na nnan kɔbea yɛ fɛ
gyata mmoa mu brane a ɔnsane mfiri obiara anim
akodie pɔnkɔ a n asene amia ne ɔpapo ne ɔhene a obi nsɔre ntia no
sɛ woayɛ nkwaseadeɛ ama wo ho so na sɛ woabɔ pɔ a fa wo nsa to w ano
na womia nufosudaeɛ a woyi nufosuo ani sradeɛ na wokyim ɛhwene a woyi mogya saa nso na womia abufuo a woyi ntɔkwa
ɔhene lemuel nsɛm ɔkasakyerɛ a ne na de kyerɛkyerɛɛ no
adɛn me ba na adɛn me yafumma na adɛn me bɔhyɛ ba
mfa w ahoɔden mma mmaa na mfa w akwan nyɛ deɛ ɛsɛe ahemfo
ɛnsɛ ahemfo lemuel ɛnsɛ ahemfo sɛ wɔbɛnom nsa anaa atitire sɛ wɔbɛdi nsaden akyire
na wɔannom na wɔn werɛ amfiri mmara a wɔahyɛ na wɔannane amanehunufoɔ nyinaa nsɛm ani
fa nsaden ma deɛ ɔresɛeɛ ne bobesa ma awerɛhofoɔ
ma no nnom na ne werɛ mfiri ne hia na wankae n amaneɛ bio
bue w ano ma emum ma mma a wɔagya wɔn nyinaa asɛm
bue w ano bu atɛntenenee na di mmɔborɔni ne ohiani asɛm
ɔyepa hwan na ɔbɛnya nso ne boɔ sene nhwene pa koraa
ne kunu akoma da ne so na siadeɛ adeɛ nhia no
ɔyɛ no yie na ɔnyɛ no bɔne biara ne nkwa nna nyinaa
ɔdwene kuntu ne asaawa ho na ɔde ne nsa yɛ adwuma fɛ so
ɔte sɛ odwadini ahyɛn ɔde n aduane firi akyirikyiri ba
adeɛ nnya nkyee a na wɔasɔre na wama ne fiefoɔ aduane na wama ne mmaawa nnwuma
ɔdwene afuo ho na ɔtɔ ɔde ne nsa ano aba yɛ bobeturo
ɔde ahoɔden bɔ n asene na ɔhyɛ n abasa mu den
ɔte ne dwumadie mu dɛ ne kanea nnum anadwo
ɔtene ne nsa sɔ ɔtadua mu na ne nsateaa sɔ kyekye mu
ɔbae ne nsam ma mmɔborɔni na ɔtene ne nsa ma ohiani
ɔnsuro sukyerɛmma mma ne fiefoɔ na ne fiefoɔ nyinaa firafira atankɔkɔɔ
wanwono mmommo afa ne ntoma yɛ nwera pa ne beredum
wɔnim ne kunu kuro apono mu berɛ a ɔte asase no so mpanimfoɔ mu
ɔpam nkamisaa na ɔtɔn na ɔde abɔsoɔ ma odwadini
ahoɔden ne nidie ne n aduradeɛ na ɔnsuro mmerɛ a ɛwɔ n anim
ɔbue n ano nyansa mu na adɔeɛ nkyerɛkyerɛ wɔ ne tɛkyerɛma so
ɔhwɛ ne fiefoɔ korɔ ne ba na ɔnni aniha aduane
ne mma sɔre na wɔfrɛ no nhyira ne kunu nso ɔyi no ayɛ sɛ
mma mmaa pii ayɛ yie na wo deɛ wosene wɔn nyinaa
osoowayɛ yɛ nnaadaa na ahoɔfɛ yɛ ahuhudeɛ ɔbaa a ɔsuro awurade na wɔbɛyi no ayɛ
momma no ne nsa ano aba bi na ne nneyɛɛ nyi no ayɛ kuro apono mu
﻿ dawid ba ɔsɛnkafoɔ ɔhene a ɔwɔ yerusalem no nsɛm nie
ahuhudeɛ mu ahuhudeɛ ɔsɛnkafoɔ na ɔseɛ ahuhudeɛ mu ahuhudeɛ adeɛ nyinaa yɛ huhuo
mfasoɔ bɛn na onipa nya ne brɛ a ɔbrɛ owia yi ase nyinaa mu
awoɔ ntoatoasoɔ kɔ na awoɔ ntoatoasoɔ ba na asase deɛ ɛtim hɔ daa
owia pue na owia kɔtɔ na ɛyɛ ntɛm kɔ n afa a ɛfiri pue hɔ
mframa bɔ kɔ anafoɔ fam na ɛdane ba atifi fam ɛde ntwareho kɔ na ne ntwareho no so na mframa no nam sane ba
nsubɔntene nyinaa sene kɔ po mu nanso ɛpo nyɛ ma ara da faako a nsubɔntene no nenam korɔ no ɛhɔ ara na ɛsane kɔ bio
abrabɔ nyinaa mu yɛ ɔbrɛ nko ara obiara ntumi nka adehwɛ mmee aniwa na asɛnteɛ nso nyɛ aso ma ara da
adeɛ biara a ɛwɔ hɔ no bɛkɔ so ara awɔ hɔ na biribiara a ayɛ no ɛbɛkɔ so ara ayɛ na adeɛ foforɔ biara nni hɔ owia yi ase
asɛm bi wɔ hɔ a wɔka no sɛ hwɛ yei yɛ foforɔ anaa tete nteredee berɛ a adi yɛn anim no so na ɛbaeɛ
nkaeɛ biara nni hɔ mma kane nnoɔma no na daakye nnoɔma a ɛbɛba no nso rennya nkaeɛ biara deɛ ɛbɛdi akyire aba no nkyɛn
me ɔsɛnkafoɔ madi israel so hene yerusalem
mede m akoma mama sɛ mede nyansa bɛbisa na mahwehwɛ nnoɔma a wɔyɛ no ɔsoro ase nyinaa mu ɔhaw bɔne a onyankopɔn de ato adasamma soɔ sɛ wɔmmfa mu no
mehunuu nnwuma a wɔyɛ no owia yi ase nyinaa na hwɛ ne nyinaa yɛ ahuhudeɛ ne dadwene hunu
deɛ akyea no wɔntumi ntene na deɛ ate aka mu no wɔntumi nkan
me ne m akoma kasaa sɛ me deɛ hwɛ mama me nyansa aso ayɛ bebree sene wɔn a wɔdii m anim yerusalem nyinaa na m akoma ahunu nyansa ne nimdeɛ a ɛdɔɔso
na mede m akoma nyinaa hwehwɛɛ sɛ mɛhunu nyansa na mahunu adammɔ ne nkwaseasɛm nanso mahunu sɛ yei nso yɛ dadwene hunu
na nyansa dodoɔ mu wɔ ɔhaw dodoɔ na deɛ ɔtia nimdeɛ no ti awerɛhoɔ
mekaa no m akomam sɛ bra na memfa anigyeɛ mensɔ wo nhwɛ gye w ani na hwɛ ɛno nso yɛ ahuhudeɛ
mekaa wɔ ɔsereɛ ho sɛ ɛyɛ adammɔ na mekaa wɔ anigyeɛ ho sɛ ɛdeɛn na wɔnya firii mu
mepeepee m akomam sɛ mede nsa bɛsɛpɛ me ho na masɔ nkwaseasɛm mu ɛberɛ a mese meremma nyansa akyerɛ me kwan no na merepɛ ahunu sɛ ɛyɛ ma adasamma sɛ wɔbɛyɛ saa wɔ ɔsoro aseɛ wɔn nkwa nna a ɛyɛ tia no mu
meyeyɛɛ nnwuma akɛseɛ mesisii adan meyɛɛ bobe turo ahodoɔ fae
meyɛɛ turo ahodoɔ ne baabi a yɛtu mpasa a masiesie hɔ na metetɛɛ mu nnua a ɛso aba ahodoɔ nyinaa bi
meyeyɛɛ nsuo atadeɛ na mede mu nsuo magugu kwaeɛ a nnua fefɛ wɔ mu no so
menyaa nkoa ne mfenaa na efie nnipa nso wɔ me nso menyaa anantwie nnwan ne mmirekyie akuakuo pii sene wɔn a wɔdii m anim yerusalem nyinaa
nso meboaa dwetɛ sika ahemfo ne nsase so ademudeɛ ano mefae menyaa mmarima ne mmaa nnwontofoɔ ne mmarima anigyedeɛ ne mpenafoɔ bebree
na meyɛɛ kɛse mekɔɔ so mesenee wɔn a wɔdii m anim yerusalem nyinaa na me nyansa nso tenaa me mu
na biribiara a m ani hwehwɛeɛ no mankame no mansi m akoma anigyeɛ biara ho kwan na m akoma ani gyee me brɛ no nyinaa mu na yei yɛɛ me brɛ no nyinaa mu kyɛfa
ɛnna medanee m ani mehwɛɛ me nnwuma a me nsa yɛeɛ no nyinaa ne me brɛ a mebrɛ meyɛeɛ no na hwɛ ne nyinaa yɛ ahuhudeɛ ne dadwene hunu na mfasoɔ biara nni mu owia yi ase
na medanee m ani sɛ merehwɛ nyansa ne adammɔ ne nkwaseasɛm na ɛdeɛn na onipa a ɔbɛba ɔhene akyire no bɛyɛ deɛ wɔayɛ no tete nteredee no ara
na mehunuu sɛ mfasoɔ wɔ nyansa mu sene nkwaseasɛm mu sɛdeɛ hann mfasoɔ sene esum deɛ no
onipa nyansafoɔ nim faako a ɔrekorɔ na ɔkwasea deɛ esum mu na ɔnanteɛ nanso mehunuu nso sɛ asiane korɔ no ara na ɛsiane wɔn nyinaa
na mekaa no m akomam sɛ ɔkwasea asiane no ara bi na ɛbɛsiane me nso na ɛno deɛ adɛn nti na mehunuu nyansa mesenee ebinom na mesee no m akomam sɛ yei nso yɛ ahuhudeɛ
na onyansafoɔ ne ɔkwasea nyinaa wɔrenkae wɔn daa ɛfiri sɛ nna a ɛbɛba no mu no na werɛ afiri ne nyinaa dada na ɛyɛ dɛn na onyansafoɔ ne ɔkwasea nyinaa wuwuo
ɛnna asetena fonoo me ɛfiri sɛ na nnoɔma a wɔyɛ no owia yi ase no nyɛ wɔ m ani so na ne nyinaa yɛ ahuhudeɛ ne dadwene hunu
na me brɛ a mebrɛɛ no owia yi ase no nyinaa fonoo me sɛ merebɛgya no hɔ mama onipa a ɔbɛdi m adeɛ no
na hwan na ɔnim sɛ ɔbɛyɛ onyansafoɔ anaa ɔkwasea nanso ɔbɛdi m adeɛ a mebrɛɛ ho mede nyansa menyaa no owia yi ase no nyinaa so yei nso yɛ ahuhudeɛ
na menuu me ho wɔ ɔbrɛ a mebrɛɛ owia yi ase no nyinaa ho
ɛfiri sɛ ɛtɔ da a ɛsɛ sɛ obi a ɔde ne nyansa n adwene ne ne nimdeɛ abrɛ ayɛ adwuma no ɔgya ne nyinaa hɔ ma deɛ wammrɛ bɛfa yei nso yɛ ahuhudeɛ ne adebɔne kɛseɛ
na ɛdeɛn na onipa nya wɔ ne brɛ nyinaa ne n akoma mu dadwene a ɔde ha ne ho owia yi ase no mu
na ne nna nyinaa yɛ ayayadeɛ na ne haw yɛ no awerɛhoɔ nso anadwo mpo n akoma ntɔ ne yam yei nso ahuhudeɛ ne no
biribi pa biara nna hɔ mma onipa sene sɛ ɔbɛdidi na wanom na wama ne kra ahunu adepa ne brɛ no mu yei nso mahunu sɛ nyankopɔn nsam na ɛfire
ɛnyɛ ɔno a hwan na anka ɔbɛtumi adidie anaa hwan na anka ɔbɛtumi anya anigyeɛ
na onipa a ɔyɛ wɔ nyankopɔn anim no ɔma no nyansa ne nimdeɛ ne anigyeɛ na ɔdebɔneyɛni deɛ ɔma no ha ne ho tase adeɛ boa ano de ma deɛ ɔyɛ wɔ nyankopɔn anim yei nso yɛ ahuhudeɛ ne dadwene hunu
adeɛ biara wɔ ne berɛ a wɔahyɛ no na ɛberɛ wɔ hɔ ma adwuma biara ɔsoro ase
awoɔ wɔ ne berɛ na owuo wɔ ne berɛ ɔtɛ wɔ ne berɛ na deɛ wɔatɛ no tutuo wɔ ne berɛ
okum wɔ ne berɛ na ayaresa wɔ ne berɛ bubuo wɔ ne berɛ na osie wɔ ne berɛ
esu wɔ ne berɛ na sereɛ wɔ ne berɛ abooboodie wɔ ne berɛ na asa wɔ ne berɛ
aboɔ toguo wɔ ne berɛ na aboɔ anoboa wɔ ne berɛ atuuyɛ wɔ ne berɛ na atuuyɛ ntetemu wɔ ne berɛ
ɔhwehwɛ wɔ ne berɛ na ɔyera wɔ ne berɛ nhwɛsoɔ wɔ ne berɛ na ɔtoguo wɔ ne berɛ
osuane wɔ ne berɛ na ɔpam wɔ ne berɛ kommyɛ wɔ ne berɛ na ɔkasa wɔ ne berɛ
ɔdɔ wɔ ne berɛ na ɔtane wɔ ne berɛ akodie wɔ ne berɛ na ɔmannwoeɛ wɔ ne berɛ
mfasoɔ bɛn na deɛ ɔyɛ adwuma no nya no deɛ ɔbrɛ ho no mu
mahunu ɔbrɛ adwuma a onyankopɔn de ama adasamma sɛ wɔmmrɛ nyɛ no
wayɛ adeɛ nyinaa fɛfɛ ne berɛ mu bio nso ɔde mmerɛ santen ho adwene ahyɛ wɔn akoma mu nanso nnipa ntumi nhunu deɛ onyankopɔn ayɛ firi mfitiaseɛ kɔsi awieeɛ no
menim sɛ biribiara nni hɔ a ɛyɛ ma wɔn kyɛn sɛ wɔbɛgye wɔn ani asɛpɛ wɔn ho wɔ wɔn nkwa nna mu
nanso sɛ onipa biara didi nom hunu adepa ne brɛ nyinaa mu a nyankopɔn akyɛdeɛ ne no
menim sɛ adeɛ biara a onyankopɔn yɛ no ɛno na ɛbɛtena hɔ daa wɔrentumi mfa bi nka ho na wɔrentumi nyi bi mfiri mu na onyankopɔn ayɛ no saa sɛdeɛ nnipa bɛsuro n anim
deɛ ɛba no yɛ teteete adeɛ na deɛ ɛrebɛba no nso ɛbaa teteete na onyankopɔn hwehwɛ deɛ ɛsene kɔ bio
na deɛ mahunu bio owia yi aseɛ ne atemmubea a abɔnefosɛm wɔ hɔ ne teneneebea a amumuyɛ wɔ hɔ
mekaa no m akomam sɛ ɔteneneeni ne ɔbɔnefoɔ nyinaa onyankopɔn bɛbu wɔn atɛn ɛfiri sɛ wahyɛ berɛ ama adwuma biara ne adeyɛ biara
mekaa no m akomam wɔ nnipa mma ho sɛ onyankopɔn resɔ wɔn ahwɛ na wɔahunu sɛ wɔn fam no wɔte sɛ mmoa ara nko
na nnipa mma hyɛberɛ ne mmoa hyɛberɛ sɛ na hyɛberɛ korɔ da hɔ ma wɔn sɛ oyi wuo teɛ no sɛ oyi wuo nso teɛ ne no na honhom baako na wɔn nyinaa wɔ na kyɛne a onipa bɛkyɛne aboa nni hɔ na adeɛ nyinaa yɛ ahuhudeɛ
adeɛ nyinaa kɔ faako adeɛ biara firi dɔteɛ mu na adeɛ nyinaa sane kɔ dɔteɛ mu
hwan na ɔnim nnipa mma honhom sɛ ɔforo kɔ ɔsoro ne mmoa honhom sɛ ɔsiane kɔ asase aseɛ
na mehunuu sɛ adepa biara nni hɔ gye sɛ onipa ani gye ne nnwuma mu na ɛne ne kyɛfa na hwan na ɔde no bɛba na wabɛhwɛ deɛ ɛbɛba akyire no
na mesane mehwɛɛ nhyɛsoɔ a wɔyɛ no owia yi aseɛ no nyinaa na hwɛ wɔn a wɔhyɛ wɔn soɔ no nisuo na wɔnni ɔwerɛkyekyefoɔ biara na nhyɛsofoɔ nsam den no mu no wɔnni ɔwerɛkyekyefoɔ bi
ɛnna medwenee sɛ awufoɔ a wɔawuwu dada no tiri ayɛ yie sene nnipa a wɔda so tete aseɛ no
na deɛ ɔyɛ sene wɔn baanu no ne deɛ ɔnnya mmaeɛ a ɔnnya nhunuu nneyɛɛ bɔne a wɔyɛ no owia yi aseɛ no
na mehunuu ɔbrɛ nyinaa ne adwumayɛ mu yiedie nyinaa nso sɛ ɛno ho na obi ne ne yɔnko twe ninkunu yei nso yɛ ahuhudeɛ ne dadwene hunu
ɔkwasea pompono ne nsa tena hɔ na ɔdi ɔno ara ne honam
kommyɛ kakra yɛ sene ɔbrɛ ne dadwene hunu bebree
na mesane mehwɛɛ owia yi ase ahuhudeɛ
ɔbaako wɔ hɔ na obiara nka ne ho nso ɔnni babarima anaa onuabarima nanso ne brɛ nyinaa nni awieeɛ ahonya nso mmee n ani na hwan mpo na merebrɛ na merekame me kra nnepa mama no yei nso ahuhudeɛ ne ɔhaw bɔne ne no
baanu yɛ sene baako ɛfiri sɛ wɔn brɛ mu akatua pa wɔ hɔ ma wɔn
na sɛ wɔhwe ase a ɔbaako bɛma ne yɔnko so na ɔbaakofoɔ a ɔhwe aseɛ a obi nka ne ho mma no soɔ nnue
bio sɛ baanu da a wɔn ho yɛ wɔn hye na ɔbaakofoɔ deɛ ne ho bɛyɛ no hye sɛn
na sɛ obi toa ɔbaakofoɔ a ɔrentumi nnyina nanso baanu ne no bɛdi asie na ahoma a wɔaka abɔ ho mmiɛnsa no rente ntɛm
fanyinam aberantewaa hiani nyansafoɔ sene ɔhene akɔkoraa kwasea a ɔntie afotuo bio
na obi firi nneduafoɔ dan mu bɛdii hene nso wɔwoo no hiani n ahennie asase no so
mehunuu ateasefoɔ a wɔnam owia yi aseɛ nyinaa ne aberantewaa foforɔ a ɔbɛgyinaa n ananmu no
ɔman no nyinaa wɔn a wɔdii n anim nyinaa nni awieeɛ nso wɔn a wɔbɛba akyire yi no ani rennye ne ho ampa ara yei nso yɛ ahuhudeɛ ne dadwene hunu
sɛ worekɔ nyankopɔn fie a wɛn wo nan na wobɛn kɔtie a ɛyɛ sene nkwaseafoɔ afɔrebɔ na wɔn deɛ wɔnnim sɛ wɔreyɛ bɔne
mma w ano nnyɛ worɔworɔ na w akoma nso mmpɛ ntɛm mmma asɛm bi mmfi wɔ nyankopɔn anim na onyankopɔn wɔ ɔsoro na wo deɛ wowɔ asase so enti ma wo nsɛm nyɛ kakraa bi
na adaeɛso nam ɔbrɛdwene mu na ɛba na ɔkwasea nne nso nam nsɛm dodoɔ mu
sɛ wohyɛ onyankopɔn bɔ bi a ntwentwɛn ne ma ase ɛfiri sɛ ɔnni nkwaseafoɔ ho akoma pa bi deɛ woahyɛ bɔ no ma
fanyinam sɛ woanhyɛ bɔ sene sɛ woahyɛ bɔ na womma
mma w ano kwan mfa wo nkɔ bɔne mu na nka wɔ ɔbɔfoɔ no anim sɛ ɛyɛ mfomsoɔ adɛn nti na nyankopɔn bo mfu wo nne na ɔnsɛe wo nsa ano adwuma
na daeɛso rekɔ soro no na nsɛm huhuo redɔɔso nanso onyankopɔn mmom na suro no
na sɛ wohunu mmɔborɔni sɛ wɔhyɛ ne soɔ ne atemmuo ne tenenee anidane wɔ asase bi so a mma wo ho nnnwiri wo saa asɛm no ho na deɛ ɔso no deɛ ɔso sene no hwɛ no so na deɛ ɔso koraa no hwɛ wɔn so
na adeɛ nyinaa mu mfasoɔ ne sɛ ɔhene bi wɔ hɔ ma asase a wɔdɔ soɔ no nkyerɛaseɛ wɔ hebri kasa no mu nna hɔ papa
deɛ ɔpɛ sika no sika mmee no na deɛ ɔpɛ adeɛ dodoɔ no nnya mu mfasoɔ yei nso yɛ ahuhudeɛ
berɛ a nnepa redɔɔso no na adifoɔ nso redɔɔso na yiedie bɛn na ɛwom ma ɔdenadeɛnom no sɛ hwɛ a wɔn aniwa hwɛ nko
odwumayɛni didi kakraa bi oo pii oo ne nna yɛ no dɛ na ɔmee a ɔdefoɔ meeɛ no mma no nnya adayɛ
bɔne bi a ɛyɛ ya wɔ hɔ a mahunu owia yi aseɛ ɛne ahonyadeɛ a ɔdenadeɛnom kora ma wɔn ara mmusuo
na ahonyadeɛ no sɛe adwuma bɔne mu na wawo ɔba a biribiara nka ne nsam
sɛdeɛ ɔfiri ne na yam adagya mu baeɛ no saa ara na ɔbɛsane akorɔ sɛ ɔbaa no no na ɔremfa ne brɛ mu hwee a ɔde bɛkuta ne nsam akorɔ
na yei nso yɛ bɔne a ɛyɛ ya sɛdeɛ ɔbaa no ara saa ara na ɔbɛkorɔ na ɛyɛ no mfasoɔ bɛn sɛ ɔbrɛɛ ɔbrɛ hunu
nso ne nna nyinaa esum mu na ɔdidiiɛ na n abufuo ne ne yadeɛ ne n awerɛhoɔ dɔɔso
hwɛ deɛ mahunu sɛ ɛyɛ ne sɛ ɛyɛ fɛ sɛ obi didie na ɔnom na ɔhunu papa wɔ ne brɛ a ɔbrɛ owia yi aseɛ no mu nyinaa ne nkwa nna dodoɔ a onyankopɔn de ma no na ɛne ne kyɛfa
nso onipa biara a onyankopɔn ma no ahonyadeɛ ne adedodoɔ na ɔma no ho kwan sɛ ɔnni bi na ɔmfa no sɛ ne kyɛfa na n ani nnye ne brɛ mu no yei nso onyankopɔn akyɛdeɛ ne no
na ɔrenkae ne nkwa nna pii ɛfiri sɛ onyankopɔn agye ne so ama no n akoma anigyeɛ
bɔne bi wɔ hɔ a mahunu owia yi aseɛ na ɛdɔɔso nnipa so
obi a onyankopɔn ama no ahonyadeɛ ne adedodoɔ ne animuonyam na deɛ ɛyɛ no akɔnnɔ mu biara mmɔ ne kra nanso onyankopɔn mma no ho kwan sɛ ɔnni bie na ɔnanani bi na ɔdie yei deɛ ahuhudeɛ ne ayayadeɛ ne no
sɛ obi wo mma ɔha na ɔdi mfeɛ pii na ne mfeɛ mu nna dɔɔso bebree na papa ammee ne kra na wɔansie no yie a mese mpo ɔpɔn ba yɛ sene no
na ɔba no adehunu mu na esum mu na ɔkorɔ na esum na ɛkata ne din soɔ
owia nso wanhunu na ɔnnim ɔhome wɔ hɔ ma oyi sene ɔno
na sɛ mpo ɔdi mfeɛ apem mmɔho nanso wannya mu papa biara a ɛnyɛ faako na wɔn nyinaa korɔ
onipa brɛ nyinaa ɔbrɛ ma n ano nanso n akɔnnɔ mmee no da
na ɛdeɛn na onyansafoɔ de sene ɔkwasea ɛdeɛn nso na ohiani a ɔnim ateasefoɔ mu abrabɔ no de kyɛne soɔ
deɛ ɛwɔ hɔ a aniwa hu no yɛ sene deɛ akɔnnɔ kyini hwehwɛ yei nso yɛ ahuhudeɛ ne dadwene hunu
deɛ ɛwɔ hɔ biara no na wɔabɔ ne din dada na wɔnim sɛdeɛ onipa si teɛ na wɔnim nso sɛ ɔntumi ne deɛ ɔyɛ den sene no no nham
na nsɛm pii wɔ hɔ a ɛma ahuhudeɛ dɔɔso mfasoɔ bɛn na onipa nya
na hwan na ɔnim deɛ ɛyɛ ma onipa nkwa mu ne nkwa huhuo mu na nna dodoɔ a ɔdie sɛ sunsum no na hwan na ɔbɛtumi aka akyerɛ onipa deɛ ɛbɛba wɔ ne wuo akyi
din pa yɛ sene ngo a ne boɔ yɛ den na owuda yɛ sene awoda
efie a ayie wɔ mu korɔ yɛ sene efie a apontoɔ wɔ mu korɔ ɛfiri sɛ ɛno yɛ nnipa nyinaa awieeɛ na ɔteasefoɔ de hyɛ n akomam
awerɛhoɔ yɛ sene sereɛ na anim mmɔbɔmmɔbɔyɛ mu na akoma nam nya suahunu
anyansafoɔ akoma wɔ abooboodie fie na nkwaseafoɔ akoma wɔ ahuhu fie
onyansafoɔ animka tie yɛ sene sɛ obi tie nkwaseafoɔ dwontoɔ
na sɛdeɛ nkasɛɛ turituri ɛsɛn aseɛ no sɛ ɔkwasea sereɛ teɛ ne no yei nso yɛ ahuhudeɛ
aane nhyɛsoɔ bɔ onyansafoɔ dam na ayɛyɛdeɛ sɛe akoma
asɛm awieeɛ yɛ sene ne mfitiaseɛ ntoboaseɛ honhom yɛ sene ahomasoɔ honhom
mma wo honhom mmpere abohuro ho na nkwaseafoɔ kokom na abufuo teɛ
nka sɛ adɛn na na akane nna no yɛ sene yeinom yi na ɛnyɛ nyansa so na wobisa yei aseɛ
nyansa yɛ sɛ awunnyadeɛ na ɛyɛ mfasoɔ ma wɔn a wɔhunu owia no
na nyansa nwunu ase tena te sɛ sika nwunu ase tena na nimdeɛ yɛ mfasoɔ na nyansa gye ne wura nkwa
hwɛ deɛ onyankopɔn ayɛ na hwan na ɔbɛtumi atene deɛ ɔno akyea no
da pa mu ma w ani nnye na da bɔne mu dwene ho onyankopɔn ayɛ yei nso aka ɛno ho deɛ ɛbɛyɛ na onipa anhunu n akyiri biribiara
mahunu adeɛ nyinaa m abrabɔ hunu nna mu ɔteneneeni bi wɔ hɔ a ne tenenee nyinaa mu no ɔyera firi hɔ na ɔbɔnefoɔ bi nso wɔ hɔ a ne bɔne nyinaa akyiri no ɔtena ase kyɛre
nyɛ wo ho ɔteneneeni bebrebe na nyɛ onyansafoɔ ntra so adɛn nti na wosɛe wo ho
mma abɔnefosɛm nnɔɔso na nyɛ ɔkwasea nso adɛn nti na wobɛbu wo berɛ mu awuo
ɛyɛ sɛ wosɔ yei mu na yei nso wonyi wo nsa mfiri ho na deɛ ɔsuro onyankopɔn bɛfiri ne nyinaa mu
nyansa hyɛ onyansafoɔ den sene atumfoɔ du a wɔwɔ kuro mu
ampa ara onipa tenenee biara nni asase so a ɔyɛ papa na ɔnyɛ bɔne
nso mfa w akoma nsi nsɛm a wɔka nyinaa so na woante sɛ w akoa redome wo
na w akoma nim mprɛ bebree a wo nso wodomee ebinom
mede nyansa masɔ yei nyinaa mahwɛ mekaa sɛ mɛhunu nyansa nso ɛne me ntam ware
deɛ ɛwɔ hɔ wɔ akyirikyiri na ɛyɛ donkodonko hwan na ɔbɛhunu
mede m akoma nso mekyinii sɛ mɛhunu na mapeepee mu na mahwehwɛ nyansa ne adwempa na mahunu abɔnefosɛm sɛ ɔkwaseayɛ ne nkwaseasɛm sɛ adammɔ
na mahunu deɛ ɛyɛ nwono sene owuo ɔbaa a n akomam wɔ fidie ne asau na ne nsa yɛ nhoma deɛ ɔsɔ nyankopɔn ani bɛfiri ne ho afi na ɔdebɔneyɛni deɛ ɔbɛkye no
hwɛ yei na mahunu ɔsɛnkafoɔ no na ɔseɛ mefaa no mmaako mmaako na manya ho mmuaeɛ
deɛ me kra hwehwɛ bio nanso menhunuiɛ nie ɔbarima baako na mahu no apem mu na ɔbaa deɛ menhunuu bi yeinom nyinaa mu
hwɛ yei nko na mehunuu sɛ onyankopɔn yɛɛ onipa tee na wɔn ara na wɔhwehwɛ tirim adwene bebree
hwan na ɔte sɛ onyansafoɔ no na hwan na ɔnim asɛm ase kyerɛ onipa nyansa ma n anim hyerɛn na n anim denyɛ sakyera
mese mese adeyɛ se no nni hebri atwerɛ no mu di ɔhene anomu asɛm so na ɛsiane onyankopɔn ntam a woaka no nti ɛmma no nnha wo
firi n anim kɔ sɛ asɛm no nyɛ dɛ a ntwentwɛn wo nan ase
ɛfiri sɛ ɔyɛ deɛ ɛsɔ n ani biara ɔhene anomu asɛm biara di mu na hwan na ɔbɛtumi aka akyerɛ no sɛ ɛdeɛn na woreyɛ yi
deɛ ɔdi mmara asɛm soɔ no nnim asɛmmɔne biara na onyansafoɔ akoma nim berɛ ne atemmuo
na ɛberɛ ne atemmuo wɔ hɔ ma nneyɛɛ nyinaa na onipa bɔne dɔɔso ne so ma no
na obi nni hɔ a ɔnim deɛ ɛbɛba na sɛdeɛ ɛbɛba no hwan na ɔbɛtumi akyerɛ no
onipa bi nni honhom so tumi sɛ ɔde bɛsi honhom no kwan na owuda so tumi nni hɔ na ɛkwanma nni ɔsa mu na bɔne mma ne yɛfoɔ mfiri mu mfi
yei nyinaa mahunu na mede m akoma ato adwuma a wɔyɛ no owia yi ase nyinaa so ɛberɛ bi wɔ hɔ a onipa di onipa so tumi ma no dane no ɔhaw
na saa nso na mehunuu abɔnefoɔ a wɔsiee wɔn na berɛ a na wɔte aseɛ no na wɔdi kronkronbea hɔ ahyɛmfire na wɔkamfoo wɔn wɔ kuro a wɔdii bɔne wɔ mu no ara mu yei nso yɛ ahuhudeɛ
sɛ nneyɛɛ bɔne ho afobusɛm mma mu ntɛmntɛm nti na nnipa mma bɔne ho atirimpɔ ayɛ wɔn akoma ma
sɛ ɔdebɔneyɛni di asɛmmɔne mprɛha na ɔtena hɔ kyɛre a ɛnyɛ dɛn ara a menim sɛ ɛbɛsi wɔn a wɔsuro onyankopɔn na wɔfɛre no no yie
na ɛrenwie ɔbɔnefoɔ yie na ɔremma ne nna nkyɛ ɔte sɛ sunsum ɛnam sɛ ɔmfɛre onyankopɔn ntira
ahuhudeɛ bi nso wɔ asase so sɛ ateneneefoɔ bi wɔ hɔ a adeɛ a ɛfata abɔnefoɔ nneyɛɛ bɛto wɔn na abɔnefoɔ bi nso wɔ hɔ a adeɛ a ɛfata ateneneefoɔ nneyɛɛ bɛto wɔn mekaa sɛ yei nso yɛ ahuhudeɛ
ɛnna mekamfoo anigyeɛ sɛ papa nni hɔ mma onipa owia yi ase gye sɛ ɔdidi na ɔnom na n ani gye na yei ara na ɛfam ne ho ne brɛ mu ne nkwa nna a onyankopɔn de ama no owia yi aseɛ no mu
mede m akoma mehwehwɛɛ sɛ mɛhunu nyansa na mahwɛ ɔbrɛ adwuma a wɔyɛ no asase soɔ no sɛ awia ne anadwo mpo onipa nnya nna n aniwa mu no
ɛnna mehunuu nyankopɔn nneyɛɛ nyinaa sɛ onipa ntumi nhunu nnoɔma a wɔyɛ no owia yi aseɛ no sɛdeɛ onipa bɛbrɛ de ahwehwɛ nanso ɔrenhunu na sɛ onyansafoɔ nso ka sɛ ɔbɛhunu a ɔrentumi nhunu
na yei nyinaa na mede mehyɛɛ m akomam na mepeepee yei nyinaa mu sɛ ateneneefoɔ ne anyansafoɔ ne wɔn nnwuma wɔ nyankopɔn nsam ɔdɔ oo ɔtane oo onipa nnim nnoɔma nyinaa yɛ wɔn pɛ
adeɛ nyinaa ba ateasefoɔ nyinaa so pɛ nkrabea korɔ na ɛda hɔ ma ɔteneneeni ne ɔbɔnefoɔ deɛ ne ho te ne deɛ ne ho nteɛ deɛ ɔbɔ afɔdeɛ ne deɛ ɔmmɔ afɔdeɛ onipa pa te sɛ ɔdebɔneyɛni deɛ ɔka ntam te sɛ deɛ ɔsuro ntanka
yei yɛ bɔne deɛ wɔyɛ no owia yi aseɛ no nyinaa mu sɛ nkrabea korɔ da hɔ ma nnipa nyinaa enti nso na bɔne ayɛ adasamma akomam ma na adammɔ wɔ wɔn akoma mu ara wɔn asetena mu na ɛno akyiri no wɔkɔ awufoɔ nkyɛn
na hwan na wɔyi no wɔ mu ateasefoɔ nyinaa nkyɛn na anidasoɔ wɔ na ɔkraman a ɔte aseɛ yɛ sene gyata a wawuo
na ateasefoɔ nim sɛ wɔbɛwuwu na awufoɔ deɛ wɔnnim biribiara na wɔnni akatua biara bio na werɛ afiri wɔn nkaeɛ
wɔn dɔ oo wɔn tane oo wɔn ninkuntwe oo ayera dadadada na wɔnni deɛ wɔyɛ no owia yi aseɛ nyinaa mu kyɛfa biara bio da
kɔ na fa anigyeɛ kɔdi w aduane na fa akoma pa nom wo nsa na nyankopɔn ani asɔ wo nneyɛɛ dada
hyɛ afahyɛ atadeɛ berɛ nyinaa mu na mma ngo mmpa wo tiri so
ɛne wo yere a wodɔ no ntena ase nni wo nkwa huhuo nna a ɔde ama wo owia yi aseɛ no nyinaa w ahuhudeɛ nna nyinaa na ɛne wo kyɛfa nkwa yi mu ne wo brɛ a worebrɛ owia yi aseɛ no mu
biribiara a wo nsa bɛka sɛ wobɛyɛ no fa w ahoɔden yɛ na adwuma ne adwene ne nimdeɛ ne nyansa nni asamando a worekorɔ no
mesane mehunuu owia yi ase sɛ ɛnyɛ ahoɔharefoɔ deɛ ne ammirikatuo na ɛnyɛ nnɔmmarima deɛ ne ɔko na ɛnyɛ anyansafoɔ deɛ ne aduane na ɛnyɛ nhunumufoɔ deɛ ne ahonya na ɛnyɛ animdefoɔ deɛ ne animuonyam na ɛberɛ ne asiane to wɔn nyinaa
nso onipa nnim ne berɛ sɛ mpataa a wɔyi wɔn asau bɔne mu ne nnomaa a wɔyi wɔn fidie mu no saa ara na wɔyi nnipa mma berɛ bɔne a ɛto wɔn mpofirim no mu
nso saa nyansa yi na mehunuu no owia yi aseɛ na ɛso wɔ m ani so
kuro ketewa bi wɔ hɔ na mmarima kakraa bi na ɛwɔ mu na ɔhenkɛseɛ bi baa ho bɛtwaa ho hyiae na ɔtotoo ɛho abantenten akɛseɛ
na wɔhunuu emu barima hiani nyansafoɔ bi na ɔde ne nyansa no gyee kuro no nso obiara ankae onipa hiani no
ɛnna mese nyansa yɛ sene mmaninyɛ nanso wɔbu ohiani nyansa animtia na ne nsɛm no wɔntie
anyansafoɔ nsɛm a wɔte no komm yɛ sene nkwaseafoɔ mu tumfoɔ nteamu
nyansa yɛ sene akodeɛ na ɔdebɔneyɛni baako sɛe papa bebree
nwansena funu ma odufrani aduro bɔn na ɛporɔ na nkwaseasɛm kakra yɛ duru sene nyansa ne animuonyam
onyansafoɔ akoma wɔ ne nifa mu na ɔkwasea akoma wɔ ne benkum mu
nanso ɔkwan biara a ɔkwasea fa soɔ no nteaseɛ bɔ no na ɔka kyerɛ nnipa nyinaa sɛ ɔyɛ ɔkwasea
sɛ otumfoɔ honhom sɔre tia wo a nnya w afa na ɛdwo brɛ bɔne akɛseɛ ano ase
adebɔne bi wɔ hɔ a mehunuu no owia yi aseɛ sɛ mfomsoɔ bi a ɛfiri otumfoɔ anim
wɔama nkwaseafoɔ so bebree na adefoɔ tete fam
mahunu nkoa a wɔtete apɔnkɔ soɔ ne adehyeɛ a wɔnenam fam sɛ nkoa
deɛ ɔtu amena no emu na ɔbɛhweɛ na deɛ ɔburi ban no ɔwɔ bɛka no
deɛ ɔtu aboɔ no ɛbɛhyɛ no yea na deɛ ɔpae nnua no emu na ɔbɛpira
sɛ obi dadeɛ ano akum na wanse ano a ɛnneɛ gye sɛ ɔma ahoɔden dɔɔso na mfasoɔ a wɔde di yie ne nyansa
sɛ ɔwɔ ka ansa na wɔakyekyere no nkaberɛ a na mfasoɔ biara nni hɔ mma nkaberɛkyekyerefoɔ
onyansafoɔ anomu asɛm yɛ nyam na ɔkwasea ano bɛmene no
n anomu asɛm mfitiaseɛ yɛ nkwaseasɛm na ne kasa awieeɛ yɛ adammɔ bɔne
ɔkwasea nso ma nsɛm dɔɔso onipa nnim deɛ ɛreba na deɛ ɛbɛba n akyire no hwan na ɔbɛkyerɛ no
nkwaseafoɔ haw hyɛ deɛ ɔnnim kuro mu korɔ brɛ
due wo asase a wo hene yɛ abɔfra na wo mmapɔmma to pono anɔpa
nhyira ne wo o asase a wo hene yɛ adehyeɛ ba na wo mmapɔmma to pono berɛ a ɛsɛ mu ahoɔden nti na ɛnyɛ nsaborɔ nti
akwadworɔ nti na mpuna hwinhwan na aniha ma ɛdan nwunu
sereɛ nti na wɔsiesie aduane na nsa ma ateasefoɔ anigyeɛ na sika na ɛyɛ adeɛ nyinaa
nnome ɔhene w adwene mu mpo na nnome ɔdefoɔ wo dabekyire na ewiem nnomaa bi de nne no bɛkɔ na ntakraboa bi mpo aka asɛm no
to wo paanoo gu nsuo ani na daakye bi wo nsa bɛka
kyɛ mu ma nnipa baason anaasɛ baawɔtwe mpo na wonnim bɔne ko a ɛbɛba asase soɔ
sɛ osuo yɛ mununkum ma a ɛtɔ gu asase so na sɛ dua kɔhwe anafoɔ fam anaa atifi fam a faako a dua no hweɛ no ɛhɔ na ɛbɛda
deɛ ɔhwɛ mframa no rengu aba na deɛ ɔhwɛ mununkum no rentwa
sɛdeɛ wonnim mframa kwan ne sɛdeɛ nnompe nyini onyinsɛnfoɔ yam no saa ara na wonnim nyankopɔn a ɔyɛ ade nyinaa no nneyɛɛ
gu w aba anɔpa na anwummerɛ nso nyi wo nsa mfiri ho na wonnim deɛ ɛbɛyɛ yie yei anaa yei anaasɛ ne mmienu nyinaa bɛbom ayɛ yie
nso hann yɛ dɛ na ɛyɛ aniwa fɛ sɛ ɛhunu owia
na sɛ onipa di mfeɛ pii a ɔmma n ani nnye ne nyinaa mu na ɔnkae esum nna no sɛ ɛbɛdɔɔso deɛ ɛbɛba nyinaa yɛ ahuhudeɛ
aberanteɛ ma w ani nnye wo mmɔfraase na nya akoma pa wo mmeranteberɛ mu na fa w akoma akwan so ne deɛ w ani hunu mu nso hunu sɛ yeinom nyinaa nti na onyankopɔn de wo bɛkɔ atemmuo mu
na yi awerɛhoɔ firi w akoma mu na ma adebɔne mpare wo honam na mmɔfraase ne mmeranteberɛ yɛ ahuhudeɛ
na kae wo bɔfoɔ wo mmeranteberɛ mu ansa na nna bɔne no aba na mfeɛ a wobɛka sɛ menni ho anigyeɛ no adu
ansa na owia ne hann ne ɔsrane ne nsoromma aduru sum na osuo nya tɔ a asane amuna
ɛda a efie awɛmfoɔ ho bɛpopoɔ na mmarima ahoɔdenfoɔ no mu akonton na ayuyamfoɔ agyaeɛ sɛ wɔasua nti na wɔn a wɔhwɛ mpomma mu ani so ayɛ wɔn kusuu
na wɔatoto borɔno so apono mu na ayuyameeɛ gyegyeegye ano abrɛ ase na wasɔre anomaa su ano na nnwontofoɔ nyinaa nne asi ase
nso wɔasuro deɛ ɛkorɔn na ehu aba kwan mu na sorɔno bɛgu nhyerɛne na abɛbɛ ayɛ adesoa na akɔnnɔ to atwa ɛfiri sɛ onipa rekɔ ne daa fie na ayiyɛfoɔ rekyini mmorɔno so
ansa na dwetɛ homa no ate na sika toa no apae na ahina no abɔ asuo ho na asubura ho nkyimiiɛ abubu
na dɔteɛ asane akɔ asase mu sɛdeɛ ɛteɛ kane no na honhom asane akɔ onyankopɔn a ɔde maeɛ no nkyɛn
ahuhudeɛ mu ahuhudeɛ ɔsɛnkafoɔ no na ɔseɛ ne nyinaa yɛ ahuhudeɛ
nanso deɛ ɛka ho a ɔsɛnkafoɔ no yɛ mu nyansafoɔ no ɔkyerɛɛ ɔman no nimdeɛ kaa ho na ɔkarii na ɔpeepee mu na ɔbubuu mmɛ bebree
ɔsɛnkafoɔ no hwehwɛɛ sɛ ɔbɛhunu nsɛm a ɛyɛ dɛ na deɛ wɔatwerɛ no ne tenenee ne nokorɛ nsɛm
anyansafoɔ nsɛm te sɛ anantwikafoɔ mpea ne nnadewa a nhyiam mu akunini de ama a ɔhwɛfoɔ baako na ɔde maeɛ
na deɛ aka yeinom akyire no nso me ba fa to w adwene mu nwoma bebree yɛ nni awieeɛ na adesua dodoɔ pii mu wɔ ɔhaw
asɛm no awieeɛ deɛ yɛateɛ nyinaa ne sɛ suro onyankopɔn na di ne mmara nsɛm so na yei ne nnipa nyinaa asɛdeɛ
na nneyɛɛ nyinaa na onyankopɔn de bɛba atemmuo mu na deɛ ahunta nyinaa nso papa oo bɔne oo wabu ho atɛn
﻿ nnwom mu dwom a ɛyɛ salomo deɛ
ma no mfa n ano mfeano mfe m ano na wo dɔ yɛ sene bobesa
wo sradehwam yi hwa pa ngohwam a wɔahwie ne wo din ɛno nti na mmabaa dɔ woɔ no
twe me di w akyi ma yɛnka yɛn ho nkɔ ɔhene de me aba ne mpia mu yɛbɛdi ahurisie na yɛn ani agye wo ho yɛbɛkamfo wo dɔ asene bobesa tenenee so na wɔdɔ woɔ
o yerusalem mmammaa mebiri deɛ nanso me ho yɛ fɛ sɛ kedar ntomadan sɛ salomo ntwamutam
monnhwɛ me haa ɛsiane sɛ mebirie nti ɛsiane sɛ owia akusa me nti me na mmammarima bo fuu me wɔmaa me yɛɛ bobeturo no hwɛfoɔ nanso m ankasa me bobeturo no deɛ manhwɛ
ka kyerɛ me wo a me kra dɔ woɔ ɛhe na wo nnwan kɔ adidie ɛhe na woma wɔbutubutu awiaberɛ na adɛn nti na menyɛ sɛ deɛ ɔkyini wo mfɛfoɔ nnwankuo soɔ
sɛ wo deɛ wonnim a o ɔbaa a w ahoɔfɛ da nso wɔ mmaa mu firi adi fa nnwan no anammɔn so na kɔyɛne wo mmirekyie mma nnwanhwɛfoɔ tenabea hɔnom
me pɔnkɔbere mfrafraeɛ a ɔwɔ farao teaseɛnam ho no ho na mede wo metoɔ me dɔfoɔ
w afono yɛ fɛ kona no mu wo kɔn nso yɛ fɛ kompuo no mu
sika nnwinneɛ kona na yɛbɛyɛ ama woɔ ne dwetɛ mprɛngo a ɛsisi soɔ
ɔhene wɔ akonnwa mpa ho no na me sradehwam reyi ne hwa
me dɔfoɔ yɛ me kurobo mua a ɛda me nufoɔ ntam
me dɔfoɔ yɛ me sɛ ahuahaa nhwiren sia wɔ en gedi bobeturo mu
hwɛ wo ho yɛ fɛ me dɔfoɔ hwɛ wo ho yɛ fɛ w aniwa yɛ aborɔnoma aniwa
hwɛ wo deɛ wo ho yɛ fɛ me dɔfoɔ aane wosɔ ani yɛn nnaeɛ nso yɛ frɔmfrɔm
yɛn adan nsamsoɔ yɛ tweneduro yɛn ntaaboɔ yɛ pepeaa
me deɛ meyɛ saron nhwiren ne mmonhwa mu sukooko
me dɔfoɔ wɔ mmammaa mu sɛ nkasɛɛ ntam sukooko
me dɔfoɔ da mmeranteɛ ntam sɛ aprɛ a ɛwɔ kwaeɛ mu nnua ntam mede anigyeɛ kɛseɛ tenaa ne nwunu ase na n aba yɛ me dodom dɛ
ɔde me aba apontoɔ dan mu na ne frankaa a ɛsi me soɔ ne ɔdɔ
momfa bobe aba taterɛ nwowa me momfa aprɛ aba nnwodwo me ɛfiri sɛ ɔdɔ abɔ me yareɛ
o sɛ ne nsa benkum hyɛ me tiri ase na anka ne nsa nifa yɛ me atuu
meka no ntam yerusalem mmammaa atwewa ne petee mu aforotebereɛ ho ntam sɛ monnnyane na monnhwanyane ɔdɔ kɔsi berɛ a ɔno ara pɛ
me dɔfoɔ nne nie hwɛ ɔreba ɔhuri tratra mmepɔ ɔte nkokoɔ so pentenkwa
me dɔfoɔ te sɛ ɔtwe anaa ɔforoteburuwa hwɛ sɛ ɔgyina yɛn fasuo akyire ɔhwɛ mpomma mu no mu haa ɔhwɛ ntokuro a ɛdeda nnadeɛ a ɛsisi mpomma no mu
me dɔfoɔ kasa se me sɛ sɔre ɛ me dɔfoɔ m ahoɔfɛ na bra ɛ
na hwɛ awɔberɛ atwam asusɔ agyae na ɛkɔ koraa
nhwiren yi ne ho adi asase so dwontoɔ berɛ adu na wɔte anyankuku nka yɛn asase so
borɔdɔma ama n abunabunu regyegye na obobe nnuabaforɔ reyi ne hwa sɔre me dɔfoɔ m ahoɔfɛ na bra ɛ
m aburuburo a wowɔ ɔbotan tokuro mu ne sorɔnsorɔmmea ahuntaeɛ ma menhunu w anim ma mente wo nne na wo nne yɛ dɛ na w anim yɛ fɛ
monkyere nsakraman mma yɛn nsakraman nketewa a wɔsɛe bobe nturo no na yɛn bobe asoso nnuabaforɔ
me dɔfoɔ wɔ me na me nso mewɔ no ɔno a ɔyɛne ne nnwan sukooko mu
dane wo ho me dɔfoɔ na yɛ sɛ ɔtwe anaa ɔforoteburuwa mpaepaemu mmepɔ so kɔsi sɛ enwunu bɛdwoɔ na sunsum ayerayera
me mpa so ɔdasuo mu na mehwehwɛɛ deɛ me kra dɔ no no mehwehwɛɛ no nanso manhu no mefrɛɛ no nanso wamma mmuaeɛ biara
yei deɛ mɛsɔre makyini kuro mu mmɔntene so ne dwamu mɛhwehwɛ deɛ me kra dɔ no no mehwehwɛɛ no nanso manhu no
awɛmfoɔ a wɔkyini kuro mu bɛtoo me deɛ me kra dɔ no no mohunuu no anaa
mesianee wɔn ho kakra ara pɛ no ɛnna mehunuu deɛ me kra dɔ no no mesɔɔ ne mu na mannyaa ne mu kɔsii sɛ mede no mebaa me na fie ne deɛ ɔwoo me no pia mu
meka mo ntam yerusalem mmammaa atwewa ne petee mu aforotebereɛ ho ntam sɛ monnnyane na monnhwanyane ɔdɔ kɔsi berɛ a ɔno ara pɛ
hwan ne oyi a ɔforo firi ɛserɛ so ba sɛ wisie a ɛsɔre tee kurobo ne ohwamfufuo ne odwadini nnuhwam nyinaa apunu no yi
hwɛ salomo apakan no nnɔmmarima aduosia atwa ho ahyia wɔfiri israel nnɔmmarima mu
wɔn nyinaa kurakura mfena wɔakwadare akodie mu wɔn mfena bobɔ wɔn asene anadwo bumbɔ nti
ɔhene salomo de lebanon nnua yɛɛ apakan fɛfɛɛfɛ fae
ɔyɛɛ n adum dwetɛ ne ntweremu sika n adwa yɛ ntoma a ɛberedum emu nso yerusalem mmammaa de ɔdɔ adura mu
o sion mmammaa momfiri adi mmɛhwɛ ɔhene salomo abotire a ne na de bɔɔ no ne yere hyia da ne n akoma anigyeɛ da no
hwɛ wo ho yɛ fɛ me dɔfoɔ hwɛ wo ho yɛ fɛ na w aniwa yɛ aborɔnoma ani w anim nkatanim mu wo nwi te sɛ mmirekyikuo a wɔsiane wɔ gilead bepɔ ho
wo se te sɛ nnwanten bereɛ a wɔatwitwa wɔn nwi a wɔfiri adwareeɛ a wɔn nyinaa awowo ntanta na deɛ wabu kyene nni wɔn mu
w anofafa te sɛ koogyan homa na w anomu kasa yɛ dɛ w asontorɔ mu te sɛ atoaa aba fa w anim nkatanimu mu
wo kɔn si so teateawa sɛ dawid abantenten a akyɛm nketenkete apem sensɛne ho ne nyinaa yɛ nnɔmmarima akyɛm
wo nufo mmienu te sɛ atweburuwa nta a wɔdidi sukooko mu
mɛkɔ kurobo bepɔ ne ohwamfufuo kokoɔ no so akɔsi sɛ onwunu bɛdwoɔ na sunsum bɛyera
wo ho nyinaa yɛ fɛ me dɔfoɔ na ɛdɛm biara nni wo ho
m ayeforɔ ɛne me mfiri lebanon ɛne me mfiri lebanon nkɔ na yɛmfiri amana atifi senir ne hermon atifi agyata tenabea asebɔ mmepɔ so nhwɛ fam
woakye m akoma me nuabaa m ayeforɔ wode w aniwa a wode hwɛɛ me no afa m akoma ne wo kɔn mu ntweaban baako
sɛdeɛ wo dɔ si yɛ dɛ me nuabaa m ayeforɔ sɛdeɛ wo dɔ si yɛ dɛ sene nsa na wo sradehwam hwa sene duhwam biara
w ano sosɔ ɛwomono m ayeforɔ ɛwoɔ ne nufosuo wɔ wo tɛkyerɛma ase na wo ntadeɛ mu hwa te sɛ lebanon hwa
me nuabaa m ayeforɔ yɛ turo a woato ano pono mu nsuo aniwa a wɔasi ano kwan ne asubura a wɔasɔ ano
wo mman yɛ atoaa aba ne nnuaba a ɛwɔ boɔ turo ahuahaa ne nnuannua ahodoɔ
nnuannua ne nkuto bɛwewonua ne pɛprɛ ne ohwamfufuo nnua nyinaa kurobo ne dupapo ne nnuhwam atitire nyinaa
nturo mu asubura mmasuo aniwa ne nsuwansuwa a ɛfiri lebanon so sene
atifi fam mframa sɔre na anafoɔ mframa nso bra bɛbɔ me turo mu ma ne nnuhwam nsosɔ ma me dɔfoɔ mmra ne turo mu na ɔnni mu nnuaba a ɛwɔ boɔ no
maba me turo mu me nua m ayeforɔ meretete me kurobo ne m aduhwam meredi me woɔkyɛm ne me woɔ merenom me nsa ne me nufosuo nnamfonom monnidi adɔfonom monnom na mommee
me deɛ medae nanso na m akoma anyane tie me dɔfoɔ na ɔrebom sɛ hini me me nuabaa me dɔfoɔ m aburuburo a wodi mu na obosuo ayɛ m atifi ma anadwo nsosɔeɛ ayɛ me mpɛsɛmpɛsɛ ma
mayi m atadeɛ mɛyɛ dɛn mahyɛ mahohoro me nan ho mɛyɛ dɛn mayɛ no fi
me dɔfoɔ de ne nsa kaa pono no na m akoma dii ahurisie wɔ me mu
ɛnna mesɔree sɛ merekɔhini me dɔfoɔ no kurobo sosɔɔ me nsa ho na kurobo a ɛnene sosɔɔ me nsateaa so apratwom nsɔmu so
mehinii me dɔfoɔ nanso na me dɔfoɔ adane ne ho asane kɔ ɔrekasa no m akoma tui mehwehwɛɛ no na manhu no mefrɛɛ no na wannye me so
awɛmfoɔ a wɔkyini kuro mu no bɛtoo me wɔbobɔɔ me wɔpiraa me afasuo so awɛmfoɔ gyee me nkatanimu
meka mo ntam yerusalem mmammaa sɛ mohunu me dɔfoɔ a monka nkyerɛ no sɛ ɔdɔ ayare me
ɛdeɛn na wo dɔfoɔ de sene ɔdɔfoɔ bie o mmaa mu ɔhoɔfɛni ɛdeɛn na wo dɔfoɔ de sene ɔdɔfo bie sɛ woka ntam gu yɛn so seyie
me dɔfoɔ hoa na ɔbere ɔda nso nnipa mpemdu mu
ne tiri yɛ sika amapa pa ne mpɛsɛmpɛsɛ yɛ kuhaa ɛbiri sɛ anene
n aniwa te sɛ asutene ho mmuruburo a wɔdware nufosuo sisi ne mayɛ soɔ
n afono te sɛ aduhwam akofie a nnuhwam yɛ so yie n anofafa te sɛ sukooko fɛfɛ a ɛsosɔ kurobo a ɛnene
ne nsa yɛ sika nnwinneɛ a wɔde sikabereɛboɔ asisi mu ne nipadua yɛ asonse adwinneɛ a wɔde hoaboɔ adura soɔ
ne nan yɛ abofufuo adum a ɛsisi amapa nnyinasoɔ soɔ ne suban te sɛ lebanon wɔayi no sɛ tweneduro nnua
n anomu wɔ adɔkɔdɔkɔwadeɛ na ne ho nyinaa yɛ akɔnɔdeɛ ara nko me dɔfoɔ nie na m adamfo nie o yerusalem mmammaa
o mmaa mu ɔhoɔfɛni ɛhe na wo dɔfoɔ no korɔ ɛhe na wo dɔfoɔ no adane ne ho afa na yɛne wo nkɔhwehwɛ no
me dɔfoɔ asiane kɔ ne turo mu aduhwam akofie ho sɛ ɔrekɔma ne nnwan aduane na watete sukooko nhwiren afɛfɛ no
me deɛ mewɔ me dɔfoɔ na me dɔfoɔ wɔ me ɔno a ɔyɛne ne nnwan sukooko no mu
me dɔfo wo ho yɛ fɛ sɛ tirsa woyɛ oyima sɛ yerusalem wo ho yɛ hu sɛ asraafoɔ a wɔahyia frankaa aseɛ
yi w ani firi me so na ɛha me wo nwi te sɛ mmirekyikuo a wɔsiane firii gilead bepɔ ho
wo se te sɛ nnwanten mmaatan a wɔfiri adwareeɛ reforo ba a wɔn nyinaa awowo ntanta na deɛ wabu kyenee nni wɔn mu
w asontorɔ mu te sɛ atoaa aba fa w anim nkatanimu mu
ahemmaa yɛ aduosia na mpenafoɔ yɛ aduɔwɔtwe ne mmabaa a ɛnni ano
m aburuburo a ɔdi mu yɛ baako pɛ ne na bakorɔ ne no deɛ ɔwoo no ɔdɔba ne no mmammaa hu no na wɔfrɛ no anigyeɛ ahemmaa ne mpenafoɔ nso na wɔkamfo no
hwan ne oyi a ɔpue sɛ adekyeeɛ ne ho yɛ fɛ sɛ ɔsrane ne ho te sɛ owia na ne ho yɛ hu sɛ asraafoɔ a wɔkura frankaa yi
mesiane mekɔɔ adwe turo mu sɛ merekɔhwɛ bonhwa mu nhahamma frɔmfrɔm sɛ merekɔhwɛ sɛ obobe afefɛ sɛ atoaa gu nhyerɛne anaa
na mennim sɛ me kra de me bɛsi me man adehyeɛ nteaseɛnam mu
sane sane bra sulamit sane sane bra na yɛnhwɛ wo adɛn na mohwɛ sulamitni no ɔte sɛ mahanaim asa no
sɛdeɛ wo mpaboa mu anammɔntutuo si yɛ fɛ o ɔdehyeɛ babaa w asene ne w ataaso te sɛ adwinneɛ a odwumfoɔ nsa ayɛ
wo funuma te sɛ koraa kurukuruwa a mfrasa mmɔ no da wo yafunu te sɛ ayukuo bi a wɔde sukooko atwa ho ahyia
wo nufoɔ mmienu te sɛ atweburuwa nta
wo kɔn te sɛ asonse abantenten w aniwa te sɛ hesbon ntadeɛ a ɛwɔ bat rabim pono ho no wo hwene te sɛ lebanon abantenten a ɛhwɛ damasko fam no
wo tiri si wo so sɛ karmel wo mpɛsɛmpɛsɛ te sɛ ntoma a ɛberedum wɔakyere ɔhene ne mmɛsa mu
sɛdeɛ wo ho si yɛ fɛ fa na sɛdeɛ wosi sɔ ani fa o ɔdɔfoɔ anigyedeɛ ahodoɔ no mu
wo nnyinasoɔ te sɛ bɛtene wo nufoɔ te sɛ obobe sia
mese mɛforo bɛtene na masɔ ne mpapa mu o ma wo nufoɔ nyɛ sɛ obobe sia na wo hwenem hwa nyɛ sɛ aprɛ
na wo mfeano te sɛ bobesa pa a ɛfa menemu mu bɔkɔɔ a ɛnam anofafa ne ɛse so nam kɔ mu yɔɔ
me deɛ meyɛ me dɔfoɔ deɛ na me na n ani gyina me
bra me dɔfoɔ na yɛnkɔ petee mu ma yɛnsoɛ nkuraa ase
ma yɛntua nhema nkɔ bobe nturo mu nkɔhwɛ sɛ obobe afefɛ na ne nhwiren apaepae sɛ atoaa agu nhyerɛne anaa ɛhɔ na mɛyi me dɔ mama woɔ
dudaim no yiyi ne hwam na aba a ɛwɔ boɔ nyinaa wɔ yɛn pono ano aba foforɔ ne adada o me dɔfoɔ mede asie ama wo
o sɛ anka woyɛ me nuabarima a ɔnom me na nufoɔ ɛ sɛ merehu wo borɔno so a anka mɛfe w ano nso obiara remmu me animtia
anka mɛdi w anim de wo aba me na fie na woakyerɛkyerɛ me ɔdɔ na mama woanom nsa a wɔde aduhwam bi agu mu m atoaa nsa no bi
ne benkum hyɛ me tiri ase na ne nifa yɛ me atuu
meka mo ntam o yerusalem mmammaa monnnyane ɔdɔ na monnhwanyane no gye sɛ ɔno ara pɛ ansa
hwan ne ɔbaa yi a ɔforo firi ɛserɛ so reba a ɔtwere ne dɔfoɔ yi menyanee wo aprɛ no ase ɛhɔ na awoɔ kaa wo na woɔ ɛhɔ na wo wofoɔ kyemeeɛ
fa me si w akoma so sɛ nsɔanodeɛ fa me si wo basa so sɛ nsɔanodeɛ na ɔdɔ yɛ den sɛ wuo ninkuntwe mu yɛ duru sɛ asamando ne nsramma yɛ ogya nsramma ogyaframa a ano yɛ den pa ara
nsuo pii ntumi nnum ɔdɔ na nsubɔntene ntumi nsram so sɛ obi de ne fie adedodoɔ nyinaa ma de tɔ ɔdɔ mpo a wɔremmu no hwee
yɛwɔ onuabaa kumaa bi a ɔmmobɔɔ nufoɔ ɛdeɛn na yɛbɛyɛ ama yɛn nuabaa no da a wɔbɛbisa n aseɛ no
sɛ ɔyɛ ɔfasuo a yɛbɛto ne so dwetɛ aban na sɛ ɔyɛ ɛpono a yɛde tweneduro ntaaboɔ bɛbram ne ho
me deɛ meyɛ ɔfasuo na me nufoɔ te sɛ aban atentene ɛno na meyɛɛ n ani so sɛ deɛ ɔde asomdwoeɛ ba
salomo wɔ bobeturo bi baal hamon ɔde bobeturo no maa ahwɛfoɔ sɛ n aba nti wɔn nyinaa mmema no dwetɛ apem apem
me bobeturo a ɛyɛ me deɛ no wɔ m anim apem no nyɛ wo deɛ o salomo na ahanu nyɛ n aba ahwɛfoɔ deɛ
o wo a wote nturo no mu no wo mfɛfoɔ retie wo nne ma mentie ɛ
fa ntɛm dwane me dɔfoɔ na yɛ wo ho sɛ ɔtwe anaa ɔforoteburuwa wɔ nnuhwam mmepɔ so
﻿ amos ba yesaia anisoadeɛ a ɔhunuu no yuda ne yerusalem ho yuda ahemfo usia yotam ahas ne hesekia nna no mu
o ɔsoro montie o asase yɛ aso na awurade akasa mayɛne mma ama wɔanyini na mama wɔn so na wɔn deɛ wɔabɔ me so ko
nantwie nim ne wura na afunumu nim ne wura adididaka na israel deɛ ɔnnim me man nni nteaseɛ
ao ɔman nnebɔneyɛfoɔ ɔman a wɔn asodie yɛ duro amumuyɛfoɔ asefoɔ mma a wɔaporɔ wɔagya awurade wɔabu israel kronkronni no animtia wɔasane wɔn akyi
adɛn nti na wɔmmɔ mo ara sɛ morekɔ so ara te atua yi etire mu no nyinaa yare na akoma mu no nyinaa ahodwo
ɛfiri nan ase kɔsi atifi amudie biara nni ho apirakuro ne nsoasoaeɛ ne akuro a ɛretu mogya wɔmmiae na wɔnkyekyeree ɛnna wɔmfaa ngo nnwodwoeɛ
mo man mu ada mpan mo nkuro wɔde ogya ahye mo anim pɛɛ na ananafoɔ redi mo mfuo na asɛe sɛdeɛ ananafoɔ abutu no
na wɔagya sion babaa hɔ sɛ bobeturom sese te sɛ ɛferɛ turom homebea sɛ kuro a wɔatua no
sɛ asafo awurade annya yɛn nkaeɛ kakraa bi a anka yɛayɛ sɛ sodom na yɛadane ayɛ sɛ gomora
montie awurade asɛm sodom atitire monyɛ aso mma yɛn nyankopɔn nkyerɛkyerɛ mo gomora man
mo afɔdeɛ dodoɔ yɛ me deɛn awurade na ɔseɛ adwennini hyeɛ afɔdeɛ ne nyɛmmoa sradeɛ afono me na anantwie anaa nnwammaa anaa mpapo mogya nsɔ m ani
sɛ moreba abɛpue m anim a hwan na ɔse ɔrehwehwɛ sɛ mobɛtiatia m abannwa soɔ
monnkɔ so mfa ayɛyɛdeɛ hunu mmma aduhwam yɛ me akyiwadeɛ ɔsrane foforɔ ne homeda ne edwa a mobɔ no mentumi nhwɛ amumuyɛ ne nhyiam kronkron
mo asrane foforɔ ne mo afahyɛ no me kra kyi abɛyɛ adesoa ama me mabrɛ wɔ ne soa ho
na sɛ motrɛ mo nsam a mɛyi m ani mahunta mo nso sɛ momma mpaebɔ dɔɔso a me deɛ merentie mogya ayɛ mo nsa mama
monnware monnwira mo ho monyi mo nneyɛɛ mu bɔne mfiri m ani so monnyae bɔneyɛ
monsua papayɛ monhwehwɛ atɛntenenee montenetene omimfoɔ monni mma awisiaa na mompere nnye okunafoɔ
mommra mma yɛmfa adwene ɛ awurade na ɔseɛ sɛ mo bɔne te sɛ koogyan a ɛbɛhoa sɛ nwera sɛ ɛbere sɛ mogya a ɛbɛyɛ fitaa sɛ akaadoo
sɛ mopɛ na motie a mobɛdi asase no so nnepa
na sɛ moampene na mote atua a afena bɛsɛe mo na awurade ano na aka
sɛdeɛ kuro nokwafoɔ adane odwamamfoɔ yi na anka atemmuo ayɛ no ma na tenenee nso te mu na afei deɛ awudifoɔ nko ara
wo dwetɛ adane fi wo nsa pa wɔde nsuo afra mu
wo mansohwɛfoɔ ayɛ atuatefoɔ ne awifoɔ nnamfo wɔn nyinaa pɛ adanmudeɛ na wɔdi akyɛdeɛ akyi wɔnni mma nwisiaa na akunafoɔ asɛm nnuru wɔn anim
enti awurade asafo awurade israel tumfoɔ no asɛm nie ao mɛyi m abufuhyeɛ makyerɛ m ahohiahiafoɔ na mɛtɔ were wɔ m atamfoɔ so
na mɛdane me nsa aba wo so na mede dɔw mɛnane wo na mayi wo mu fi na mayi wo sumpii mfrafraeɛ nyinaa akɔ
na mɛdane w atemmufoɔ mama wo sɛ kane no ne w afotufoɔ sɛ mfitiaseɛ no ɛno ansa na wɔbɛfrɛ wo tenenee kuro nokorɛ kuro no
wɔde atemmuo bɛgye sion na wɔde tenenee agye ne mma a wɔanu wɔn ho
na wɔbɛdwɛre mmaratofoɔ ne nnebɔneyɛfoɔ abom na wɔn a wɔgya awurade no bɛhye
na mo ani bɛwu adum a mo ani gyee ho no ho na moafɛre nturo a moyiiɛ no ho
na mobɛdane sɛ adum a n ahahan apoɔ na moayɛ sɛ turo a nsuo nni mu
na ɔhoɔdenfoɔ bɛyɛ sɛ asaawa futuro na n adwuma ayɛ sɛ ogya nturituriiɛ na ne mmienu nyinaa abom ahye a obiara biara rennum
asɛm a amos ba yesaia hunuu no yuda ne yerusalem ho nie
na nna a ɛdi akyire no mu no awurade fie bepɔ no bɛtim hɔ ataa mmepɔ atifi na wɔama so asene nkokoɔ nyinaa na amanaman nyinaa asene yuu aba ho
na aman pii bɛkɔ akɔka sɛ mommra mma yɛnkɔ awurade bepɔ so nkɔ yakob nyankopɔn fie na ɔnkyerɛ yɛn n akwan na yɛnnante n atempɔn so na sion na mmara bɛfire na awurade asɛm afiri yerusalem
na ɔbɛbu amanaman no ntam atɛn na ɔbɛdi nnipa bebree ntam asɛm na wɔde wɔn nkrantɛ abobɔ nsɔ ne wɔn mpea ayɛ aderɛ ɔman bi remmma afena so ntia ɔman foforɔ na wɔrensua akodie bio
o yakob fie mommra mma yɛnkɔ na yɛnkɔnante awurade hann mu
na woagya wo man yakob fie ɛfiri sɛ apueeɛ ntafowayifoɔ ayɛ wɔn amaama ɛne nkɔmhyɛfoɔ sɛ filistifoɔ na wɔne ananafoɔ fa yɔnkoɔ
dwetɛ ne sika ayɛ wɔn asase so ma na wɔn akoradeɛ nni ano apɔnkɔ ahyɛ wɔn asase so ma na wɔn nteaseɛnam nni ano
abosonhuhuo nso ahyɛ wɔn asase so ma wɔn nsa ano adwuma na wɔsom adeɛ a wɔn nsateaa ayɛ
enti wɔbrɛ onipa ase na wɔde mmarima hwe fam mfa nkyɛ wɔn
awurade ho hu ne ne kɛseyɛ animuonyam nti hyɛne ɔbotan mu na fa wo ho kora mfuturo mu
nnipa ahantan ani bɛbrɛ ase na mmarima ahomasoɔ ahwe fam na wɔama awurade nko so ɛda no
na asafo awurade da bi wɔ hɔ a ɛbɛba deɛ ɛkorɔn na ɛyɛ sorɔnsorɔn nyinaa ne deɛ wɔama soɔ nyinaa so na abrɛ ase
na ɛbɛba lebanon ntweneduro a ɛwareɛ na ɛkorɔn nyinaa ne basan nnupɔn nyinaa so
ne mmepɔ atentene nyinaa ne nkokoɔ a wɔama soɔ nyinaa so
ne abantenten a ɛkorɔn nyinaa ne afasuo a ɛyɛ den nyinaa so
ne tarsis ahyɛn nyinaa ne ahwɛdeɛ a ɛyɛ fɛ nyinaa so
na wɔbɛbrɛ onipa ahantan ase na mmarima ahokyerɛ aba fam na wɔama awurade nko so ɛda no
na abosonhuhuo no bɛtu ayera koraa
na wɔbɛhyɛne abotan ntokuro ne fam amena mu afiri awurade ho hu anim ne ne kɛseyɛ animuonyam no ho da a ɔbɛsɔre abɛwoso asase no
ɛda no nnipa bɛto wɔn dwetɛ abosonhuhuo ne wɔn sika abosonhuhuo a wɔyɛ maa wɔn ho a wɔresom no no atwene ama nkusie ne mpan
na wahyɛne abotan ntokuro ne aboɔ mpaepaeɛ mu afiri awurade ho hu anim ne ne kɛseyɛ animuonyam no ho da a ɔbɛsɔre abɛwoso asase no
montwe mo ho mfiri onipa a ahome wɔ ne hwene mu no ho na onipa yɛ deɛn koraa
na hwɛ awurade asafo awurade bɛtutu dua a wɔde wa ne akyidua nyinaa afiri yerusalem ne yuda aduane dua nyinaa ne nsuo dua nyinaa
ɔdɔmmarima ne ɔkofoni ɔtemmufoɔ ne odiyifoɔ nkɔmhyɛfoɔ ne ɔpanin
aduonum so asafohene ne onimuonyamfoɔ ne dwasemni ne adwumfoɔ mu nyansafoɔ ne deɛ ɔnim ntafowayie
na mede mmerantewaa mayɛ wɔn asafohene na mmotafowa adi wɔn so
na nkurɔfoɔ no bɛha wɔn ho oyi ne oyi onipa ne ne yɔnko aberantewaa bɛkyerɛ ne ho ɔteteni so na apapahwekwaa nso onimuonyamfoɔ so
sɛ obi sɔ ne nua mu ne nua a ɔfiri n agya fie mu sɛ wowɔ atadeɛ bɛyɛ yɛn panin na di yɛn so ahokyere berɛ yi mu
ɔbɛma ne nne so da no sɛ merenyɛ ɔyaresafoɔ na me fie nso aduane nni hɔ na atadeɛ nni hɔ monnsi me ɔman panin
na yerusalem asunti na yuda ahwe ase ɛfiri sɛ wɔn kasa ne wɔn nneyɛɛ ne awurade di asie sɛ wɔbɛte n animuonyam anim atua
wɔn nyiyimu di wɔn adanseɛ na wɔka wɔn bɔne sɛ sodomfoɔ wɔnkata so wɔn kra nnue ɛfiri sɛ wɔde bɔne ayɛ wɔn ho
monka no ɔteneneeni ho sɛ ɛbɛsi no yie na wɔbɛdi wɔn nneyɛɛ so aba
ao ɔbɔnefoɔ nnue na ɛbɛwie no mmusuo na ne nneyɛɛ so adeɛ na wɔde bɛma no
me man deɛ mmɔfra na ɛhyɛ wɔn soɔ na mmaa di wɔn so ao me man w akwankyerɛfoɔ yɛ nnaadaafoɔ na wɔsɛe w akwan tempɔn no
awurade asɔre redi asɛm na wabɛgyina hɔ rebu aman atɛn
awurade reba abɛbu ne man mpanimfoɔ ne n asafohene atɛn ɛfiri sɛ mo na moadi bobeturo no mmɔborɔni asadeɛ wɔ mo afie mu
mohunuu deɛn nti na mopɛkyɛ me man na modwɛre mmɔborɔfoɔ anim awurade asafo awurade nyankopɔn asɛm nie
na awurade kaa sɛ ɛsiane sɛ sion mmammaa yɛ ahantan na wɔtoto abamkɔn deda wɔn ani akyi nante wɔde anammɔn ntiantia nenam ma wɔn nan ase nkaa gyegyeɛ nti
awurade bɛma tirimkuro agu sion mmammaa mpampam na awurade bɛyi wɔn adagya so
ɛda no awurade bɛyi afɛfɛdeɛ no nan ase nkaa ntomaban asranefa
aso mu nnwinneɛ nkapo animkata ntentan
abotire nan ntam ntweaban abɔsoɔ ohwam ntoaa mmansere
mpɛtea hwene nnwinneɛ
ntadeɛ nsakyeraho ntadeɛ yuu ngusoɔ sika nkotokuo
nhwehwɛ nwera pa mmotire ne nkatanimu
na ɛbɛba sɛ ohwam ananmu na kankan bɛsie na ntampehoma asi abɔsoɔ ananmu na atipa asi mmɛsa ananmu na ayitoma asi atadeɛ ananmu na nhyehyeeɛ twa asi ahoɔfɛ ananmu
wo mmarima bɛtotɔ nkrantɛ ano ne wo nnɔmmarima wɔ ɔsa mu
na n apono bɛdi abooboo na atwa adwo na ɔbɛda mpan na watena fam
na mmaa nson bɛsosɔ ɔbarima koro mu da no aka sɛ yɛbɛdi yɛn ara yɛn aduane na yɛahyɛ yɛn ara yɛn ntadeɛ ma wɔmfa wo din nko nto yɛn so na yi yɛn aniwuo firi yɛn so
ɛda no na awurade ban no bɛyɛ fɛ animuonyam mu na asase so aba bɛyɛ ahoahoadeɛ ne ahyehyɛdeɛ ama israel nkaeɛ a wɔanya nkwa no
na deɛ wɔagya no sion ne deɛ waka yerusalem no wɔbɛfrɛ no kronkron wɔn a wɔatwerɛ wɔn din afra ateasefoɔ mu yerusalem nyinaa
da a awurade de atemmuo honhom ne ɛhyeɛ honhom bɛhohoro sion mmammaa ho fi na wayi yerusalem mogya so afiri mu no
na awurade bɛyɛ mununkum ne wisie awia ne ogyaframa hyerɛn anadwo akata sion bepɔ so tenabea nyinaa ne nkurɔfoɔ a wɔahyia hɔ so na akatamansoɔ akata animuonyam no nyinaa so
na ɛbɛyɛ ntomadan a aseɛ wɔ nwunu awia ahuhuro mu ɛne dwanekɔbea ne huntabea aprannaa ne nsutorɔ mu
ma mento me dɔfo ho dwom me dɔfo dwom a ɛfa ne bobeturo ho me dɔfo wɔ bobeturo bi asasebereɛ kokoɔ bi so
na ɔfuntumm mu tutuu mu aboɔ na ɔtetɛɛ mu bobe pa na ɔtoo abantenten sii mu na ɔtuu mu nsakyi amena nso na ɔtwɛnee sɛ ɛbɛso bobe aba ɛnna ɛsoo abuntwerɛ
na afei mo a motete yerusalem ne yuda mmarima mesrɛ mo mommu me ne me bobeturo ntam atɛn
ɛdeɛn na anka ɛsɛ sɛ meyɛ me bobeturo bio a menyɛeɛ ɛdeɛn nti na metwɛnee sɛ ɛbɛso bobe aba na aso abuntwerɛ yi
na afei merema moahunu deɛ merebɛyɛ me bobeturo no mɛyi ɛho ban na mmoa adi mɛbubu ne fasuo na wɔatiatia so
mɛma no atɔ mpan wɔrentwitwa ho na wɔrennɔ mu na afu nkasɛɛ ne nnɛnkyɛnse ara nko na mɛhyɛ osuo sɛ ɛnntɔ nngu so
na asafo awurade bobeturo ne israel fie na yuda mmarima ne n afuo a n ani gye ho na ɔhwehwɛɛ atɛntenenee nanso hwɛ mogyahwieguo ɔhwehwɛɛ tenenee nanso hwɛ osu
wɔnnue wɔn a wɔde ɛdan toa ɛdan soɔ wɔn a wɔde afuo ka afuo ho kɔsi sɛ ɛkwan biara nni hɔ bio na mo nko ara motena asase no soɔ
asafo awurade aka agu m aso mu sɛ ampa ara adan pii bɛdane fituo adan a ɛsoso na ɛyɛ fɛ rennya obi ntena mu
na bobeturo eka du no bɛma bobesa twahina baako pɛ na homer baako a wɔadua bɛma bat bat ne dodoɔ bɛyɛ sɛ galɔn du baako pɛ
wɔnnue wɔn a wɔsɔre anɔpatutu di mmorosa akyire wɔn a wɔsiri pɛ ma nsa bo wɔn
na wɔwɔ sankuten ne bɛnta ne mpintin ne atɛntɛbɛn ne nsa wɔ wɔn apontoɔ aseɛ na awurade nneyɛɛ deɛ wɔnhunu na ne nsa ano adwuma nso wɔnhunu
enti wɔrebɛtu me man akɔ nimdeɛ a wɔnnie nti na ɛkɔm bɛkum n animuonyamfoɔ na sukɔm ade wɔn dɔm
enti asamando atrɛ n akɔnnɔ mu na ahaa n anomu bayaa na yerusalem animuonyamfoɔ ne nnipadɔm ne wɔn a wɔn ani ka wɔ mu no asiane akɔ hɔ
na wɔabrɛ nnipa ase na wɔde mmarima ahwe fam na wɔabrɛ ahantanfoɔ aniwa ase
na asafo awurade deɛ wɔma no so wɔ atɛntenenee mu na kronkron nyankopɔn ate ne ho tenenee mu
ɛnna nnwammaa bɛdidi wɔn adidibea na ananafoɔ adidi taamudifoɔ amamfo so
wɔnnue wɔn a wɔde atorosɛm homa twe amumuyɛ na wɔde teaseɛnam ntampehoma twe bɔne
wɔn a wɔka sɛ ma no nyɛ no hare nyɛ n adwuma ntɛm na yɛnhunu na ma israel kronkronni no agyina mmɛn na ɛmmra ma yɛnhunu
wɔnnue wɔn a wɔfrɛ bɔne sɛ papa ne papa sɛ bɔne wɔn na wɔde sum yɛ hann na wɔde hann yɛ sum wɔde nwononwono yɛ fremfrem na wɔde fremfrem yɛ nwononwono
wɔnnue wɔn a wɔyɛ wɔn ara ani so anyansafoɔ na wɔyɛ wɔn ani so nhunumufoɔ no
wɔnnue nsanom mu akatakyie ne nsafra mu ahoɔdenfoɔ
wɔn a wɔbu ɔbɔnefoɔ bem gye adanmudeɛ na wɔmfa deɛ ɔdi bem no bem mma no
enti sɛdeɛ ogyaframa di nkyɛnkyɛmma na ogyaframfram hye wira dwaneeɛ no saa ara nso na wɔn nhini bɛporɔ na wɔn nhwiren bɛtu akɔ sɛ mfuturo ɛfiri sɛ wɔapo asafo awurade mmara na wɔabu israel kronkronni no asɛm animtia
yei nti awurade bo fuu ne man na ɔtenee ne nsa tiaa wɔn na ɔbobɔɔ wɔn na ɛmaa mmepɔ wosoeɛ na wɔn afunu yɛɛ sɛ mmorɔno so wira dodoɔ yei nyinaa mu no n abufuo no nnyaee na ne nsa mu atene ara
na ɔbɛsi frankaa ama amanaman a ɛwɔ akyirikyirie na wabɔ hwerɛma afrɛ ɔman bi afiri asase ano na hwɛ wɔreba ɛherɛ so ntɛm so
deɛ ɔbrɛ ne deɛ ɔsunti nni mu wɔrentɔ nko na wɔn ani renkum wɔn asene mu abɔsoɔ rensane na wɔn mpaboa homa rente
wɔn agyan ano yɛ hwerɛmhwerɛm na wɔn tadua nyinaa akuntunkuntunu wɔn apɔnkɔ tɔte te sɛ twerɛboɔ na wɔn nteaseɛnam nante sɛ kyinhyia mframa
wɔn mmobomu te sɛ gyata deɛ na wɔbobom sɛ agyataburuwa wɔpɔ so kyere wɔn hanam wɔde kɔ a ɔgyefoɔ biara nni hɔ
na wɔbɛworo atia wɔn da no sɛdeɛ ɛpo worɔ na wɔhwɛ asase a na hwɛ ahohiahia ne sum nie na hann redane wɔn so sum wɔ wiem hɔ
afe a ɔhene usia wuiɛ no mehunuu awurade sɛ ɔte ahennwa a ɛkorɔn a wɔama soɔ so na n atadeɛ mmuano ayɛ asɔrefie ma
serafim gyinagyina ne nkyɛn wɔn mu biara wɔ ntaban nsia wɔn mu biara de ntaban mmienu kata wɔn anim na wɔde mmienu kata wɔn nan ho na wɔde mmienu nso tu
na oyi team kyerɛ oyi sɛ kronkron kronkron kronkron ne asafo awurade n animuonyam ahyɛ asase nyinaa ma
na apono ase wosoe deɛ na ɔreteam no nne nti na wisie yɛɛ ɛdan no ma
ɛnna mekaa sɛ mennue na mayera na meyɛ onipa a m ano ho nteɛ na mete ɔman a wɔn ano ho nteɛ mu ɛfiri sɛ ɔhene asafo awurade na m ani ahu no yi
ɛnna serafim no mu baako tu baa me nkyɛn na ɔkura nsramma a ɔde daban kɔfaa no afɔrebukyia no soɔ
na ɔde kaa m ano kaa sɛ hwɛ yei aka w ano na wɔayi w amumuyɛ kɔ na wɔakata wo bɔne so
na metee awurade nne sɛ ɔse hwan na mensoma no na hwan na ɔbɛkɔ ama yɛn na mese meni soma me
na ɔse kɔ na kɔka kyerɛ ɔman yi sɛ teɛ ara na monteɛ na monnte aseɛ na hunu ara na monhunu na monnhunu mu
ma ɔman yi akoma mpirim na wɔn aso mu nyɛ duru na ka wɔn ani femfam so na wɔamfa wɔn ani anhunu na wɔamfa wɔn aso ante na wɔn akoma anhunu mu na wɔansakyera na wɔansa wɔn yadeɛ
na mese o awurade ɛnkɔsi da bɛn na ɔse ɛnkɔsi sɛ nkuro bɛdane akurofo a obi nte mu na afie atɔ mpan a onipa nni mu na asase no asɛe ayɛ fo koraa
na awurade aka nnipa akɔ akyirikyiri na amamfo adɔɔso wɔ asase no soɔ
na sɛ ɛka abupɛn du mu baako wɔ mu mpo a wɔbɛsane ahye wɔn sɛ odum anaa dupɔn a wɔato ahwe fam nanso ne sini da so ara si hɔ berɛ a wɔatwa na n aba kronkron no ne dunsini no
na ɛbaa sɛ usia ba yotam ba ahas a ɔyɛ yuda hene berɛ so no siriahene resin ne israelhene peka a ɔyɛ remalia ba baa yerusalem sɛ wɔne no rebɛko na wɔantumi no
na wɔbɛka kyerɛɛ dawid fie sɛ siria ne efraim ayɛ apam ɛnna n akoma ne ne man akoma wosoeɛ sɛdeɛ kwaeɛ mu nnua wosoɔ wɔ mframa anim
na awurade ka kyerɛɛ yesaia sɛ firi kɔhyia ahas wo ne wo ba sear yasub sear yasub asekyerɛ ne sɛ nkaeɛ no bɛsan aba wɔ atifi tadeɛ suka no a ɛkyerɛ ntomasifoɔ afuo tempɔn soɔ no ano
na ka kyerɛ no sɛ hwɛ yie na yɛ komm nsuro na mma w akoma nntu nnyentia mmienu a ɛfiri wisie yi nti resin ne siria ne remalia ba no abufuhyeɛ no nti
ɛsiane sɛ siria ne efraim ne remalia ba no apam wo tiri so apammɔne sɛ
momma yɛnkɔ yuda so na yɛnkɔha no na yɛnni so mfa na yɛnsi tabeel ba no hene wɔ mu nti
sɛɛ na awurade nyankopɔn seɛ ɛrennyina na ɛremma mu
na siria tiri ne damasko na damasko tiri ne resin na ɛha mfirinhyia aduosia nnum no wɔbɛsɛe efraim na anyɛ ɔman bio
efraim tiri ne samaria na samaria tiri ne remalia ba no sɛ morennye nni a nokorɛ morennyina
na awurade toaa so ka kyerɛɛ ahas sɛ
bisa awurade wo nyankopɔn hɔ nsɛnkyerɛnneɛ ma no nsiane nkɔ sɛ asamando anaa ɛnkorɔn sɛ ɔsoro
na ahas se meremmisa na merensɔ awurade menhwɛ
ɛnna ɔse dawid fie montie ɛ ha a moha nnipa yi ɛnnɔɔso mmaa mo sɛ mobɛha me nyankopɔn nso
enti awurade no ara bɛma mo nsɛnkyerɛnneɛ hwɛ ababaa bi bɛnyinsɛn awo ɔbabanin na wato no din imanuel asekyerɛ ne sɛ onyankopɔn ne yɛn wɔ hɔ
nufosuo ani sradeɛ ne ɛwoɔ na ɔbɛdie berɛ a ɔhunu bɔne na ɔkyire na papa na ɔfa no
na abarimaa no nnya nhunuu bɔne kyire ne papa fa no asase a wosuro n ahemfo baanu anim no bɛyɛ amamfo
awurade de nna bi bɛba wo ne wo man ne w agya fie so nna a ɛmmaa da firi berɛ a efraim te firii yuda ho no ɛne asiriahene
na ɛbɛba sɛ ɛda no awurade bɛbɔ hwerɛma afrɛ anwansena a ɔwɔ misraim asuasu awieeɛ no ne wowa a ɔwɔ asiria asase soɔ no
na wɔn nyinaa aba abɛsisi mmonhwa a ɛsiane kuronkuron ne abotan mpaepaeɛ mu ne nkasɛɛ ne ɛserɛ nyinaa so
ɛda no ara na awurade de yiwan a wɔabɔ no paa asuogya hɔnom a ɛne asiriahene no bɛyi etire ne nan ho nwi bɛyi … nan ho nwi asekyerɛ ne sɛ yi ase nwi na ayi bɔgyesɛ nso
na ɛda no obi bɛyɛne nantwiburuwa ne nnwan mmienu bi
na nufosuo a ɔbɛnya no dodoɔ nti ɔbɛdi nufosuo ani sradeɛ na nufosuo ani sradeɛ ne ɛwoɔ ara na wɔn a wɔbɛka asase no soɔ nyinaa bɛdie
na ɛbɛba sɛ ɛda no baabiara a bobe apem a kane ɛdi nnwetɛbena apem wɔ no bɛdane nkasɛɛ ne nnɛnkyɛnse ara nko
agyan ne tadua na wɔde bɛba hɔ ɛfiri sɛ asase no nyinaa ayɛ nkasɛɛ ne nnɛnkyɛnse ara nko
na mmepɔ a anka wɔde asɔ dɔ soɔ nyinaa no nwerɛ ne nkasɛɛ ho hu nti wɔrenkɔ hɔ bio na wɔbɛgyaa anantwie akɔ so na nnwan atiatia so
na awurade ka kyerɛɛ me sɛ fa twerɛpono kɛseɛ na fa ɔdasani twerɛdua twerɛ so sɛ maher salal has bas maher salal has bas asekyerɛ ne ntɛm so asadeɛ ɛherɛ so fom
na mɛma adansefoɔ anokwafoɔ ɔsɔfoɔ uria ne yeberekia ba sakaria adi me adanseɛ
na mekɔɔ odiyifoɔbaa odiyifoɔbaa odiyifoɔbaa no yɛ yesaia yere no ho na ɔnyinsɛnee na ɔwoo ɔbabanin na awurade ka kyerɛɛ me sɛ frɛ ne din sɛ maher salal has bas
na abarimaa no nnya nhunuu agya anaa ɛna frɛ no wɔbɛsoa damasko ahoɔden ne samaria asadeɛ adi asiriahene anim akɔ
na awurade toaa so ka kyerɛɛ me bio sɛ
ɛsiane sɛ ɔman yi bu siloa nsuo a ɛsene brɛɛ animtia na wɔn ho sane wɔn resin ne remalia ba no ho nti
hwɛ awurade de asubɔnten no mu nsuo a ano yɛ den na ɛdɔɔso no reba wɔn so asiriahene ne n animuonyam nyinaa na ɛbɛba abɛforo ne suka nyinaa na ayiri akata ne nsunoa nyinaa
na ɛbɛsene afa yuda mu ayiri akɔduru kɔn mu na ne ntaban mu trɛ aduru w asase ano o imanuel
aman monka mo ho mmoa ano na monnwerɛ ara asase a ɛwɔ akyirikyiri sofoɔ nyinaa monyɛ aso mommia na monnwerɛ mommia na monnwerɛ
montu agyina na ɛbɛyɛ ɔkwa monka asɛm na ɛrennyina ɛfiri sɛ onyankopɔn ne yɛn wɔ hɔ
na sɛɛ na awurade de nsa denden ka kyerɛɛ me na ɔde teaa me sɛ mennante ɔman yi kwan so sɛ
mommfrɛ adeɛ a ɔman no frɛ no etiresopam no nyinaa sɛ etiresopam na deɛ wɔsuro nso monnsuro na mo akoma nntu
asafo awurade no ɔno na monyɛ no kronkron na ɔno na ɔnyɛ mo suro ne mo akomatuo
na ɔbɛyɛ kronkronbea nso ɔbɛyɛ suntiboɔ ne ɔwatiri botan ama israel afie mmienu no nyinaa na wayɛ kantankoraa ne fidie ama wɔn nyinaa na wayɛ kantankoraa ne fidie ama wɔn a wɔte yerusalem no
na wɔn mu bebree bɛwatiri na wɔahwehwe ase na wɔabubu na wɔatotɔ mfidie mu na wɔayiyi wɔn
kyekyere adanseɛ no sɔ nkyerɛkyerɛ no ano m asuafoɔ mu
na mɛtwɛn awurade a ɔyi n ani hunta yakob fie no na m ani da ne so
hwɛ me ne me mma a awurade ama me sɛ yɛnyɛ nsɛnkyerɛnneɛ ne anwanwadeɛ wɔ israel mu no firi asafo awurade a ɔte sion bepɔ soɔ no
na sɛ wɔka kyerɛ mo sɛ mommisa asamanfrɛfoɔ ne adunsinfoɔ a wɔde nnomaa su ne asutuo kasa no a ɛnyɛ ɔman no nyankopɔn na ɛsɛ sɛ wɔbisa ne hɔ adeɛ anaa awufoɔ hɔ na wɔmmisa adeɛ mma ateasefoɔ
wɔnni mmara ne adanseɛ no akyi sɛ wɔanka no sɛdeɛ asɛm yi teɛ a ɛnneɛ adeɛ renkye wɔn
na wɔbɛfa asase no mu akɔ na ayɛ den ama wɔn na ɛkɔm ade wɔn na ɛberɛ a ɛkɔm rede wɔn no wɔn ho bɛyera wɔn na wɔadome wɔn hene ne wɔn nyankopɔn na wɔadanedane wɔn ani akyerɛ soro
na wɔahwɛ fam nso nanso hwɛ ahohiahia ne sum nie ahodwan kusuuyɛ na wɔasum wɔn agu sum kabii mu
nanso kusuuyɛ no rentena hɔ mma deɛ na ɔwɔ ahodwan mu no akane berɛ no wammu sebulon asase ne naftali asase no nanso akyire yi no ɔbɛhyɛ amanaman galilea a ɛwɔ ɛpo kwan yordan agya no animuonyam
ɔman a na wɔnam sum mu no ahunu hann kɛseɛ wɔn a na wɔte sum kabii asase soɔ no hann ahyerɛn wɔn so
woama ɔman no adɔre woama n anigyeɛ ayɛ kɛseɛ wɔn ani gye w anim sɛ twaberɛ mu anigyeɛ sɛdeɛ wɔdi asadeɛkyɛ mu ahurisie
na wɔn adesoa dua ne wɔn akyiri abaa ne wɔn kafoɔpoma no woabubu mu sɛ midian da no
na ɔko kitikitiyɛ mu amiafoɔ amiadeɛ nyinaa ne ntoma a wɔde afɔrefɔre mogya no wɔbɛhye no sɛ adeɛ a wɔde sɔ gya
na wɔawo akɔkoaa ama yɛn wɔama yɛn ɔbabanin na n ahennie bɛda ne mmatiri so na wɔafrɛ ne din sɛ ɔfotufoɔ nwanwani onyankopɔn tumfoɔ daa agya asomdwoeɛ hene
na n ahennie mu bɛtrɛ na asomdwoeɛ a ɛnni awieeɛ aba dawid ahennwa so ne n ahennie so na ɔde atemmuo ne tenenee awowa no ma atim firi sɛsɛɛ de akɔsi daa asafo awurade mmɔdemmɔ na ɛbɛyɛ yei
awurade de asɛm bi akra yakob na ɛbɛtɔ israel so
na ɔman mu no nyinaa bɛhunu efraim ne samariafoɔ a wɔde ahantan ne ahomasoɔ akoma ka sɛ
ntayaa adan abubu nanso yɛde aboɔ a wɔatwa bɛto wɔabubu akyee na yɛde ntweneduro bɛsi ananmu
na awurade bɛma resin ahohiahiafoɔ so atia no na wahwanyan n atamfo
siriafoɔ wɔ apueeɛ na filistifoɔ wɔ atɔeɛ na wɔbɛtrɛ wɔn anomu amene israel yei nyinaa mu no n abufuo nnyaee na ne nsa atene ara
na ɔman no ansane amma deɛ ɔhwee wɔn no nkyɛn na asafo awurade akyiri kwan nso wɔanhwehwɛ
enti awurade bɛtwa israel mu etire ne dua papa ne mmɛwa da koro
ɔpanin ne animuonyamfoɔ no ne etire no na odiyifoɔ atorɔkyerɛkyerɛni ne dua no
na ɔman yi akwankyerɛfoɔ ma wɔfom na wɔn a wɔkyerɛ wɔn kwan no wɔamene wɔn
enti awurade rennya wɔn mmeranteɛ ho anigyeɛ na ne yam renhyehye no wɔn nwisiaa ne wɔn akunafoɔ ho na wɔn nyinaa yɛ nnebɔneyɛfoɔ ne wɔn a nyamesuro nni wɔn mu na ano nyinaa ka agyegyentwisɛm yei nyinaa nti na n abufuo nnyaee na ne nsa atene ara
na abɔnefosɛm dɛre sɛ ogya ɛhye nnɛnkyɛnse ne nkasɛɛ na ɛsɔ kwaeɛ mu adɔtɔ mu ma no firi wisie kumoo foro kɔ soro
asafo awurade abufuhyeɛ nti na asase no ahye tumm na ɔman no ayɛ sɛ adeɛ a wɔde sɔ gya obi nkora ne nua
na wɔhwim di nifa so nanso ɛkɔm de wɔn ara na wɔdidi benkum so nanso wɔmmee wɔwewe wɔn ara wɔn nsa ho nam
manase we efraim na efraim we manase na wɔn baanu nyinaa sɔre tia yuda yei nyinaa nti na n abufuo nnyaee na ne nsa atene ara
wɔnnue wɔn a wɔhyehyɛ ahyɛdeɛ huhuo ne atwerɛfoɔ a wɔtwerɛ nhyɛsoɔ ahyɛdeɛ
sɛ wɔbɛdane ahiafoɔ afiri atɛntenenee ho na wɔakyea me man mu mmɔborɔfoɔ atemmuo na akunafoɔ adane wɔn asadeɛ na wɔafom nwisiaa afa
na mobɛyɛ dɛn asotwe da no ne ɔsɛeɛ a ɛfiri akyirikyiri reba no mu hwan nkyɛn na mobɛdwane akɔgye mmoa na ɛhe na mobɛgya mo ahodeɛ no
ɛnkaa hwee sɛ wɔbɛbrɛ wɔn ho ase afra nneduafoɔ mu anaa wɔne atɔfoɔ atotɔ afra yei nyinaa mu no n abufuo nnyaee na ne nsa atene ara
a asiria m abufuo abaa a wo nsam poma yɛ m abufuhyeɛ
ɔman a nyamesuro nni wɔn mu mu na masoma no akorɔ na m abufuo man no so na mɛhyɛ no sɛ ɔnkɔ nkɔfa asadeɛ na ɔnkɔfom mfa na ɔntiatia wɔn so sɛ mmorɔno so dɔteɛ
nso ɔno deɛ ɛnyɛ saa na ɔdwene na n akoma nsusu no saa na ɛwɔ n akoma mu sɛ ɔbɛsɛe na watutu amanaman pii
ɛfiri sɛ ɔka sɛ m asafohene nyɛ ahemfo nko ara
kalno nte sɛ karkemis na hamat nte sɛ arpad anaa na samaria nte sɛ damasko
sɛdeɛ me nsa kaa ahennie a wɔn abosonhuhuo no ahoni sene yerusalem ne samaria deɛ no
ɛnyɛ sɛdeɛ meyɛɛ samaria ne ɛhɔ abosonhuhuo no na mɛyɛ yerusalem ne ɛhɔ ahoni no nso
na ɛbɛba sɛ sɛ awurade nya yɛ n adeɛ a ɔbɛyɛ sion bepɔ so ne yerusalem wie a mɛba mabɛtua asiriahene akomapirim ne n ani a atra ne ntɔn no so ka
ɛfiri sɛ ɔse me nsam ahoɔden ne me nyansa na mede mayɛ ɛfiri sɛ mewɔ nyansa ne nteaseɛ na matwe aman no ahyeɛ mu na mafom wɔn akoradeɛ na masunsum wɔn a wɔtete adwa soɔ agu sɛ ɔbrane
na me nsa aka aman no ahonyadeɛ sɛ pirebuo na sɛdeɛ wɔtase nkosua a wɔagya no sɛdeɛ me nso mɛtase asase nyinaa ne no na obiara nni hɔ a ɔkekaa ntaban anaasɛ ɔtrɛɛ n anomu anaasɛ ɔsuu twee twee
akuma hoahoa ne ho wɔ deɛ ɔde no twa adeɛ no so anaasɛ ɛwan ma ne ho so wɔ deɛ ɔtwe no no so sɛ dabrɛ dua tumi him deɛ ɔma soɔ no anaasɛ poma tumi ma deɛ ɔnyɛ dua no so
enti awurade asafo awurade no bɛma ɛfɔn aba n abrane mu na wasɔ n animuonyam ase gya sɛ ogya a ɛdɛreɛ
na israel hann no bɛdane ogya na ne kronkronni no adane gyaframa na wadɛre ahye ne nwerɛ ne ne nkasɛɛ da koro
na ne kwaeɛ ne ne mfuo animuonyam no ɔbɛfiri ɔkra so akɔsi honam so asɛe no na ayɛ sɛ ɔyarefoɔ a yadeɛ rewie no kum
na ne kwaeɛ mu nnua nkaeɛ no bɛsua a abɔfra mpo bɛtumi atwerɛ ne dodoɔ
na da no israel nkaeɛ ne yakob fie adwanefoɔ no rentwere deɛ ɔhwee wɔn no bio na wɔbɛtwere awurade israel kronkronni no nokorɛ mu
nkaeɛ no bɛsane aba yakob nkaeɛ bɛba onyankopɔn tumfoɔ no nkyɛn
na sɛ wo man israel dodoɔ te sɛ mpoano anwea a nkaeɛ bi nko na ɛbɛsane aba wɔahyɛ ɔsɛeɛ a ɛde tenenee a ɛboro soɔ bɛba
na ɔsɛeɛ pasaa a wahyɛ no pintinn no na asafo awurade nyankopɔn de reba asase mu no nyinaa soɔ
ne saa nti sɛdeɛ asafo awurade nyankopɔn seɛ nie me man a wɔte sion monnsuro asiria abaa na ɔde bɛhwe woɔ na ne poma na ɔbɛma so wo soɔ sɛ misraim deɛ no
nanso aka kakra bi na abufuhyeɛ no to atwa na m abufuo adane akɔdwerɛ wɔn
na asafo awurade bɛhim mpire atia no sɛdeɛ ɔkum midian oreb botan soɔ no na n abaa bɛkyerɛ po no so na wama so sɛ misraim deɛ no
na da no n adesoa bɛyi afiri wo mmatiri so na ne kɔnnua afiri wo kɔn so na sradeɛ nti kɔnnua no bɛpae
waba ayat afa migron de ne nnesoa agya mikmas
wɔakɔfa mpɔtamu hɔ wɔakɔsoɛ geba anadwo no rama ho repopo gibea saulo adwane
ma wo nne so team galim babaa o laisa tie ɛ o anatot bua no
madmena redwane gebimfoɔ redwane akɔ deɛ ɛhɔ yɛ
ɛnnɛ ara wɔbɛgyina nob ɔbɛwoso ne nsa agu sion babaa bepɔ yerusalem kokoɔ no so
hwɛ awurade asafo awurade de tumi a ɛyɛ hu resua dua mman kusuu so na nnutan a ɛwowareɛ no wɔbɛtwa agu na deɛ ɛkorɔn no abrɛ ase
na ɔde akuma bɛbu kwaeɛ mu adɔtɔ na lebanon ne ne nnua akɛseɛ no ahwe ase
na duforɔ bi bɛfifiri afiri yisai dunsini no mu na duban afiri ne nhini mu aso aba
na awurade honhom bɛsi ne so nyansa ne nhunumu honhom afotuo ne mmaninyɛ honhom nimdeɛ ne awurade suro honhom
na awurade suro bɛyɛ no hwam na ɛnyɛ deɛ n ani hunu so na ɔbɛbu atɛn na ɛnyɛ deɛ n aso teɛ so na ɔbɛdi asɛm
na tenenee na ɔde bɛbu atɛn ama mmɔborɔni na ɔde asɛntenenee adi ama asase so amanehunufoɔ na ɔde n anomu abaa bɛbɔ asase na ɔde n anomu honhom akum ɔbɔnefoɔ
na tenenee bɛyɛ n asene mu abɔsoɔ na nokorɛdie ayɛ n akwaa mu aboomu
ɛnna ɛserɛ so kraman ne odwanten ba bɛtena na ɔsebɔ ne apapowa ada na nantwie ba ne gyata ba ne nantwie a wadorɔ bɛtena faako na abɔfra ketewa aka wɔn
nantwibereɛ ne sisire bɛbom adidi na wɔn mma ada faako na gyata awe wira sɛ nantwie
akɔkoaa bɛgoro ahuritia amena ano na deɛ watwa nufoɔ atene ne nsa aka ɔkyerebene bɔn
wɔrenyɛ bɔne na wɔrensɛe adeɛ bio me bepɔ kronkron no nyinaa so na awurade ho nimdeɛ bɛyɛ asase ma sɛ nsuo kata po soɔ no
na da no yisai nhini mu duforɔ a ɛsi hɔ sɛ frankaa ma aman no n akyiri kwan na amanaman bɛhwehwɛ na ne homebea bɛyɛ animuonyam
na da no awurade bɛtene ne nsa ne mprenu so de agye ne man nkaeɛ a wɔaka afiri asiria misraim patros etiopia elam sinear hamat ne po ano aman mu
na wama frankaa so ama amanaman na wapɔn israel asesabɔfoɔ aboa ano na wama yuda nnipa a wɔahweteɛ no afiri asase ntwea nnan so abɛhyia
na efraim anibereɛ bɛfiri akɔ na yuda ahohiahiafoɔ ase ahye efraim ani remmere yuda bio na yuda nso renhiahia efraim ho bio
na wɔbɛtu akɔsi filistifoɔ mmatiri so atɔeɛ fam na wɔbɛbom afom apueeɛ mma afa na wɔbɛtene wɔn nsa wɔ edom ne moab so na amon mma atie wɔn
na awurade bɛwe misraim po mu nsuo korakora na ɔde ne mframa a ɛhyehyeɛ bɛwoso ne nsa akyerɛ asuo eufrate so na wabɔ no ama no adane nsuwansuwa nson a wɔde mpaboa mpo bɛfa mu
na tempɔn bɛda hɔ afiri asiria ama ne man nkaeɛ a wɔaka no sɛdeɛ ɛdaa hɔ maa israel ɛda a wɔfiri misraim asase so baeɛ no
ɛda no na wobɛka sɛ meda wo ase ao awurade sɛ wo bo fuu me mpo a w abufuo no asane na woakyekyere me werɛ
hwɛ nyankopɔn ne me nkwagyeɛ mɛtwere no na mensuro na awurade nyankopɔn ne m ahoɔden ne me dwom na wabɛyɛ me nkwagyeɛ
na mode anigyeɛ bɛsa nsuo afiri nkwagyeɛ nsubura no mu
na da no mobɛka sɛ monna awurade ase mommɔ ne din momma wɔnhunu ne nneyɛɛ aman mu monka sɛ wɔama ne din so
monto ayeyie dwom mma awurade na wayɛ adeɛ akɛseɛ momma wɔnhunu yei asase nyinaa so
momma mo nne so nto dwom anigyeɛ so mo a motete sion na israel kronkronni a ɔwɔ wo mu no yɛ kɛseɛ
babel ho atemmusɛm a amos ba yesaia hunuiɛ nie
monsi frankaa bepɔ petee so momma mo nne so mma wɔn monhinhim mo nsa na wɔnhyɛne mmapɔmma apono mu
me mahyɛ me kronkronfoɔ mafrɛ me nnɔmmarima nso sɛ wɔnkyerɛ m abufuo wɔn a wɔdi me kɛseyɛ ho ahurisie no
asafo yuu gyegyeegye wɔ mmepɔ so sɛdeɛ nkurɔfoɔ bebree deɛ teɛ no ɛte sɛ amanaman a wɔboaboa wɔn ano ahennie ahodoɔ huuyɛ gyegyeegye asafo awurade reboaboa dɔm ano ama ɔsa
wɔfiri akyirikyiri asase so ne ɔsoro ano reba awurade ne n abufuhyeɛ akodeɛ no sɛ ɔrebɛsɛe asase nyinaa
montwa adwo na awurade da no abɛn ɛreba sɛ ɔsɛeɛ a ɛfiri otumfoɔ no
enti nsa nyinaa mu bɛgo na ɔdasani biara akoma bɛnane
na wɔn ho bɛdwiri wɔn nketenkete ne awerɛhoɔ bɛkuta wɔn wɔbɛhunu yea sɛ ɔwofoɔ a ɔreko awoɔ wɔbɛhwɛ wɔn ho wɔn ho anim haa wɔn anim bɛyɛ sɛ ogyaframa anim
hwɛ awurade da no reba atirimuɔden ne anibereɛ ne abufuhyeɛ so sɛ ɔrebɛdane asase afo na wasɛe ɛso nnebɔneyɛfoɔ afiri so
na ɔsoro nsoromma ne emu akunini renhyerɛn owia bɛduru sum n adifire mu na ɔsrane nso renharan
na mɛba mabɛtwe wiase aso wɔ ne bɔne ho ne abɔnefoɔ aso wɔ wɔn amumuyɛ ho na mama ahantanfoɔ ahomasoɔ no to atwa na ahokyerɛfoɔ ahokyerɛ abrɛ ase
mɛma ɔdasani ho ayɛ na asene sika amapa na onipa asene ofir sika kɔkɔɔ
enti mɛma ɔsoro awoso na asase ahinhim afiri ne sibea asafo awurade abufuferɛ no ano ne n abufuhyeɛ da no nti
na wɔbɛdanedane wɔn ho akɔ wɔn nkurɔfoɔ nkyɛn na wɔadwanedwane akɔ wɔn nsase so sɛ ɔwansane a wɔatutu no ne nnwan a obi mmoa wɔn ano
obiara a wɔbɛhu no no wɔbɛhwire ne mu na obiara a wɔbɛkye no no bɛtɔ nkrantɛ ano
na wɔbɛposa wɔn mmotafowa wɔ wɔn anim wɔbɛfomfom wɔn afie afa na wɔabobɔ wɔn yerenom adapaa
hwɛ merehwanyan mediafoɔ atia wɔn nnipa a wɔmmu dwetɛ na sika nso wɔnhwehwɛ
wɔn agyan bɛbobɔ mmeranteɛ wɔn yam nhyehye wɔn ɔyafunum mma mpo ho na wɔn ani nhunu mmɔfra mmɔbɔ
na babel a ɛyɛ ahennie mu kunini ne kaldeafoɔ kɛseyɛ animuonyam no ɛbɛyɛ sɛ sodom ne gomora butuo a onyankopɔn butuu wɔn no
obi rentena mu da biara da na obi renkɔtena hɔ awoɔ ntoatoasoɔ a ɛdidi soɔ mu na arab atutenani biara rensi ne ntomadan wɔ hɔ na nnwanhwɛfoɔ nso remma wɔn mmoa mmutu hɔ
na ɛserɛ so mmoa na wɔbɛda hɔ na mpatuo bɛyɛ wɔn adan amaama na nsohori nso bɛtena hɔ na nsasabonsam asa hɔnom
na nkuntumpaa bɛsu n aban mu na ɛserɛ so kraman nso anigyeɛ aban no mu na ne berɛ abɛn a ɛreyɛ aba na ne nna renkyɛre bio
na awurade yam bɛhyehye no yakob ho na wayi israel bio na ɔde wɔn adua wɔn asase so na ananafoɔ de wɔn ho afam wɔn ho na wɔabata yakob fie ho
na aman bɛfa wɔn de wɔn aba wɔn tenabea na israel fie afa wɔn adi wɔn so awurade asase no so ma wɔayeyɛ nkoa ne mfenaa na wɔafa wɔn a na wɔyɛ nnommumfafoɔ nnommum na wɔahom wɔn ahodwanfoɔ so
na ɛda a awurade bɛma wo ɔhome afiri wo yea ne w ahoyera ne w anyadie denden a wɔdii woɔ no mu no
wode ɛbɛ yi bɛbu babel hene aka sɛ ɛyɛɛ dɛn na ɔhafoɔ no agyaeɛ na ahodwan no to atwa yi
awurade abubu abɔnefoɔ abaa ne ɔman sodifoɔ poma no mu
ɔde abufuhyeɛ bobɔɔ aman ɔbɔ a ɛnnyaeɛ ɔde abufuo hom amanaman so hyɛɛ wɔn ahometeɛ a emu ngoɔ
asase nyinaa so adwo ayɛ komm wɔma dwom so
pepeaa nso nya wo ho anigyeɛ ɛne lebanon ntweneduro no na ɛka sɛ sɛ woabrɛ wo ase nti obiara remforo mma yɛn so mmɛbubu yɛn
asamando a ɛwɔ aseɛ no ka ne ho bɛhyia wo ba ɛhwanyan nsamanfoɔ ma wo wɔn a anka na wɔyɛ asase so akunini nyinaa ɛma wɔn a anka wɔyɛ amanaman ahemfo nyinaa sɔresɔre firi wɔn ahennwa so
wɔn nyinaa gye so ka kyerɛ wo sɛ wo nso woahodwo sɛ yɛn ara woayɛ sɛ yɛn ara pɛ
wo kɛseyɛ asiane aba asamando wo mmɛnta nne no nso w ase kɛtɛ a wɔasɛ ne mmoaa birikabirika na wo so nkatasoɔ ne nsonsono
ɛyɛɛ dɛn na wofiri ɔsoro ahwe aseɛ ao nsoromma hyerɛnfoɔ adekyeeɛ ba wɔatwa wo ahwe fam wo a wobrɛɛ amanaman aseɛ no
na wo deɛ wokaa no w akomam sɛ ɔsoro na mɛforo makorɔ nyankopɔn nsoromma no atifi na mɛma m ahennwa so asie na matena ahyiaeɛ bepɔ no so atifi fam asasetifi ano nohoa tɔnn
mɛforo akɔ mununkum sorɔnsorɔmmea mɛyɛ me ho sɛ ɔsorosoroni no
mmom asamando na woresiane akɔ akɔduru amena no ase tɔnn
wɔn a wɔhu woɔ no hwɛ wo haa de wɔn ani kari wo komm ka sɛ ɔbarima a ɔmaa asase wosoeɛ na ɔmaa ahennie hinhimiiɛ no nie anaa
deɛ ɔmaa wiase danee anwea pradada soɔ na ɔdwiridwirii emu nkuro na wannya emu nneduafoɔ kwan ankɔ fie no nie
amanaman ahemfo nyinaa wɔn nyinaa deda hɔ animuonyam mu obiara da ne damena mu
na wo deɛ wɔato wo afiri wo damena mu atwene sɛ duban a wɔapoɔ sɛ atɔfoɔ a afena ahwire wɔn mu na wɔasiane kɔ aboɔ amena mu no aduradeɛ sɛ efunu a wɔatiatia ne soɔ
wɔremfa wo nka wɔn ho afunsie mu ɛfiri sɛ woasɛe w asase na woakunkum wo man wɔmmmɔ nnebɔneyɛfoɔ asefoɔ din da biara da bio
wɔn agyanom amumuyɛ nti monsiesie akumiiɛ mma ne mma na wɔansɔre amfa asase anni so na wɔamfa nkuro anyɛ asase ani ma
na mɛsɔre matia wɔn asafo awurade asɛm nie na matwa din ne wɔn a aka mma ne mmanana afiri babel awurade na ɔseɛ
na mede no bɛyɛ mpɛsɛ agyapadeɛ ne nsuo atareɛ na mede ɔsɛeɛ praeɛ mapra no asafo awurade asɛm nie
asafo awurade aka ntam sɛ ampa ara sɛdeɛ mesusuiɛ no saa na ɛbɛba mu na sɛdeɛ mabɔ me tirim no saa ara na ɛbɛgyina
sɛ mɛbubu asiriafoɔ m asase so na matiatia ne so me mmepɔ so na ne kɔnnua no bɛfiri wɔn so akɔ na n adesoa no afiri wɔn mmatiri so
ɛno ne ɛpɔ a wɔabɔ no asase nyinaa ho ɛno ne nsa a wɔatene no amanaman nyinaa soɔ
na asafo awurade abɔ ne tirim hwan na ɔbɛma no ayɛ ɔkwa na ne nsa atene hwan na ɔbɛsianka no
afe a ɔhene ahas wuiɛ no mu na nkɔmhyɛ yi baeɛ
nni ahurisie wo filistia nyinaa sɛ abaa a ɛhwee woɔ no abu na ɔwɔ nhini no mu na ɔkyerebene bɛfiri aba na ne ba nso ayɛ ogya ɔwɔ a ɔtuo
na ahiafoɔ mmakan bɛdidi na ahiafoɔ nso adeda hɔ dwoodwoo na mede ɛkɔm bɛkum wo nhini na w akyikafoɔ nso mɛma wɔatotɔ
o kuro pono twa adwo kurokɛseɛ team ɛ o wo filistia nyinaa ma w akoma ntu ɛfiri sɛ wisie firi atifi fam aba na n asafo mu biara nka akyire
na asɛm bɛn na wɔde bɛbua ɔman no abɔfoɔ sɛ awurade de sion atim na ne man mu amanehunufoɔ de wɔn ho to ne so
moab ho atemmusɛm ɛnam sɛ anadwo baako wɔasɛe ar nti moab abɔ no ɛnam sɛ anadwo baako wɔasɛe kir moab abɔ no nti
wɔreforo akɔ bayit ne dibon sorɔnsorɔmmea akɔsu moab retwa adwo nebo ne medeba wɔn nyinaa abobɔ tikwa wɔn nyinaa ayiyi wɔn bɔgyesɛ
wɔfirafira ayitoma wɔn mmorɔno so na wɔn adan atifi ne wɔn mpraeɛ so wɔn nyinaa retwa adwo su pii
na hesbon ne eleale team ma wɔte wɔn nne kɔduru yahas yei nti na moab akofoɔ team denden ne kra ho popo
m akoma su ma moab na n adwanefoɔ kɔduru soar kɔduru eglat selisiya na luhit aforoeɛ no wɔde nisuo foro na horonaim kwan mu wɔma ɔsɛeɛ adwotwa so
na nimrim asuo no asɛe pɔtɔɔ na ɛserɛ adwan na wira asa wira mono nni hɔ bio
enti adeɛ a wɔanya asie ne wɔn akoradeɛ no wɔsoa kɔtwa mpampuro subonhwa
na adwotwa no atwa moab asase so ahyia ne su aduru eglaim ne su nso aduru beer elim
na mogya ayɛ dimon nsuo no ma na mede ade foforɔ nso meka dimon ho gyata bɛba moab adwanefoɔ ne asase no so nkaeɛ no so
momfa nnwammaa mfiri sela mfa anwea pradada so fam nkɔ sion babaa bepɔ no so nkɔma asase no sodifoɔ no
na moab mmammaa bɛyɛ sɛ nnomaa a wɔtu kyini pirebuo a wɔayi no arnon asutwareeɛ
tu fo bu atɛn ma wo nwunu nyɛ sɛ anadwo awia ketee fa wɔn a wɔapam wɔn hunta nyi adwanefoɔ mma
ma wɔn a wɔapam wɔn afiri moab no nsoɛ wo nkyɛn yɛ wɔn huntabea ɔsɛefoɔ no anim na ɔpoobɔfoɔ agyae ɔsɛeɛ to atwa nhyɛsofoɔ asa asase no so
na wɔbɛma adwa bi atim adɔeɛyɛ so na obi atena so nokorɛ mu wɔ dawid ntomadan no mu deɛ ɔbu atɛn na ɔpɛ atɛntenenee na ɔyɛ adetenenee ntɛm
yɛate moab ahomasoɔ a wayɛ dodoɔ n ahantan ne n ahokyerɛ ne n aniɛden ne ahoahoasɛm huhuo no
enti ma moab ntwa adwo ma wɔn nyinaa ntwa moab ho adwo kir hareset bobe aba taterɛ ho na mobɛtwa adwo koraa
na hesbon mfuo ahye sibma bobe no amanaman wuranom abubu ne mman koraa ɛkɔduruu yaser na ɛkyinii serɛ so ne mman trɛtrɛe ma ɛkɔtwaa po
enti mede yaser su mesu sibma bobe no mede nisuo gu wo so o hesbon ne eleale na wo nnuabateɛ ne wo bobe abateɛ so na ɔko nteateam aba
na wɔayi anigyeɛ ne ahosɛpɛ afiri mfuo papa mu na wɔnte ahurisie dwom anaa nteateam wɔ bobe nturo mu nsakyifoɔ nkyi nsa kyi amena mu nsa atiatiafoɔ dwom nso matwa so
enti me kra si apini wɔ moab ho me yam nso hyehye me kir heres ho
na sɛ moab yi ne ho adi ba bɛsu na ɔbrɛ ne ho wɔ sorɔnsorɔnbea hɔ na ɔhyɛne ne kronkronbea bɛbɔ mpaeɛ a ɔrentumi nyɛ hwee
yei ne asɛm a awurade aka atia moab dadaada no
na afei awurade rekasa sɛ ɛha mfeɛ mmiɛnsa a ɛte sɛ ɔpaani mfeɛ no moab animuonyam bɛyera ɛmfa ho sɛ ɔwɔ dɔm kɛseɛ na nkaeɛ no bɛyɛ kakraa bi a wɔnyɛ den
damasko ho atemmusɛm hwɛ damasko renyɛ kuro bio na ɛbɛyɛ nkunkumaboɔkuo
wɔbɛgya aroer nkuro mmoakuo bɛfa na wɔbɛbutubutu hɔ na deɛ ɔbɛtu wɔn nni hɔ
na wɔbɛsɛe efraim mu abandenden ne damasko ahennie na siria nkaeɛ bɛyɛ sɛ israelfoɔ animuonyam no asafo awurade na ɔseɛ
ɛda no yakob animuonyam no bɛsua na ne honam a adɔre sradeɛ no bɛtwam
na ɛbɛyɛ sɛ otwafoɔ buma ayuo a ɛsisi hɔ na ɔde ne nsa twa mmɛtem no na ɛbɛyɛ sɛ deɛ ɔdi ayuo mmɛtem mu mpɛpɛwa wɔ refaim bonhwa no mu
nanso ɛbɛka wɔn mu mpɛpɛwa no bi sɛ ngodua poreɛ mu a aba mmienu anaa mmiɛnsa wɔ ntɛntɛnoa nnan anaa nnum wɔ ne ban a aso yie no soɔ no awurade israel nyankopɔn na ɔseɛ
ɛda no na onipa ani bɛgyina ne yɛfoɔ na n ani bɛhwɛ israel kronkronni no
na ɔrenhwɛ afɔrebukyia a ɛyɛ ne nsa ano adwuma no na asera nnua ne owia adum a ne nsateaa ayɛ no ɔremmu bio
ɛda no na ne nkuro a ɛyɛ den no bɛyɛ sɛ hewifoɔ ne amorifoɔ nkuro a wɔagya no kwaeɛ mu ne mmepɔ atifi a wɔgyaa no israelfoɔ anim na ayeyɛ akurofo
ɛfiri sɛ wo werɛ afiri wo nkwagyeɛ nyankopɔn na w ahoɔden botan no wonkae no enti wodua nnua fɛfɛ na wotɛ ananafoɔ tɛ nnua
woma no fifiri da a woduaeɛ no na anɔpa a woduaeɛ no ara woma no gu nhyerɛne nanso ɛso aba bɛtu akɔ amaneɛ ne yea a ɛnni sabea da no
aa aman bebree huuyɛ wɔyɛ huu sɛ ɛpo huuyɛ aa ne aman hooyɛ wɔyɛ hoo sɛ nsuo a ɛyɛ den hooyɛ
aman a wɔyɛ hoo sɛ nsuo bebree hooyɛ nanso ɔka wɔn anim ma wɔdwane kɔ akyirikyiri na wɔti wɔn sɛ mmepɔ so ntɛtɛ mframa anim ne nkyinhyia mfuturo ahum anim
anwummerɛ no na hwɛ binimbɔ aba adeɛ nnya nkyeeɛ no na wɔnni hɔ bio yei ne yɛn dwotwafoɔ kyɛfa ne yɛn fomfafoɔ adeɛ a wɔnya
aa asase a wɔte ntaban nnyegyeɛ wɔ soɔ a ɛwɔ etiopia nsubɔntene agya nohoa
wɔsoma mpomafoɔ a wɔtete nkyɛnkyɛmma akodoɔ mu de nam nsuo ani no fa po soɔ abɔfoɔ a mo ho yɛ herɛ monkɔ ɔman a wɔyɛ atentene na wɔn ho akokwa no nkyɛn ɔman a wɔn ho yɛ hu a wɔbɛn anaa wɔwɔ akyirikyiri ɔman a ɔwɔ tumi a ɔtiatia aman soɔ a nsubɔntene atwitwa n asase mu no
mo wiasefoɔ nyinaa ne mo a mote asase so nyinaa sɛ wɔsi mmepɔ so frankaa a monhwɛ na sɛ wɔhyɛne totorobɛnto a montie
na sɛ awurade aka akyerɛ me nie mɛtena m adwa so mahwɛ komm sɛ awia ketee mu ahuhuro sɛ twaberɛ ahuhuro mu bosuo mununkum
na ɛnnya nnuruu twaberɛ a nhwiren no aporeɛ na nhwiren reyɛ bobe esia a ɛregyegyeɛ no ɔde aderɛ bɛtwitwa mman no agu na wayi ne mman no abubu mu
wɔbɛgya ne nyinaa hɔ ama mmepɔ so nnomaa ne asase so mmoa na nnomaa bɛdi ahuhuroberɛ wɔ so na asase so mmoa nyinaa adi so awɔberɛ
ɛberɛ no mu na wɔde ayɛyɛdeɛ bɛbrɛ asafo awurade ɛfiri nnipa a wɔwoware na wɔn ho akokwa wɔyɛ ɔman a wɔn ho yɛ hu na wɔfa aman ara firi akyirikyiri ne bɛnkyɛeɛ na nsubɔntene atwitwa n asase mu no wɔde wɔn bɛba asafo awurade din atenaeɛ a ɛne sion bepɔ no soɔ
misraim ho atemmusɛm hwɛ awurade te mununkum haahare so reba misraim na misraim abosonhuhuo ho bɛpopo n anim na misraimfoɔ akoma bɛnane wɔ wɔn mu
na mɛhwanyan misraim atia misraim na wɔne wɔn ho akoko onua ne onua adamfo ne adamfo kuro ne kuro ahennie ne ahennie
na misraimfoɔ honhom bɛsa wɔ wɔn mu na wɔn agyinatuo nso mahwete na wɔakɔ akɔbisa abosonhuhuo ne nkaberɛkyerefoɔ ne asamanfrɛfoɔ ne adunsinfoɔ hɔ
na mede misraim bɛhyɛ owura tirimuɔdenfoɔ nsa na ɔhene a ɔyɛ den adi wɔn so awurade asafo awurade na ɔseɛ
na nil no mu nsuo bɛwe na asubɔnten no asa na awe
na nsubɔntene no suka mu awo na misraim nsuka no atwe asa nnemmire ne nkyɛnkyɛmma bɛtwintwam
nil ho bɛda mpan wɔ nil nsunoa ho wira a ɛfuo ne adeɛ a wɔadua no nil ho nyinaa bɛhye apete asɛe
na apofofoɔ no bɛsu atwa adwo na wɔn a wɔto nil mu nnarewa nyinaa bɛdi abooboo na nsuo no ani asaugufoɔ ahodwo
na siwabire futuro asrɛnfoɔ ne nweranwonfoɔ abasam bɛbu
asase no adum bɛbubu na apaadifoɔ nyinaa werɛ aho
soan mmapɔmma yɛ nkwasea ara nko farao afotufoɔ mu anyansafoɔ afotuo adane nkwaseasɛm adɛn na mose farao sɛ anyansafoɔ ba ne me tete ahemfo no ba
ɛhe na afei w anyansafoɔ no wɔ ma wɔnyi nkyerɛ wo na wɔnhunu agyina a asafo awurade atu no misraim soɔ
soan mmapɔmma adane nkwaseafoɔ wɔasisi memfis asafohene nso na wɔn a wɔyɛ mmusuakuo no mu ntweaso tiboɔ adaadaa misraim
awurade ahwie anisobirie honhom agu ne mu na wɔama misraim agyigya ne nneyɛɛ nyinaa mu sɛdeɛ nsaboni yantam wɔ ne feɛ mu no
na biribiara nni hɔ a etire anaa dua papa anaa mmɛwa bɛtumi ayɛ ama misraim
ɛda no misraim bɛyɛ sɛ mmaa na wɔbɛsuro na wɔn ho apopo asafo awurade nsa wosoɔ a ɔbɛwoso wɔ wɔn soɔ no nti
na yuda asase ho bɛyɛ hu ama misraim obiara bɔ ne din a wɔn ho bɛpopo asafo awurade agyina a watu no misraim ho no nti
ɛda no misraim asase so nkuro nnum bɛkasa kanaan kasa na wɔaka awurade ntam wɔbɛfrɛ baako sɛ owia kuro
ɛda no na wɔde afɔrebukyia bɛsi misraim asase mfimfini ama awurade na ɔboɔdum bɛsi ne hyeɛ so ama awurade
na ayɛ nsɛnkyerɛnneɛ ne adanseɛ ama asafo awurade misraim asase so na sɛ wɔsu frɛ awurade ahafoɔ anim a wasoma ɔgyefoɔ ne ɔsɛnnifoɔ aba wɔn nkyɛn abɛgye wɔn
na awurade bɛyi ne ho adi ama misraim ahu no na misraimfoɔ bɛhunu awurade ɛda no na wɔde afɔdeɛ ne ayɛyɛdeɛ asom no na wɔahyɛ awurade bɔ na wɔama
na awurade bɛbobɔ misraim ɔbɛbobɔ wɔn na wasa wɔn yadeɛ na wɔbɛsane aba awurade nkyɛn na watie wɔn asa wɔn yadeɛ
ɛda no atempɔn bɛda afiri misraim akɔ asiria na asiriafoɔ aba misraim na misraimfoɔ akɔ asiria na misraimfoɔ ne asiriafoɔ abom asom
ɛda no israel bɛtɔ misraim ne asiria so mmiɛnsa ayɛ nhyira asase mfimfini
ɛsiane sɛ asafo awurade ahyira wɔn sɛ nhyira nka me man misraim ne me nsa ano adwuma asiria ne m agyapadeɛ israel
afe a tartan baa asdod berɛ a asiriahene sargon somaa no na ɔne asdod koeɛ na ɔfaeɛ no
ɛberɛ no ara mu na awurade nam amos ba yesaia so kaa sɛ kɔ na kɔyi ayitoma no firi w asene mu na sane wo mpaboa firi wo nan ase na ɔyɛɛ saa daa adagya de nammɔnhunu nanteeɛ
na awurade kaa sɛ sɛdeɛ m akoa yesaia nam adagya ne nammɔnhunu na wayɛ nsɛnkyerɛnneɛ ne anwanwadeɛ mfeɛ mmiɛnsa misraim ne etiopia ho yi
saa ara nso na asiriahene bɛka misraim nnommum ne etiopia atukɔfoɔ mmeranteɛ ne mpanin akorɔ na wɔanante adagya ne nnammɔnhunu na wɔn to adeda hɔ na misraim ani awu
na wɔn ho bɛpopo na wɔn ani awu etiopia a wɔn ani da soɔ ne misraim a ɛyɛ wɔn animuonyam no ho
na ɛpo yi anofoɔ bɛka no ɛda no sɛ hwɛ sɛdeɛ yɛn anidasoɔ a yɛdwane kɔhyɛɛ hɔ sɛ wɔmmoa yɛn nnye yɛn asiriahene anim no teɛ nie na afei yɛn deɛ yɛbɛyɛ dɛn na yɛafiri mu
mpoano serɛ ho atemmusɛm nie sɛdeɛ ahum tutu firi negeb ba no saa ara na ɛfiri serɛ soɔ ɛfiri asase a ɛso yɛ hu so ba
anisoadehunu a ɛyɛ den na wɔayi akyerɛ me ɔfomfafoɔ refom fa ɔsɛefoɔ resɛesɛe o elam foro bra o media bɛka no hyɛ mu mɛma n apinisie nyinaa to atwa
enti m asene mu ka me dwɛɛdwɛɛ ɛkyem aka me sɛ ɔwofoɔ kyem yea a ɛyɛ me nti mente asɛm me ho a ɛyera me nti menhunu adeɛ
m akoma ka paripari ehu ama mayɛ titiritii ama anwummerɛ hann a mehwehwɛeɛ no adane me ahopopoɔ
wɔto pono no wɔsesɛ kuntu akɛtɛ wɔdidi na wɔnom o asafohene monsɔre monsra akyɛm ho ngo
na deɛ awurade ka kyerɛɛ me nie kɔ fa ɔwɛmfoɔ kɔgyina hɔ deɛ ɔbɛhunu no ma ɔnka
sɛ ɔhunu nteaseɛnam apɔnkɔsotefoɔ baanu baanu mfunumu so tenafoɔ ne nyoma so tenafoɔ na ɔwɛn n aso wɛn pa ara
na ɔteaa mu sɛ gyata sɛ o awurade megyina awɛneeɛ ha ara adekyeeɛ daa na megyina m ahwɛeɛ ara anadwo nyinaa
na hwɛ nteaseɛnam ne nnipa apɔnkɔsotefoɔ baanu baanu na wɔreba yi na ɔgyee so sɛ ahweaseɛ oo babel ahwe ase na n anyame ahoni nyinaa wɔabubu agu fam
m adeɛ a wɔaporeɛ ne m ayuporeeɛ ase ba deɛ mate no asafo awurade israel nyankopɔn anomu no na maka makyerɛ woɔ yi
duma ho atemmusɛm nie obi bɔn me firi seir sɛ ɔwɛmfoɔ anadwo mu dasuo bɛn nie ɔwɛmfoɔ anadwo mu dasuo bɛn nie
ɔwɛmfoɔ no se adeɛ rekye na adesaeɛ nso reba sɛ mobɛbisa a mommisa monsane mmra
arabia ho atemmusɛm nie dedanim akwantemfoɔ asafo arabia kwaeɛ mu na mobɛsoɛ
momfa nsuo mmɛhyia wɔn a sukɔm de wɔn tema asase sofoɔ momfa paanoo mmɛhyia adwanefoɔ
ɛfiri sɛ mfena ano na wɔredwane afena a wɔatwe ne tadua a wɔapono ne ɔko denden ano
na deɛ awurade ka kyerɛɛ me nie ɛha afe sɛ ɔpaani mfeɛ ɔpaani mfeɛ yei hyɛ aseɛ firi berɛ a wɔfaa no no de kɔsi berɛ a ɔde wiee ne paadie no teɛ no na kedar animuonyam nyinaa asa koraa
na kedar mma mu nnɔmmarima tadua dodoɔ nkaeɛ no bɛsua ɛfiri sɛ israel nyankopɔn na aka
adehunu bonhwa no ho atemmusɛm ɛdeɛn na ɛreyɛ woɔ na wo nnipa nyinaa aforo kɔ adan atifi yi
wo a huuyɛ ayɛ wo ma hooyɛ kuro ahosɛpɛ kuro w atɔfoɔ antotɔ afena ano na wɔanwuwu ɔko mu
wo mmapɔmma nyinaa abom adwanedwane kɔ ɛnyɛ tadua na wɔde kyeree wɔn wo nnipa a wɔhunuu wɔn no nyinaa wɔdwane kɔɔ akyirikyiri nso wɔkyeree wɔn nyinaa
enti na mese monyi mo ani mfiri me so na mensu su yaya monnhyɛ me sɛ mobɛkyekyere me werɛ me man babaa no sɛeɛ ho
na ɛyɛ asafo awurade nyankopɔn anim hooyɛ ne ntiatiasoɔ ne ahoyera da adehunu bonhwa no mu wɔdwiri ɔfasuo no wɔteam ma no gyegye mmepɔ so
na elam asɔ agyan kotokuo mu de nteaseɛnam ne nnipa ne apɔnkɔsotefoɔ reba na kir nso ayi kyɛm adi
na nteaseɛnam bɛyeyɛ wo mmonhwa a ɛyɛ fɛ no mu amaama na apɔnkɔsotefoɔ nso agyinagyina kuro pono ano
na wayi yuda so nkataho no na ɛda no mode mo ani too kwaeɛ fie no mu akodeɛ so
na dawid kuro no mu mpaepaeɛ no mohunuu sɛ ayɛ bebree na moboaboaa aseɛ tadeɛ no mu nsuo ano
na mokan yerusalem adan na modwirii adan no sɛ mode rewowa ɔfasuo no
na motwaa ɛkɔ wɔ afasuo mmienu no ntam maa ɔtadeɛ dada no mu nsuo no nanso moanhwɛ deɛ ɔyɛɛ adeɛ no na deɛ teteete no ɔhyehyɛeɛ no moammu no
na ɛda no asafo awurade nyankopɔn frɛɛ nnipa baa esu ne adwotwa ne tikwabɔ ne ayitomafira mu
na hwɛ ahosɛpɛ ne anigyeɛ anantwie menetwa ne nnwan kum ɛnamdie ne nsanom nie momma yɛnnidi na yɛnnom na ɔkyena na yɛawu
na asafo awurade ayi me asotire sɛ wɔremfa amumuyɛ yi nkyɛ mo kɔsi berɛ a mobɛwuwuo asafo awurade nyankopɔn na ɔseɛ
sɛ asafo awurade nyankopɔn seɛ nie kɔ efie panin sebna yi a ɔdi efie no soɔ no nkyɛn sɛ
ɛdeɛn na wowɔ yɛ wɔ ha na hwan na wowɔ no ɛha na woretwa ɔboda wɔ ha afa ɔretwa ɔboda wɔ deɛ ɛkorɔn ɔreyɛ ne tenabea wɔ ɔbotan mu
hwɛ awurade bɛto wo ɔbrane toɔ atwene na ɔbɛsɔ wo mu denden
na wahwim wo ato wo sɛ bɔɔl atwene asase a ɛtrɛ so ɛhɔ na wobɛkɔ akɔwuo na ɛhɔ na w animuonyam nteaseɛnam bɛkorɔ wo a woyɛ wo wura fie ahohora
na mɛsum wo afiri wo sibea na wɔadwiri wo afiri wo gyinabea
na ɛbɛba da no sɛ mɛfrɛ m akoa hilkia ba eliakim aba
na mede wo batakari mahyɛ no na mede w abɔsoɔ abɔ no so na mede wo mpaninnie mahyɛ ne nsa na wayɛ agya ama yerusalemfoɔ ne yuda fie
na mede dawid fie safoa mɛma no na wahini na obi anto mu na wato mu na obi anhini
na mɛyɛ no sɛ pɛɛwa abɔ deɛ ɛhɔ yɛ den na wayɛ animuonyam adwa ama n agya fie
na wɔde n agya fie animuonyam nyinaa bɛma no n asefoɔ ne mmanana nyinaa ɛfiri nyowa so kɔsi nhina nyinaa so
ɛda no asafo awurade na ɔseɛ pɛɛwa a wɔde abɔ deɛ ɛhɔ yɛ den no bɛhɔn na wɔabu ahwe fam na adesoa a ɛsɛne soɔ no asɛe ɛfiri sɛ awurade na waka
tiro ho atemmusɛm o mo tarsis ahyɛn montwa adwo ɛfiri sɛ wɔasɛe no a efie nni hɔ bio obi nkɔ hɔ bio ɛfiri kipro asase so na wɔyi kyerɛ wɔn
mo mpoanofoɔ monyɛ komm sidon adwadifoɔ a wɔtwa po no yɛɛ wo ma
na wɔfaa nsuo bebree so de sihor nnɔbaeɛ ne nil ano ayuo bae na ɛyɛɛ amanaman adwadie mu mfasoɔ
sidon ma w ani nwu na ɛpo mu abankɛseɛ ka sɛ menkyemm na menwoo mma da na menyɛnee mmeranteɛ na mentetee mmabaa
misraim te asɛm no ara pɛ ɛbɛdi tiro asɛm no ho yea kɛse
montwa nkɔ tarsis mo mpoanofoɔ montwa adwo
yei ne mo ahurisidie kuro a ɛfiri tete nteredee no a ne nan de no dɔɔ mu kɔɔ akyirikyiri kɔtenaa hɔ no anaa
hwan na ɔbɔɔ ne tirim pɔ yi tiaa tiro abotiremafoɔ no a n adwadifoɔ yɛ mmapɔmma ara nko na n adwadifoɔ yɛ asase so animuonyamfoɔ ara nko no
asafo awurade abɔ ne tirim sɛ ɔbɛgu ahantan nyinaa animuonyam ho fi na wahura asase so animuonyamfoɔ nyinaa ho
o tarsis babaa yiri w asase so sɛ nil nkyekyeremu biara nni hɔ bio
watene ne nsa akyerɛ po so wawoso ahennie ahodoɔ awurade ahyɛ kanaan ho mmara sɛ wɔnsɛe n abankɛseɛ
na waka sɛ worenkɔ so nni ahurisie bio o sidon babaa a wɔabɔ wo adapaa kipro na sɔre twam korɔ ɛhɔ nso worennya ɔhome
hwɛ kaldeafoɔ asase ɛno na ɛyɛ ɔman ɛnyɛ asiria wɔde tiro maa nkekaboa wɔtoo wɔn afasuo denden no wɔbubuu n ahemfie maa ɛyɛɛ fituo
mo tarsis ahyɛn montwa adwo na wɔasɛe mo aban
na da no ɛbɛba sɛ werɛ bɛfiri tiro mfeɛ aduɔson a ɛte sɛ ɔhene baako berɛ mfirinhyia aduɔson no akyiri no ɛbɛyɛ tiro sɛ odwamamfoɔ no dwom no
fa sankuo kyini kuro mu odwamamfoɔ a werɛ afiri woɔ bɔ sankuo yie na to nnwom pii deɛ ɛbɛyɛ na wɔakae woɔ
na ɛbɛba sɛ mfeɛ aduɔson no akyiri no awurade bɛba abɛsra tiro bio na wasane anya n apaadeɛ na ɔne asase so ahennie nyinaa akɔbɔ adwaman bio
na n adwadeɛ ne n apaadeɛ bɛyɛ kronkron ama awurade wɔremfa mmɔ dwetire na wɔremfa nsie na n adwadeɛ bɛyɛ wɔn a wɔte awurade anim no deɛ na wɔadi amee na wɔafira ntoma pa
hwɛ awurade bɛsɛe asase ama no ada mpan na wadane ani abutu na wabɔ ɛsofoɔ apete
na ayɛ ɔman no sɛ ɔsɔfoɔ akoa sɛ ne wura afenaa sɛ n awuraa ɔtɔfoɔ sɛ ɔtɔnfoɔ ɔdefirini sɛ ɔdefɛmni ɔkafoɔ sɛ ɔkafoni
wɔbɛsɛe asase pasapasa na wɔafom no pasaa afa ɛfiri sɛ awurade na waka asɛm yi
asase aboto na akusa wiase anyam na akusa ɔsoro ne asase bom boto
asase ho akum wɔ ɛsotefoɔ ase ɛfiri sɛ wɔatiatia mmara no so wɔasakyera ahyɛdeɛ no na wɔato daa apam no
enti na nnome amene asase na ɛsotefoɔ di fɔ enti na asase sofoɔ ahyeɛ na aka so adasamma ketewaa bie
nsamono twa adwo bobe ayɛ mmerɛ wɔn a wɔn akoma tɔɔ wɔn yam nyinaa si apini
mpintin ho ahurisidie agyae ahosɛpɛfoɔ hooyɛ to atwa sankuo ho ahurisidie agyae
wɔmfa dwontoɔ nnom nsa bio nsa denden yɛ ne nomfoɔ nwono
wɔaburi sakasaka kuro no wɔatoto afie nyinaa mu mma obi nkɔ mu
wɔsu bobesa ho kɔm mmorɔno so anigyeɛ nyinaa agu asase so ahurisidie atu kɔ
deɛ aka kuro mu ne ɔsɛeɛ wɔabubu kuro apono pasaa
na saa na ɛbɛba asase no soɔ aman no mu sɛ ngodua poreɛ sɛ bobe abateɛ akyiri mpɛpɛdie
wɔn deɛ wɔbɛma wɔn nne so ato anigyeɛ dwom awurade kɛseyɛ nti wɔde ahosɛpɛ bɛteam afiri po fam
enti monhyɛ awurade animuonyam apueeɛ po mu nsupɔ mu nso monkamfo awurade israel nyankopɔn din
yɛte ayeyie nnwom a ɛfiri asase ano sɛ animuonyam nka ɔteneneeni no na mese meresa meresa mennue fatwafoɔ retɔn me tɔn ara na fatwafoɔ tɔn me
ehu ne eku ne kantankoraa da wo a wote asase soɔ no so
na deɛ ɔdwane firi ehu nkateɛ ho no bɛtɔ eku mu na deɛ ɔforo firi eku no mu no wɔde fidie bɛyi no na wɔhinihini soro mpomma na asase nnyinasoɔ wosowoso
dwirie na asase dwirie paeɛ na asase paeɛ popoɔ na asase popoɔ
asase tɔ ntintan sɛ nsaboni na ɛhinhim sɛ asesewa bi na ne mmarato ayɛ ne so duru na ɛhwe ase a ɛrensɔre bio
ɛbɛba sɛ ɛda no awurade bɛtwe soro dɔm aso wɔ ɔsoro ne fam ahemfo wɔ ɛfam
wɔbɛboaboa wɔn ano sɛdeɛ wɔboaboa nneduafoɔ ano hyɛ amena mu na wɔato wɔn mu nneduadan mu na nna bebree akyi no wɔatwe wɔn aso
na ɔsrane ani bɛwu na owia anim bɛgu ase ɛfiri sɛ asafo awurade bɛdi hene wɔ sion bepɔ so ne yerusalem na wayi n animuonyam wɔ ne mpanimfoɔ anim
awurade me nyankopɔn ne wo mɛma wo so na makamfo wo din sɛ woayɛ anwanwadeɛ tete nteredee agyinatuo atim ayɛ nokorɛ
na woadane kuro nkunkumaboɔkuo woama abandenden ayɛ abansini ananafoɔ aban afɛfɛ nyɛ kuro bio na wɔrento bio da biara da
enti ɔman a ɛyɛ den bɛhyɛ wo animuonyam amanaman ahoɔdenfoɔ kuro bɛsuro wo
na woayɛ aban a ɛyɛ den ama mmɔborɔni aban a ɛyɛ den ama ohiani n ahohia mu ahum ano dwanekɔbea ahuhuro mu enwunu na atirimuɔdenfoɔ home ayɛ sɛ ahum ne osuo a ɛboro fasuo
wobrɛɛ ananafoɔ hooyɛ ase sɛ nkyɛkyerɛ so ahuhuro nhyɛsofoɔ dwaeɛ dwom brɛɛ ase sɛ mununkum nwunu ase ahuhuro
na asafo awurade bɛto aman nyinaa pono wɔ bepɔ yi so sradeduane nsa a akyɛ sradeɛ ne ekyim nsa a wɔasɔne soɔ
na bepɔ yi so na ɔbɛyi anim ntoma a ɛkataa aman nyinaa anim ne akatasoɔ a ɛkataa amanaman nyinaa soɔ no
ɔbɛmene owuo akɔsi daa na awurade nyankopɔn bɛpepa ani nyinaa so nisuo na wayi ne man ahohora afiri asase nyinaa so akɔ ɛfiri sɛ awurade na waka
ɛda no na wɔbɛka sɛ hwɛ yɛn nyankopɔn a yɛn ani ada ne so sɛ ɔbɛgye yɛn no nie awurade a yɛn ani daa ne soɔ no nie momma yɛnni ahurisie na yɛn ani nnye ne nkwagyeɛ no mu
na awurade nsa bɛsi bepɔ yi so na wɔbɛtiatia moab so wɔ n afa sɛdeɛ wɔtiatia nwira dodoɔ soɔ wɔ sumina soɔ
na ɔbɛtrɛ ne nsam wɔ mu sɛdeɛ osudwareni trɛ ne nsam dwareɛ no na ɔbɛbrɛ n ahantan ase ɛne ne nsa adeyɛ no
na n afasuo a ɛyɛ den a ɛkorɔn no ɔbɛbrɛ no ase adwiri agu fam mfuturo mu
ɛda no na wɔbɛto dwom yi yuda asase soɔ sɛ kuro a ɛyɛ den wɔ yɛn ɔde nkwagyeɛ ayɛ afasuo ne epie
monhini apono no na tenenee man a wɔkora gyidie no nhyɛne mu
deɛ n adwene tim wo soɔ na wobɛkora no asomdwoeɛ a ɛdi mu mu ɛfiri sɛ wo so na ɔde ne ho toɔ
momfa mo ho nto awurade so daa daa ɛfiri sɛ awurade nyankopɔn ne daa botan
na ɔde wɔn a wɔtete soro ahwe fam kuro a ɛkorɔn no wabrɛ no ase wabrɛ no ase ama no aduru fam wama no aka fam mfuturo
wɔde nan tiatia so mmɔborɔfoɔ nan ahiafoɔ anammɔn no
ɔteneneeni kwan yɛ tee wo na wototo ɔteneneeni tempɔn
nso w atemmuo kwan so na yɛhwɛ wo awurade kwan yɛn kra ani gyina wo din ne wo nkaeɛ
me kra ani gyina wo anadwo aane me mu honhom nso mede mefe wo na sɛ w atemmuo ka asase a wiasefoɔ sua tenenee
sɛ wɔdom ɔbɔnefoɔ a ɔnsua tenenee nsɛntenenee asase so na ɔdi amumuyɛsɛm na ɔnhunu awurade kɛseyɛ
o awurade womaa wo nsa so nanso wɔnhunu ma wɔnhu wo man anem na wɔn ani nwu ma w atamfoɔ ho nimkuntwe nhye wɔn sɛ ogya
awurade wobɛhyehyɛ asomdwoeɛ ama yɛn na yɛn nneyɛɛ nyinaa nso woawie ama yɛn
o awurade yɛn nyankopɔn awuranom a ɛnyɛ woɔ abɛdi yɛn so nanso wo nko ara na yɛkamfo wo din
wɔawuwu na wɔrentena ase nsamanfoɔ ne wɔn wɔrensɔre bio ɛno nti na wobɛtwee wɔn aso sɛee wɔn na womaa wɔn ho nkaeɛ nyinaa yeraeɛ
o awurade woama ɔman no adɔre woama ɔman no adɔre w anim aba nyam woatrɛ asase no ahyeɛ nyinaa mu
o awurade ahohia mu wɔhwehwɛɛ wo wɔbɔɔ mpaeɛ berɛ a woreka wɔn anim no
sɛdeɛ onyinsɛnfoɔ a ɔbɛn awoɔ kyem na ɔtea mu ne yea mu no sɛdeɛ yɛteɛ wo awurade anim ne no
yɛnyinsɛnee yɛkyemee ɛte sɛdeɛ yɛawo mframa yɛntumi nnyee asase nkwa na wiasefoɔ nyinaa ahwehwe ase
w awufoɔ bɛnya nkwa wɔn afunu bɛsɔre monnyane nto ahurisie dwom mo a mote mfuturo mu na wo bosuo yɛ hann bosuo na asase bɛyi nsamanfoɔ agu
me man kɔ na kɔhyɛne wo mpia mu na toto w akyiri apono mu fa wo ho hunta kakraa bi kɔsi sɛ abufuo no bɛtwam akorɔ
na hwɛ awurade refiri n afa akɔtwe asase sofoɔ aso wɔn amumuyɛ nti na asase bɛyi ne mogya adi na ɛrenkata wɔn a wɔaku wɔn ɛsoɔ no so bio
ɛda no na awurade de n afena denden a ɛso na ɛyɛ den no bɛtwe dɛnkyɛmmirampɔn a ɔyɛ ɔwɔ a ne ho yɛ herɛ dɛnkyɛmmirampɔn a ɔyɛ ɔwɔ a ɔpompono no aso na wakum ɛpo mu ɔtweaseɛ kɛseɛ no
ɛda no monto bobe turo fɛfɛ no ho dwom
me awurade na mehwɛ so megu so nsuo berɛ nyinaa mu mehwɛ no awia ne anadwo na hwee ammɛyɛ no
abohuro biara nni me mu sɛ mehunu nkasɛɛ ne nwerɛ ɛ anka mede ɔko bɛwura mu makɔhye ne nyinaa
agye sɛ wɔdwane bɛtoa me na wɔne me di asomdwoeɛsɛm asomdwoeɛsɛm na ma wɔne me nnie
nna a ɛbɛba no mu yakob bɛgye nhini na israel afefɛ agu nhyerɛne na wɔde aba ahyɛ wiase ani mama
wahwe wɔn sɛdeɛ ɔhwee wɔn ahwefoɔ no anaasɛ wɔaku wɔn sɛdeɛ wɔkumm wɔn akumfoɔ no
wɔn bɔne na wosusuu so ne wɔn diiɛ sɛ ɔde mframa a ano yɛ den huu na wokaa no kɔeɛ apueeɛ mframa da no
enti yei na wɔde bɛkata yakob amumuyɛ soɔ na yi a wɔreyi ne bɔne akorɔ no so aba nyinaa nie sɛ ɔbɛma afɔrebukyia aboɔ no nyinaa ayɛ sɛ akaadoo ntoantoa a afurofuro na asera nnua ne owia adum nsisi hɔ bio
na kuro a ɛyɛ den no ada mpan ayɛ tenabea a wɔato no sraha na wɔagya no sɛ ɛserɛ soɔ ɛhɔ na anantwie mma didie na ɛhɔ na wɔbutubutu wie ne mman no weɛ
sɛ ne mmaboa no dwan a wɔbubu mmaa bɛpɛ kɔsɔ gya na wɔyɛ ɔman a wɔnni nhunumu enti wɔn yɛfoɔ no yam nhyehye no mma wɔn na deɛ ɔnwonoo wɔn no nhu wɔn mmɔbɔ
ɛda no ɛbɛba sɛ awurade bɛpore n aba afiri asuo eufrate no hweamo ano akɔsi misraim subɔn no ano na wɔatase mo israel mma mmaako mmaako
na da no wɔbɛhyɛn totorobɛnto kɛseɛ na wɔn a wɔyeraa asiria asase soɔ ne wɔn a wɔsumm wɔn kɔɔ misraim asase soɔ no aba na wɔabɛsɔre awurade bepɔ kronkron no so wɔ yerusalem
efraim nsabofoɔ ahantan abotire ne wɔn ahokyerɛ ahyehyɛdeɛ nhwiren a ɛretwam no nnue kuro a ɛwɔ wɔn a nsa tɔ wɔn ntintan no sradeɛ bonhwa atifi no
hwɛ awurade wɔ ɔhoɔdenfoɔ ne otumfoɔ bi sɛ asukɔtweaa a ɛreguo ahum a ɛsɛe adeɛ ɔbɛka agu fam ahoɔden so sɛ osutɔ a ɛde nsuo bebree a ɛyɛ den a ɛsram soɔ ba no
na wɔbɛtiatia efraim nsabofoɔ ahantan abotire no so
na n ahokyerɛ ahyehyɛdeɛ nhwiren a ɛretwam a ɛwɔ sradeɛ bonhwa atifi no ayɛ sɛ borɔdɔmakan a teɛberɛ nnya nnurui a obiara a ɔhu no nsa ka ara pɛ a ɔdi
ɛda no na asafo awurade bɛyɛ animuonyam abotire ne ahoɔfɛ ahenkyɛ ama ne man nkaeɛ no
ne atemmuo honhom ama deɛ watena aseɛ rebu atɛn no ne mmaninyɛ ahoɔden ama wɔn a wɔka dɔm ma wɔsane korɔ wɔ wɔn kuro pono ano no
na yeinom nso tɔ ntintan wɔ nsa mu na wɔhinhim wɔ nsaden mu ɔsɔfoɔ ne odiyifoɔ tɔ ntintan wɔ nsaden mu nsa amene wɔn nsaden nti wɔhinhim wɔyɛ mfomsoɔ wɔ adehunu mu wɔpo dodoɔ wɔ asennie mu
na ɛfeɛ ne efi ayeyɛ apono nyinaa so ma a ɔkwan biara nni hɔ
hwan na ɔbɛkyerɛ no nimdeɛ na hwan nso na ɔbɛma no ate asɛnka aseɛ wɔn a wɔatwa wɔn nufoɔ wɔn a wɔate wɔn afiri mpokua ano
na mmara akyi mmara mmara akyi mmara ahyɛdeɛ akyi ahyɛdeɛ ahyɛdeɛ akyi ahyɛdeɛ ɛha kakra ɛhɔ kakra
na apɔtɔfoɔ ano ne tɛkyerɛma foforɔ na awurade de bɛkasa akyerɛ ɔman yi
ɔno na ɔka kyerɛɛ wɔn sɛ ɔhome nie momma deɛ wabrɛ nhome na ahodwoɔ nie nanso wɔampɛ sɛ wɔtie no
enti awurade asɛm bɛdane wɔn mmara atia mmara mmara atia mmara ahyɛdeɛ atia ahyɛdeɛ ahyɛdeɛ atia ahyɛdeɛ ɛha kakra ɛhɔ kakra na wɔahwe ase na wɔabubu wɔn na wɔatotɔ fidie mu na wɔakyekye wɔn
enti montie awurade asɛm mo afɛdifoɔ a modi ɔman a ɛwɔ yerusalem yi soɔ
na moka sɛ yɛne owuo apam na yɛne asamando adi nkasasie mpire a ɛhwe tra soɔ no sɛ ɛretwam a ɛrenka yɛn ɛfiri sɛ yɛde atorɔ ayɛ yɛn dwanekɔbea na yɛde nnaadaa akata yɛn so
enti sɛ awurade nyankopɔn seɛ nie hwɛ mede ɔboɔ bi retim sion ɔboɔ a wɔasɔ no ahwɛ tweaso tiboɔ a ne boɔ yɛ den a ɛtim hɔ timpa deɛ ɔgye die no rennwane
na mede atemmuo bɛyɛ susuhoma na mede tenenee mayɛ nsania na asukɔtweaa ahum bɛhwim atorɔ dwanekɔbea no na huntabea no nso nsuo bɛsram so
na mo ne owuo apam no wɔbɛtwam na mo ne asamando nkasasie no rennyina mpire a ɛhwe tra soɔ no sɛ ɛretwam a ɛbɛtiatia mo so
mprɛ dodoɔ a ɛretwa mu no ɛbɛfa mo ɛfiri sɛ daa anɔpa awia ne anadwo na ɛbɛtwam na ɛho kaseɛ aseteɛ bɛyɛ ehu ara nko
na mpa no nware sɛdeɛ obi bɛtene ne mu wɔ soɔ ne dabua no nso sɛdeɛ ɔde bɛbua ne soɔ
na awurade bɛsɔre sɛdeɛ ɔyɛɛ no perasim bepɔ soɔ no na ne bo ahuru sɛdeɛ ɛyɛe wɔ gibeon bonhwa mu no na wayɛ n adeɛ bi a ɛyɛ anwanwadeɛ na wayɛ n adwuma bi a ɛyɛ anwanwa dwuma no
na afei monnni fɛw bio na mo nkyehoma no mu anyɛ den na mate ɔsɛeɛ pasaa a wɔasuae ato hɔ firi asafo awurade nyankopɔn no nkyɛn sɛ ɛreba asase nyinaa so
monyɛ aso na montie me nne monwɛn mo aso ntie m asɛm
daa nyinaa na ɔfuntumfoɔ funtum sɛ ɔbɛgu n aba ɔtutu siesie n asase ani daa anaa
sɛ ɔma ani tae wie a ɔgu ɛme na ɔpete tɛtɛ na ɔdua ayuo kyerɛpɛn ne atokoɔ nso wɔ n afa ɛyɛ yei ne afuo no ano
ɛfiri sɛ wɔakyerɛ no ne yɛbea a ɛyɛ ne nyankopɔn na ɔkyerɛkyerɛ no
na ɛnyɛ ayuporeɛ adeɛ na wɔde pore ɛme na teaseɛnam nan mfa tɛtɛ so na poma na wɔde boro ɛme na wɔde abaa boro tɛtɛ
wɔyam paanoo aburoo na wɔnna ho mpore no daapem na sɛ obi teaseɛnam nan ne n apɔnkɔ na ɛpete mpo a ɛnyɛ ɔno na ɔyam
yei nso asafo awurade nkyɛn na ɛfire n agyinatuo yɛ nwanwa na ne nyansa nni ano
asekyerɛ ne sɛ nyankopɔn bukyia ariel kuro a dawid bɛtenaa mu no momfa afe nka afe ho momma afahyɛ ntwa nhyia
na mɛma ariel ho akyere no na abooboodie ne abubuo bɔ aba na adane me sɛ ariel
na mɛbɔ wo ho nsraban ahyia na mede nsrafoɔ atwa wo ho kanko na mahɔre wo ho pie atia wo
na wobɛhwe ase ɛfam na wofiri bɛkasa mfuturo mu na w asɛm bɛfiri ayɛ huhuhuhu wo nne bɛyɛ sɛ ɔsaman deɛ afiri fam na mfuturo mu na w asɛm bɛfire aba sɛ asomsɛmka
na w atamfo bebrebe no bɛyɛ sɛ mfuturo muhumuhu na atirimuɔdenfoɔ bebrebe no ayɛ sɛ ntɛtɛ a ɛsene korɔ na ɛbɛba mpofirim amonom
asafo awurade bɛba abɛsra wo ɔde aprannaa ne asasewosoɔ ne gyegyeegye kɛseɛ kyinhyia mframa ne ahum ne ogyaframa a ɛhye adeɛ na ɛbɛba
na amanaman bebrebe a wɔatu ariel so sa no nyinaa wɔn a wɔtoa no ne n aban hiahia ne ho no nyinaa bɛyɛ sɛ daeɛ wɔ anadwo adehunu mu
na ɛbɛyɛ sɛ obi a ɛkɔm de no so daeɛ na hwɛ ɔredidie na ɔnyane a ɛkɔm da so de no anaasɛ deɛ sukɔm de no so daeɛ na hwɛ ɔrenom nsuo na ɔnyane a na watɔ piti na sukɔm da so de no saa ara na amanaman bebrebe a wɔabɛtu sion bepɔ so sa no nyinaa bɛyɛ
mo ani so nyɛ mo yaa na mo ho nnwiri mo monkeka mo ani mfemfam so na mo ani mfira mommoboro nanso mommfa nsa montotɔ ntintan nanso mommfa nsaden
awurade de nnahɔɔ honhom agu mo so na wamuamua mo ani a ɛne adiyifoɔ no na mo tiri a ɛne adehunufoɔ no wakata so
na yei nyinaa ho adehunu abɛyɛ mo sɛ nwoma a wɔasɔ anomu nsɛm wɔde ma deɛ ɔnim nwoma sɛ kenkan yei ɛ a ɔka sɛ mentumi na wɔasɔ ano
anaasɛ wɔde ma deɛ ɔnnim nwoma sɛ kenkan yei ɛ a ɔka sɛ mennim nwoma
na awurade se ɛsiane sɛ ɔman yi de wɔn ano na ɛbɛn me na wɔde wɔn anofafa na ɛdi me ni na wɔn akoma deɛ wɔayi afiri me nkyɛn kɔ akyirikyiri na suro a wɔsuro me no ayɛ nnipa ahyɛdeɛ a wɔasua nko ara nti
hwɛ mɛkɔ so ara na me ne ɔman yi adi no anwanwasɛm mu mɛma no ayɛ nwanwa ne ahodwiri na wɔn anyansafoɔ nyansa ayera na wɔn nhunumufoɔ nhunumu so akata
wɔnnue wɔn a wɔde wɔn agyinatuo hunta awurade fee na wɔn nneyɛɛ wɔ esum mu na wɔka sɛ hwan na ɔhu yɛn anaa hwan na ɔni yɛn
mosisi nnoɔma tiri ase wɔbu ɔnwomfoɔ sɛ dɔteɛ na anwonneɛ aka akyerɛ ne yɛfoɔ sɛ ɛnyɛ ɔno na ɔyɛɛ me anaa anwonneɛ aka akyerɛ ɔnwonfoɔ sɛ ɔnnim de
ɛnyɛ kakraa bi na aka na lebanon adane nnuaba turo na nnuaba turo nso wɔabu no sɛ kwaeɛ
ɛda no asotifoɔ bɛte nwoma mu nsɛm no na anifirafoɔ ani afiri kusuu ne sum mu ahunu adeɛ
na wɔn a wɔdwoɔ bɛnya awurade mu anigyeɛ foforɔ na nnipa mu ahiafoɔ ho asɛpɛ wɔn israel kronkronni no mu
na tirimuɔdenfoɔ ayɛ ɔkwa na ahiyifoɔ asa na wɔatwa wɔn a wɔdwene amumuyɛsɛm nyinaa atwene
wɔn a asɛm bi nti wɔtoto nnipa ano na wɔsum deɛ ɔtenetene wɔ kuro pono mu no fidie na wɔde asɛnhunu tu ɔteneneeni asɛm guo
enti sɛdeɛ awurade a ɔgyee abraham no ka kyerɛɛ yakob fie nie afei yakob ani renwu bio na afei n anim rento fitaa bio
na sɛ ɔhunu ne mma a wɔyɛ me nsa ano adwuma wɔ wɔn mfimfini a wɔbɛdwira me din ho wɔbɛyɛ yakob kronkronni no kronkron na wɔde suro agyina israel nyankopɔn no anim
na wɔn a wɔfom wɔ honhom mu bɛnya nteaseɛ na anwiinwiifoɔ nso bɛsua adeɛ a wɔkyerɛ afa
wɔnnue mma atuatefoɔ awurade na ɔseɛ wɔn a wɔdi agyinatusɛm soɔ na ɛmfiri me na wɔyɛ nkabom bi na ɛnyɛ me honhom soɔ sɛ wɔde bɔne bɛka bɔne ho no
wɔsim kɔ misraim a wɔmmisa m anomu asɛm sɛ wɔrekɔtwere farao ahoɔden na wɔakɔhyɛ misraim nwunu mu
na farao ahoɔden bɛdane mo aniwuo na misraim nwunu mu dwanekɔhyɛ ayɛ mo ahohora
na yuda asafohene wɔ soan na wɔn abɔfoɔ aduru hanes
wɔn nyinaa ani bɛwu ɔman a wɔn ho remma wɔn mfasoɔ no ho wɔrenyɛ wɔn mmoa na wɔrenya wɔn ho mfasoɔ biara na mmom aniwuo ne ahohora
negeb mmoa ho atemmusɛm wɔfa ahohiahia ne ahokyere asase so deɛ gyatabereɛ ne gyatanini fire no deɛ ahuritia ne ɔwɔ a ɔtuo wɔ no wɔde wɔn nnoɔma agu mfunumu akyiri na wɔde wɔn akoradeɛ agu yoma akyiri apɔ so wɔde rekɔ ɔman a wɔn ho remma wɔn mfasoɔ biara no nkyɛn
ɛfiri sɛ misraim mmoa yɛ adehuhuo ne adehunu enti na mafrɛ no rahab rahab asekyerɛ ne sɛ hooyɛni
afei kɔ na kɔtwerɛ no ɛpono bi so ma wɔn na kurukyire hyɛ nwoma mu na ɛntena hɔ nyɛ adanseɛ nkɔsi daa daa
na wɔyɛ atuateɛ man mma atorofoɔ mma a wɔmpɛ sɛ wɔtie awurade mmara
wɔka kyerɛ adehunufoɔ sɛ monnhunu adeɛ na wɔka kyerɛ adiyifoɔ nso sɛ monnhyɛ yɛn deɛ ɛtene ho nkɔm monka adɛfɛdɛfɛsɛm nkyerɛ yɛn na monka nnaadaasɛm
mommane mfiri kwan no so monkwae mfiri ɔtempɔn no so momma israel kronkronni no nyera yɛn ani so
enti sɛ israel kronkronni no ka nie ɛsiane sɛ asɛm yi afono mo na mo ani da ɔhyɛ ne nkontompo soɔ na mode mo ho to soɔ nti
amumuyɛ yi bɛdane mo sɛ mpaepaeɛ a ɛwɔ ɔfasuo a ɛkorɔn na akurum na ɛreyɛ ahwe ase mu na ne buo ba mpofirim amonom
na me bobɔ te sɛ ɔnwomfoɔ ahina a wɔdwerɛ no dwerɛbee a ebi nka na wɔnnya n asinasini mu kyɛmferɛ a wɔde bɛtu bukyia mu gya anaasɛ wɔde bɛsa abura mu nsuo
na sɛdeɛ awurade nyankopɔn israel kronkronni no seɛ nie ɔsaneba ne ɔhome mu na wɔbɛgye mo nkwa kommyɛ ne anidasoɔ mu na mo mmaninyɛ bɛtena nanso moampene
na mokaa sɛ dabi na apɔnkɔ so na yɛbɛtena adwane enti dwane na mobɛdwane na mmoa ahoɔharefoɔ so na yɛbɛtena akorɔ enti wɔn a wɔti mo no ho bɛyɛ hare
nnipa apem prɛko bɛdwane ɔbaakofoɔ huyie ano nnipa baanum huyie ano na mobɛdwane akɔsi sɛ wɔbɛgya mo sɛ frankaadua a ɛsi bepɔ atifi nsɛnkyerɛnneɛ a ɛsi kokoɔ soɔ
na enti awurade twɛn ansa na wadom mo na ɛno nti na ɔma ne ho soɔ ansa na wahu mo mmɔbɔ na atemmuo nyankopɔn ne awurade nhyira ne wɔn a wɔtwɛn no nyinaa
na ɔman no bɛtena sion wɔ yerusalem na worensu bio dom na ɔbɛdom woɔ atie wo nteam no ɔte ara pɛ a ɔbɛgye wo so
na awurade bɛma mo ahohia mu aduane ne ahodwan mu nsuo deɛ nanso wo kyerɛkyerɛfoɔ remfa ne ho nsie bio na mmom w ani bɛhunu wo kyerɛkyerɛfoɔ no
na w aso nso bɛte w akyiri asɛm bi sɛ yei ne kwan sɛ mofa nifa oo mofa benkum oo monnante so
na mobɛgu mo dwetɛ ahoni nnuraho ne mo sika agudeɛ nkataho no ho fi wobɛto agu sɛ nsabutam mobɛka akyerɛ wɔn sɛ firi hɔ
na ɔbɛma osuo atɔ agu mo aba a moagu no fam ne asase nnɔbaeɛ aduane so na ayɛ aduane pa sɔɔsɔɔ mo mmoakuo bɛdidi da no adidibea a ɛtrɛ so
na anantwie ne mfunumu mma a wɔyɛ mfuo mu adwuma no bɛdi afrafraduane pa a wɔde apampaa ne apaawa ahu soɔ
na mmepɔ asorɔnsorɔn ne nkokoɔ a ɛkorɔn nyinaa soɔ no asuasu ne nsubɔntene bɛsene hɔ okunkɛseɛ da a aban atentene bɛhwehwe aseɛ no
na ɔsrane hann bɛyɛ sɛ owia hann na owia hann bɛyɛ mmɔho nson sɛ nnanson hann ɛda a awurade bɛkyekyere ne man bubuo na wasa ne hweɛ ano kuro no
hwɛ awurade din firi akyirikyiri reba n abufuo redɛre sɛ wisie kɛseɛ a ama ne ho so abohuro ayɛ n anomu ma na ne tɛkyerɛma te sɛ ogya a ɛhye adeɛ
na ne home te sɛ asuo a ayiri abɛduru kɔnmu na ɔde ɔsɛeɛ sɔneeɛ asɔne amanaman so na ɔde ntwɛtwɛdɛwɔ nnareka ato aman ano mu
mobɛto dwom sɛ afahyɛ kronkron anadwo no na mo bo bɛtɔ mo yam sɛ wɔn a wɔnam atɛntɛbɛn ano rekɔ awurade bepɔ soɔ israel botan no nkyɛn
na awurade bɛma wɔate ne nne kɛseyɛ na wama wɔahunu ne nsa a ɛresiane abufuo ahomeguo ne adeɛhyeɛ gyaframa osuo babababa ne osuo yɔɔ ne asukɔtweaa mu
na awurade nne nti asiria ho bɛpopo ɔde abaa bɛhwe no
na hyɛberɛ abaa a awurade bɛma no asi ne soɔ no bɛka no mpintin ne asankuo ano na ɔde nsa ɛrepopoɔ na ɛne no bɛko
wɔfiri teteete na asiesie akyiwadeɛ hyeɛbea no ɔhene no na wɔasiesie ama no emu dɔ ɛtrɛ ne ntannaa wɔ ogya ne nnyentia pii awurade home bɛsɔ ano sɛ sɔfe asubɔnten
wɔnnue wɔn a wɔkɔ misraim kɔpɛ mmoa na wɔn ani da apɔnkɔ soɔ na wɔde wɔn ho to nteaseɛnam soɔ sɛ ɛdɔɔso nti ne apɔnkɔsotefoɔ so sɛ wɔn ho yɛ den pii nti na wɔn ani nna israel kronkronni no soɔ na awurade akyiri kwan nso wɔnhwehwɛ
nanso ɔyɛ onyansafoɔ na ɔde mmusuo bɛba ne nsɛm nso ɔrensane na ɔbɛsɔre atia abɔnefoɔ fie ne amumuyɛfoɔ boafoɔ no
na misraimfoɔ yɛ nnipa na ɛnyɛ onyankopɔn na wɔn apɔnkɔ nso yɛ honam na ɛnyɛ honhom na awurade bɛtene ne nsa na ɔboafoɔ awatiri na deɛ wɔaboa no no ahwe ase na wɔn baanu nyinaa abom asɛe
na sɛ awurade aka akyerɛ me nie sɛdeɛ gyata bobom na gyataburuwa su ne hanam soɔ na wɔfrɛ mmoahwɛfoɔ pii ara ba ne so a wɔn nne mma no mmɔ binim na wɔn hooyɛ nti ɔmmrɛ ne ho ase no saa ara na asafo awurade bɛduru sɛ ɔrebɛdi ako wɔ sion bepɔ ne ne kokoɔ soɔ
sɛdeɛ nnomaa a wɔtuo yɛ no saa na asafo awurade bɛbɔ yerusalem ho ban ɔbɛbɔ ho ban agye no nkwa ɔbɛsiane ho na wahu no mmɔbɔ
monsane mmra deɛ moayɛ no dɔm kɛseɛ no nkyɛn o israelfoɔ
ɛda no wɔn nyinaa bɛtoto wɔn dwetɛ ne sika abosonhuhuo a mo nsa ayɛ ama mode ayɛ bɔne no agu
na asiria bɛtɔ afena a ɛnyɛ onipa deɛ ano na afena a ɛnyɛ onipa deɛ bɛsɛe no na ɔbɛbɔ ne ho adwaa afena anim na wɔama ne mmeranteɛ ayɛ ɔhyɛ adwuma
na ne botan de ehu bɛsene akɔ na n asafohene de ahopopoɔ afiri frankaa no ho awurade a ne gya wɔ sion na ne fononoo wɔ yerusalem no na ɔseɛ
hwɛ tenenee mu na ɔhene bi bɛdi hene na asafohene nso atemmuo mu na wɔbɛdi asafohene
na wɔn mu biara bɛyɛ sɛ mframa ano huntabea ne osuo ano dwanekɔbea sɛ nkyɛkyerɛ so nsuwansuwa sɛ asase a akyen so botan kɛseɛ nwunu
na wɔremfira adehunufoɔ ani na wɔn a wɔte asɛm aso bɛbue
na wɔn a wɔn akoma pere wɔn no bɛyɛ nhunumufoɔ na dodoworofoɔ tɛkyerɛma akasa turodoo a emu teɛ
wɔremfrɛ ogyegyentwie sɛ bapɔmma bio na wɔrenka sɛ ɔdaadaafoɔ yɛ ɔdɛɛfoɔ
na ogyegyentwie ka agyegyentwisɛm na ɔdwene amumuyɛsɛm sɛ ɔbɛdi ahuhusɛm na waka awurade ho asɛm a ɛnyɛ sɛ ɔbɛma deɛ ɔdi kɔm kra ada mpan na wama anonneɛ abɔ deɛ sukɔm de no
na ɔdaadaafoɔ adeɛ yɛ bɔne ɔbɔ ne tirim pɔ bɔne sɛ ɔde atorosɛm bɛsɛe mmɔborɔni ne ohiani sɛ ɔka nokorɛ mpo a
na ɔdɛɛfoɔ dwene ayamyɛ na ayamyɛ ara na ɔde gyina
mo mmaa a mote hɔ dwoodwoo no monsɔre ntie me mmammaa a mo ho dwo mo ho no monyɛ aso mma m asɛm
afe ne akyire nna bi mu no mo a mo ho dwo mo no ho bɛpopo na bobe abateɛ to bɛtwa nnuaba anoboa remma bio
mo mmaa a mote hɔ dwoodwoo no mo ho nwoso mo a mo ho dwo mo mo ho mpopo mompa mo ho monyɛ kwaterekwa momfa ayitoma mmobɔ mo asene
mommobɔ mo koko wɔ mfuo fɛfɛ no nti bobe nnua a ɛso pii no ntira
nkasɛɛ ne nwerɛ fu me man asase no so aane anigyeɛ kuro no mu anigyeɛ adan nyinaa so mpo
na aban fɛfɛ bo bɛda mpan wɔbɛgya kuro a nnipa dɔɔso wɔ mu no ne kokoɔ ne ɔwɛn aban bɛdane atu de akɔsi daa ɛserɛ so mfunumu anika ne mmoakuo adidibea
ɛde rekɔsi sɛ wɔbɛfiri soro ahwie honhom no agu yɛn soɔ na ɛserɛ so adane asasebereɛ a ɛma nnɔbaeɛ na wɔabu asasebereɛ a ɛma nnɔbaeɛ no sɛ kwaeɛ
na atemmuo bɛtena ɛserɛ so na tenenee nso atena asasebereɛ a ɛma nnɔbaeɛ no mu
na tenenee no nneyɛɛ bɛyɛ asomdwoeɛ na tenenee so aba ayɛ kommyɛ ne ahotosoɔ akɔsi daa
na me man bɛtena asomdwoeɛ fie ahotɔ tenabea ne kommyɛ homebea
na asukɔtweaa bɛgu da a kwaeɛ no bɛhwe fam no na wɔbɛbrɛ kuro no aseɛ korakora
nhyira ne mo a mogu aba nsuo nyinaa ho na moma nantwie ne afunumu kwan ma wɔkyinkyin
due ɔsɛefoɔ a wo deɛ wɔnsɛee woɔ ɔfatwafoɔ a wɔmfaa wo ntwaeɛ sɛ wogyae ɔsɛeɛ no a wɔbɛsɛe wo na sɛ wonya wie ɔfatwa a wɔde wo bɛtwa
o awurade dom yɛn wo na yɛtwɛn woɔ yɛ yɛn basa anɔpa biara aane yɛn nkwagyeɛ wɔ ahohia berɛ mu
hooyɛ no ano na aman dwanedwane woma wo ho so a amanaman hwete
na wɔtase asadeɛ sɛ osa tase adeɛ sɛdeɛ ntutummɛ hurihuri no saa ara na wɔhurihuri wɔ soɔ
wɔama awurade so na ɔte soro tɔnn ɔde atemmuo ne tenenee bɛhyɛ sion ma
na ɔbɛyɛ wo berɛ mu ɔmannwoeɛ nkwagyeɛ nyansa ne nimdeɛ mmorosoɔ bɛba awurade suro ne n ademudeɛ
hwɛ wɔn abrane reteam mmorɔno so asomdwoeɛ abɔfoɔ resu su yayaaya
akwantempɔn afu akwantemfoɔ to atwa wɔabu apam no so wɔabu nkuro animtia wɔammu ɔdasani biara
asase redi abooboo na akusa lebanon ani awu adwan koraa saron adane sɛ anwea pradada so basan ne karmel so nhahan apo
awurade se afei mɛsɔre afei mɛma me ho so afei wɔbɛma me so
moanyinsɛn wira dwaneɛ morewo nkyɛnkyɛmma mo ahome yɛ ogya a ɛbɛhye mo
na aman bɛyɛ sɛ akaadoo a wɔahyeɛ nkasɛɛnkasɛɛ a wɔatwa a wɔde agu ogya mu
mo a mowɔ akyirikyiri montie deɛ mayɛ na mo a mobɛn monhunu me mmaninyɛ
sion mu nnebɔneyɛfoɔ ho popo na ehu aka ahuhufoɔ yɛn mu hwan na ɔbɛtena ogya a ɛhye adeɛ ho yɛn mu hwan na ɔbɛtena daa gyadɛreɛ mu
deɛ ɔnam tenenee mu na ɔka deɛ ɛtene deɛ ɔkyiri apempensika deɛ ɔtwe ne nsa na ansɔ anadwodeɛ mu deɛ ɔsisi n aso na ante mogya ho asɛm na ɔmua n ani na anhunu bɔne
ɔno na ɔbɛtena sorɔnsorɔmmea abotan aban bɛyɛ no dwanekɔbea wɔde n aduane bɛma no ne nsuo remmɔ no da
w ani bɛhunu ɔhene n ahoɔfɛ mu ɛbɛhunu asase a ɛtrɛ tɛtrɛtɛ
w akoma bɛdwene ahudeɛ no ho deɛ ɔrekan no wɔ he deɛ ɔrekari no wɔ he deɛ na ɔkan abantenten no wɔ he
worenhunu aniɛdenfoɔ ɔman a wɔn kasa mu dɔ a wɔnteɛ na wɔpɔtɔ a wɔnte aseɛ
hwɛ sion yɛn afahyɛ kuro no w ani bɛhunu yerusalem efie a ɛyɛ komm ntomadan a ɛntwe nkorɔ a wɔrentutu ne mpɛɛwa da biara da na ne ntampehoma biara renteteɛ no
na mmom awurade bɛtena hɔ ama yɛn tumidie mu kuro a ɛho wɔ asuo akɛseɛ ne nsuwansuwa ntabono ahyɛmma biara renkɔ mu na ahyɛn akɛseɛ rentwam wɔ hɔ
na awurade ne yɛn temmufoɔ awurade ne yɛn mmarahyɛfoɔ awurade ne yɛn hene ɔno na ɔbɛgye yɛn nkwa
wo ntampehoma mu ago ɛntumi nsosɔ ne hyɛn dua mu na ɛntrɛ hyɛn ntoma mu ɛno na wɔbɛkyɛ asadeɛ a wɔafa no bebree mu mpakye mpo bɛfom adeɛ afa
na ɔmanfoɔ no mu biara renka sɛ mahodwo ɔman a wɔte mu no wɔde wɔn amumuyɛ bɛfiri wɔn
amanaman montwe mpini mmɛtie na mo nkurɔfoɔ monwɛn mo aso asase ne ne mayɛ ntie wiase ne deɛ ɛfiri mu ba nyinaa
na awurade abohuro bɛba amanaman nyinaa so na abufuhyeɛ aba wɔn dɔm nyinaa so wadome wɔn de wɔn ama okum
na wɔn atɔfoɔ no wɔbɛto wɔn agu na wɔn afunu ayi hwa kankan na wɔn mogya atene wɔ mmepɔ so
na ɔsoro asafo nyinaa bɛporɔ na wɔabobɔ ɔsoro sɛ nwoma na n asafo nyinaa apo sɛdeɛ obobe so ahahan poɔ anaasɛ borɔdɔma so deɛ poɔ no
na m afena anom amee wɔ soro hwɛ ɛsiane ba edom so ɛreba me nnome man no so abɛbu atɛn
mogya ara nko adue awurade afena sradeɛ afɔre ho nnwammaa ne mpapo mogya adwennini sawa ho sradeɛ na awurade wɔ okum afɔdeɛ wɔ bosra ne okunkɛseɛ wɔ edom asase so
na okoo ne wɔn bɛbom ahwehwe fam ɛne anantwie ne anantwinini akɛseɛ na wɔn asase bɛboro mogya na sradeɛ ayɛ wɔn dɔteɛ sɔɔsɔɔ
na awurade wɔ aweretɔ da ne ananmuhyɛ afe a ɔbɛdi ama sion
na edom nsuwansuwa bɛdane aman na ne dɔteɛ nso adane sɔfe na n asase no ayɛ aman a ɛdɛreɛ
ɛrennum anadwo ne awia ne wisie bɛpunu akɔsi daa na ayɛ amamfo awoɔ ntoatoasoɔ nyinaa mu na obiara remfa hɔ bio koraa
na akorɔma ne kɔtɔkɔ na wɔbɛfa na patuo ne anene atena hɔ na ɔbɛsa so sakasakayɛ homa na amamfoyɛ sumpii boɔ asɛne so
na wɔbɛfrɛ hɔ sɛ ahennie biara nni hɔ na n asafohene nyinaa bɛyera
nkasɛɛ bɛfu n aban afɛfɛ mu na nsansono ne hwerɛmo afu n abandenden mu na ayɛ ɛserɛ so kraman tenabea ne nsohori adidibea
na ɛserɛ so mmoa ne nkuntumpaa bɛhyia hɔ na sasabonsam asu afrɛ ne mfɛfoɔ ɛhɔ nso na anadwoboa bɛtena na wanya ɔhome
ɛhɔ na ɔpatuo bɛyɛ ne buo na wato abutu so ahwane na waboaboa ne mma ano wɔ ne nwunu mu na asansa nso aboaboa wɔn ano wɔ hɔ obiara ne n atipɛnsoɔ
monhwehwɛ awurade nwoma no mu nkenkan yeinom mu baako mpo renyera ebi tiafoɔ remmɔ no na awurade ano na ahyɛ na ne honhom na aboa ano
na ɔno na watwe tonto de ama wɔn na ne nsa de susuhoma akyɛ ama wɔn sɛ wɔnni so nkɔsi daa na wɔntena so awoɔ ntoatoasoɔ nyinaa mu
ɛserɛ so ne nkyɛkyerɛ bɛnya anika na anwea pradada adi ahurisie na ahane sɛ nhyerɛne
nhyerɛne ara na ɛbɛguo ahosɛpɛ ne osebɔ mu ara na ɛbɛdi ahurisie wɔde lebanon animuonyam bɛma no karmel ne saron nso bɛnya wɔn tumi wɔn na wɔbɛhunu awurade animuonyam yɛn nyankopɔn tumi no
monhyɛ nsa a ayɛ bɛtɛɛ den mommia nkotodwe a agoɔ mu
monka nkyerɛ wɔn a wɔn akoma atuo sɛ monhyɛ mo ho den monnsuro hwɛ mo nyankopɔn nie ɔde aweretɔ nyankopɔn ananmuhyɛ na ɛreba ɔno na ɔreba abɛgye mo nkwa
ɛno na anifirafoɔ ani bɛbue na asotifoɔ aso abue
ɛno na apakye bɛhuri sɛ ɔforoteɛ na emum tɛkyerɛma ato ahurisie dwom na nsuo bɛtue ɛserɛ so na nsuwansuwa asene anwea pradada so
na kumaforoteɛ bɛdane ɔtareɛ na asase pɛsɛɛ ayɛ nsuwansuwa na ɛserɛ so kraman tenabea a wɔbutuiɛ no ewira bɛfifiri ayɛ sɛ demmire ne mmɛwa
na tempɔn ne kwan bɛda hɔ na wɔbɛfrɛ no ɔkwan kronkron deɛ ne ho nteɛ remfa so na ɛno na wɔde bɛma wɔn nkwaseafoɔ mpo remfom kwan wɔ so
gyata biara remma hɔ na aboa adufudepɛfoɔ biara rensi so wɔrenhunu bi wɔ hɔ wɔn a wɔagye wɔn na wɔbɛfa soɔ
wɔn a awurade apono wɔn no bɛsane aba na wɔde nnwontoɔ aba sion na daa anigyeɛ bɛtena wɔn atifi ahosɛpɛ ne anigyeɛ bɛka wɔn nsa na awerɛhoɔ ne apinisie adwane
na ɛbaa sɛ ɔhene hesekia afe a ɛtɔ so dunan mu no asiriahene sanaherib tu baa yuda nkuro a ɛyɛ den nyinaa so bɛfae
na asiriahene somaa rabsake no firii lakis baa yerusalem ɔhene hesekia nkyɛn na ɔde dɔm a emu yɛ duro bae na ɔbɛgyinaa atifi tareɛ a ɛwɔ ntomasifoɔ asasewa tempɔn no soɔ no suka ho
na hilkia ba eliakim a na ɔdi efie no soɔ ne ɔtwerɛfoɔ sebna asaf ba ɔsɛnkafoɔ yoa firii adi kɔɔ ne nkyɛn
na rabsake no ka kyerɛɛ wɔn sɛ monkɔka nkyerɛ hesekia sɛ sɛdeɛ ɔhenkɛseɛ asiriahene no seɛ nie ɛdeɛn koraa na wode wo ho to soɔ yi
wosusu sɛ anosɛm hunu yɛ akodie ho nyansa ne mmaninyɛ na afei hwan so na wode wo ho toɔ na woate me so atua yi
hwɛ wode wo ho ato misraim so demmire a abuo a sɛ obi twere no a ɛwɔ ne nsam hwire mu no saa na misraimhene farao te ma wɔn a wɔde wɔn ho to ne soɔ nyinaa
na sɛ wose me sɛ awurade yɛn nyankopɔn so na yɛde yɛn ho toɔ a ɛnyɛ ɔno na hesekia ayi ne sorɔnsorɔnbea ne n afɔrebukyia na waka akyerɛ yuda ne yerusalem sɛ afɔrebukyia yi anim na monsɔreɛ no
na afei wo ne me wura asiriahene nto nkyea ɛ na mɛma wo apɔnkɔ mpemmienu sɛ wobɛtumi ama nnipa atenatena wɔn so anaa
na nteaseɛnam ne apɔnkɔsotefoɔ nti wode wo ho akɔto misraim soɔ yi wobɛyɛ dɛn na woapam me wura nkoa nketewa yi mu safohene baako
na afei mekwatii awurade na mebaa asase yi so sɛ merebɛsɛe no anaa awurade na ɔka kyerɛɛ me sɛ tu kɔ asase yi so kɔsɛe no
ɛnna eliakim ne sebna ne yoa ka kyerɛɛ rabsake no sɛ yɛsrɛ wo ɛne wo nkoa nkasa aramaik kasa mu na yɛn deɛ yɛte na nkasa yuda kasa nkyerɛ yɛn mma nkurɔfoɔ a wɔboa ɔfasuo soɔ no nnte
na rabsake no se me wura asoma me sɛ memmɛka nsɛm yi nkyerɛ wo wura ne wo ne mpo mmarima a wɔtete ɔfasuo soɔ yi a wɔadome wɔn sɛ wɔbɛdi wɔn ara wɔn sɛbeɛ na wɔbɛnom wɔn dwonsɔ sɛ mo
ɛnna rabsake no gyinaeɛ na ɔde nne kɛseɛ teaa mu yuda kasa mu sɛ montie ɔhenkɛseɛ asiriahene no asɛm
sɛ ɔhene seɛ nie mommma hesekia nnaadaa mo na ɔrentumi nnye mo
nso mommma hesekia mmma mommfa mo ho nnto awurade so sɛ gyeɛ ara na awurade bɛgye yɛn wɔremfa kuro yi nhyɛ asiriahene nsa
monntie hesekia na sɛ asiriahene seɛ nie mo ne me nni asomdwoeɛsɛm na momfiri mmra me nkyɛn ɛno na mo mu biara bɛdi ɔno ara ne bobe ne ɔno ara ne borɔdɔma na wanom ɔno ara n abura mu nsuo
akɔsi sɛ mɛba mabɛfa mo akɔ asase a ɛte sɛ mo asase yi soɔ ayuo ne nsa asase aduane ne bobe nturo asase
na mommma hesekia nnto mo tɛkyerɛmakyene sɛ awurade bɛgye yɛn amanaman anyame mu biara agye n asase afiri asiriahene nsam pɛn anaa
ɛhe na hamat ne arpad anyame no wɔ ɛhe na sefarwaim anyame no wɔ wɔagye samaria afiri me nsam
nsase yi anyame nyinaa mu hwannom na wɔagye wɔn asase afiri me nsam na awurade rebɛgye yerusalem afiri me nsam
na wɔyɛɛ komm na wɔammua no asɛm biara ɛfiri sɛ ɔhene asɛm a ɔhyɛeɛ ne sɛ mommmua no
ɛnna hilkia ba eliakim a ɔdi efie no soɔ no ne ɔtwerɛfoɔ sebna ne asaf ba ɔsɛnkaefoɔ yoa de wɔn ntadeɛ a wɔasusuane mu baa hesekia nkyɛn bɛkaa rabsake no nsɛm no kyerɛɛ no
na ɛbaa sɛ ɔhene hesekia teeɛ no ɔsunsuanee ne ntadeɛ mu na ɔfiraa ayitoma na ɔsii mu kɔɔ awurade fie
na ɔsomaa eliakim a ɔdi efie no soɔ no ne ɔtwerɛfoɔ sebna ne asɔfoɔ no mu mpanin a wɔfirafira ayitoma kɔɔ amos ba odiyifoɔ yesaia nkyɛn
na wɔkɔka kyerɛɛ no sɛ sɛ hesekia seɛ nie ahohiahia ne asotwe ne abususɛnka da ne nnɛ na mma aduru awotwaa ano na ahoɔden nni hɔ a wɔde bɛwo wɔn
ebia awurade wo nyankopɔn bɛte rabsake no a ne wura asiriahene asoma no sɛ ɔmmɛsopa onyankopɔn teasefoɔ no nsɛm no na nsɛm a awurade wo nyankopɔn ateɛ no nti watwe n aso enti ma wo mpaebɔ so ma nkaeɛ a wɔwɔ hɔ no
na ɔhene hesekia nkoa no baa yesaia nkyɛn
na yesaia ka kyerɛɛ wɔn sɛ sɛ monka nkyerɛ mo wura nie sɛdeɛ awurade seɛ nie nsuro nsɛm a woteeɛ a asiriahene nkoa de abɛya me no
hwɛ me na mede honhom bi bɛhyɛ ne mu na wate asɛm bi na wasane akɔ n asase so na mama no atɔ nkrantɛ ano n asase so
na rabsake no sanee na ɔkɔtoo asiriahene sɛ ɔne libna reko na wate sɛ watu afiri lakis
na ɔtee etiopiahene tirhaka nka sɛ watu ne wo rebɛko na ɔteeɛ no ɔsomaa abɔfoɔ baa hesekia nkyɛn sɛ
sɛ monkɔka nkyerɛ yudahene hesekia nie mma wo nyankopɔn a wode wo ho to ne soɔ no nnaadaa wo sɛ wɔremfa yerusalem nhyɛ asiriahene nsa
hwɛ wo ara woate deɛ asiria ahemfo ayeyɛ nsase nyinaa asɛe wɔn pasapasa no na wo na wɔbɛyi woɔ anaa
amanaman a m agyanom asɛe wɔn no anyame no gyee wɔn gosan haran resef ne edenfoɔ a wɔwɔ talasar no
ɛhe na hamathene ne arpadhene ne sefarwaim kuro ne hena ne iwahene no wɔ
na hesekia gyee nwoma no abɔfoɔ no nsam na ɔkenkanee na ɔforo kɔɔ awurade fie na hesekia trɛɛ mu awurade anim
na hesekia bɔɔ awurade mpaeɛ sɛ
asafo awurade israel nyankopɔn a wote kerubim soɔ wo nko ne onyankopɔn asase so ahennie nyinaa so wo na woyɛɛ ɔsoro ne asase
brɛ w aso ase awurade na tie bue w ani awurade na hwɛ na tie sanaherib nsɛm a wasoma de abɛsopa onyankopɔn teasefoɔ no nyinaa
ɛwom awurade asiria ahemfo asɛe aman no nyinaa ne wɔn nsase
na wɔatoto wɔn anyame agu ogya mu ɛfiri sɛ wɔnyɛ anyame na ɛyɛ onipa nsa ano adwuma dua ne ɔboɔ nko na wɔasɛe wɔn
na afei awurade yɛn nyankopɔn gye yɛn firi ne nsam na asase so ahennie nyinaa nhunu sɛ wo nko ne awurade
ɛnna amos ba yesaia soma maa wɔkɔɔ hesekia nkyɛn sɛ sɛdeɛ awurade israel nyankopɔn seɛ nie deɛ wobɔɔ me ɛho mpaeɛ wɔ asiriahene sanaherib ho no
yei ne asɛm a awurade aka ne ho ɔbaabunu sion babaa no bu w animtia si wo atwetweɛ w akyiri na yerusalem babaa rewoso ne tire
hwan na woasopa no na woaya no na hwan so na woama wo nne soɔ na wɔama w ani atra wo ntɔn wode atia israel kronkronni no
wonam wo nkoa so asopa awurade aka sɛ mede me nteaseɛnam dodoɔ maforo makɔ mmepɔ atifi lebanon mu nohoa tɔnn na matwitwa ne ntweneduro atentene ne ne pepeaa a ɛyɛ fɛ no agu na makɔ makɔduru ne mmepɔ a ɛwɔ akyirikyiri no so ne ne kwaeɛbirentuo mu
me na matutu mmura manom emu nsuo na mede me nammuromu wee misraim nsubɔntene nyinaa
wonteeɛ sɛ mehyɛ metoo hɔ akyɛ tete mmerɛ mu na mehyehyɛɛ no saa afei na mama no aba mu sɛ ma afasuo mu nkuro no nnanedane akurofo akuakuo
na emufoɔ a wɔahodwo no ho adwiri wɔn na wɔn ani awu na wɔadanedane sɛ mfofowa so nhahan ne wira mono adan atifi wira ne ayuo a ɛnnya mmaa ne ho soɔ na adwan
na menim w asetena ne korɔ ne ne ba ne dam a wobɔ no me soɔ no
ɛsiane sɛ wobɔ me so dam na wo dwɛɛbɔ aforo abɛduru m aso mu nti mede me kaa bɛhyɛ wo hwenem na mede me manniamfrɛ ato w anomu na masane wo afa kwan a wonam so baeɛ no so akɔ
na yei nyɛ wo nsɛnkyerɛnneɛ afe yi mu monni ntwakaeɛ a ɛfifiriiɛ na afe a ɛtɔ so mmienu no mu moadi deɛ ɛbɛfifiri akyire aba no na afe a ɛtɔ so mmiɛnsa mu no mongu na montwa na montɛ bobe nturo na monni mu aba
na yuda fie mu nkaeɛ a wɔafiri mu afire no wɔbɛgye nhini bio na wɔaso aba
na yerusalem na nkaeɛ bi bɛfire na wɔn a wɔafiri mu afire no afiri sion bepɔ so asafo awurade ninkuntwe na ɛbɛyɛ yei
enti sɛdeɛ awurade ka no asiriahene ho nie ɔremma kuro yi mu na ɔrento agyan mma ha na ɔremfa ɛkyɛm mmɛhyia no na ɔrenhɔre epie ntia no
ɔkwan a ɔnam so baeɛ no so na ɔnam bɛsane akorɔ na kuro yi deɛ ɔrenhyɛne mu awurade na ɔseɛ
na mɛwa kuro yi agye no me ara ne m akoa dawid ntira
ɛnna awurade bɔfoɔ firi kɔkumm asiria nsraban mu nnipa mpemha aduɔwɔtwe nnum na wɔsɔree anɔpa no na hwɛ wɔn nyinaa yɛ afunu
na asiriahene sanaherib tu sii mu sanee na ɔkɔtenaa ninewe
na ɔresɔre wɔ ne nyame nisrok fie no ne mma adramelek ne sareser de nkrantɛ kumm no na wɔfirii mu dwane kɔɔ ararat asase so na ne ba esar hadon sii n ananmu dii hene
nna no mu no hesekia yaree owuyareɛ na amos ba odiyifoɔ yesaia baa ne nkyɛn bɛka kyerɛɛ no sɛ sɛ awurade seɛ nie hyɛ wo fie nsamanseɛ na worebɛwu na worennya nkwa
ɛnna hesekia danee n ani kyerɛɛ ɔfasuo na ɔbɔɔ awurade mpaeɛ sɛ
ao awurade kae sɛdeɛ manante w anim nokorɛ mu ne akoma a ɛdi mu mu na mayɛ deɛ ɛyɛ w ani so na hesekia suu esu kɛseɛ
ɛnna awurade asɛm baa yesaia nkyɛn sɛ
kɔ na kɔka kyerɛ hesekia sɛ sɛdeɛ awurade w agya dawid nyankopɔn seɛ nie mate wo mpaebɔ mahunu wo nisuo hwɛ mede mfeɛ dunum bɛto wo nna so
na mɛgye wo ne kuro yi afiri asiriahene nsam na mabɔ kuro yi ho ban
na yei nyɛ wo awurade nsam nsɛnkyerɛnneɛ sɛ awurade bɛyɛ adeɛ a waka no
hwɛ merebɛsane owia dɔn so sunsum a owia ma no sianee ahas owia dɔn soɔ no mama no akɔ akyire nkyekyɛmu du ɔrema ɛberɛ asane akɔ n akyi dɔnhwere du na owia sanee n akyi owia dɔn no so nkyekyɛm du a asiane dada no
yudahene hesekia nsɛm a ɔyareeɛ na ɔnyaa ne yadeɛ mu nkwa no ɔtwerɛɛ nie
me deɛ mekaa sɛ me nna mu kommyɛ mu na merekɔ asamando aboboano wɔregye me nsam me mfeɛ nkaeɛ
mese merenhunu awurade bio wɔ ateasefoɔ asase so merenhunu nnipa bio wɔn a wɔte wiase no mu
wɔayi me tenabea ma no afiri me ho kɔ sɛ odwanhwɛfoɔ ntomadan mebobɔ me nkwa sɛ ɔtomanwomfoɔ anka ɔrebɛtwa me afiri asadua no mu worewie me da koro adesaeɛ
mesui pɛɛ mmoa kɔsii anɔpa ɔbubuu me nnompe nyinaa sɛ gyata worewie me da koro adesaeɛ
mesii apini sɛ asomfenakatakyi sɛ asukɔnkɔn medii abooboo sɛ aburuburo m aniwa yɛɛ siamoo hwɛɛ ɔsoro sɛ o awurade me ho kyere me di ma me
menka sɛn waka akyerɛ me na ɔno ara ayɛ me nna nyinaa afiri m ani so me kra awerɛhoɔ no nti
o awurade ɛno so na nnipa nam tena aseɛ na ɛno nkutoo mu na me honhom nkwa wɔ ɛnneɛ na ma me ho nsane na ma mennya nkwa
hwɛ me yiedie nti mehunuu amaneɛ pii na woayi me kra afiri ɔsɛeɛ amena mu de afam wo ho ɛfiri sɛ wotoo me bɔne nyinaa guu w akyi
na asamando rentumi nna wo ase na owuo rentumi nkamfo wo wɔn a wɔsiane kɔ amena mu no ntwɛn wo nokorɛ
ɔteasefoɔ ɔteasefoɔ na ɔda wo aseɛ sɛdeɛ meyɛ nnɛ yi agya ma ne mma nhunu wo nokorɛ
awurade bɛgye me nkwa na yɛbɛbɔ nsankuo yɛn nkwa nna nyinaa wɔ awurade fie
nso yesaia kaa sɛ wɔmfa borɔdɔma ɛtoa ntare mpɔmpɔ no so na ɔbɛnya ahoɔden
na hesekia nso bisaa sɛ ɛdeɛn ne nsɛnkyerɛnneɛ sɛ mɛkɔ awurade fie
ɛberɛ no mu no babelhene merodak baladan a ɔyɛ baladan ba soma maa wɔde nwoma ne ayɛyɛdeɛ brɛɛ hesekia ɛfiri sɛ ɔtee sɛ ɔyaree na ne ho ayɛ no den
na hesekia nyaa wɔn ho anigyeɛ na ɔkyerɛɛ wɔn n adekoradan dwetɛ ne sika ne nnuhwam ne ngo pa ne n akodeɛdan nyinaa ne deɛ wɔhunu no n adekora adan mu nyinaa biribiara nni ne fie ne n ahemman mu a hesekia amfa ankyerɛ wɔn
ɛnna odiyifoɔ yesaia baa ɔhene hesekia nkyɛn bɛka kyerɛɛ no sɛ sɛn na nnipa yi seɛ na ɛhe na wɔfiri baa wo nkyɛn yi na hesekia se wɔfiri akyirikyiri asase bi so na wɔbaa me nkyɛn wɔfiri babel
na ɔbisaa sɛ ɛdeɛn na wɔahu no wo fie na hesekia se deɛ ɛwɔ me fie nyinaa wɔahunu biribiara nni m adekoradan mu a mamfa mankyerɛ wɔn
ɛnna yesaia ka kyerɛɛ hesekia sɛ tie asafo awurade asɛm
hwɛ nna bi reba a wɔbɛsoa deɛ ɛwɔ wo fie nyinaa ne deɛ w agyanom akora de abɛduru nnɛ yi akɔ babel biribiara renka awurade na ɔseɛ
na wo ara wo mma a woawo wɔn no mu binom wɔbɛfa wɔn na wɔakɔyɛ babel hene aban mu ayitotofoɔ
ɛnna hesekia ka kyerɛɛ yesaia sɛ awurade asɛm a woaka no ɛyɛ ɛfiri sɛ ɔtee aseɛ sɛ asomdwoeɛ ne ɔmannwoeɛ bɛba me berɛ so
monkyekyere monkyekyere me man werɛ mo nyankopɔn na ɔseɛ
monka abodwosɛm nkyerɛ yerusalem na mommɔ no kaseɛ sɛ n akodie asa sɛ wɔde ne mfomsoɔ akyɛ sɛ ne bɔne nyinaa ho wanya awurade nsam mmɔho
obi nne team sɛ mommɔ awurade kwan wɔ ɛserɛ so montene anwea pradada so tempɔn mma yɛn nyankopɔn
wɔbɛma mmonhwa nyinaa so na wɔbɛbrɛ mmepɔ ne nkokoɔ nyinaa ase na deɛ ɛyɛ afuafu bɛyɛ asaseta na mmonkyimmɔnka ayɛ tonomtonom
na awurade animuonyam bɛyi ne ho adi na honam nyinaa abom ahunu ɛfiri sɛ awurade ano na aka
ɛnne bi se team na mebisaa sɛ menteam sɛn honam nyinaa yɛ wira na ne papa nyinaa te sɛ wiram nhwiren
nwira dwan na nhwiren twam na awurade home hu fa so ampa ɔman no yɛ wira
nwira dwan na nhwiren twam na yɛn nyankopɔn asɛm bɛtim hɔ daa
foro kɔ bepɔ a ɛkorɔn soɔ o ɔsɛmpakafoɔ sion ma wo nne so ahoɔden so o ɔsɛmpakafoɔ yerusalem ma so nsuro ka kyerɛ yuda nkuro sɛ hwɛ mo nyankopɔn nie
hwɛ awurade nyankopɔn de tumi reba na ne basa bɛdi nim ama no hwɛ n akatua ka ne ho na n ananmuhyɛ di n anim
ɔbɛyɛne ne nnwankuo sɛ odwanhwɛfoɔ ɔbɛturu nnwammaa ne basa so na wasoa wɔn ne kokom nnwan mmaatan no ɔbɛka wɔn brɛɛ
hwan na ɔde ne nsayam susu nsuo na ɔto ɔsoro saama na ɔde susukoraa hyɛ asase so mfuturo na ɔkari mmepɔ nsania mu ne nkokoɔ nsania nkoraa mu
hwan na ɔtenetene awurade honhom na ɔfotufoɔ bɛn na ɔmaa no hunuu adeɛ
ɔne hwan na atu agyina na wama no ahunu biribi na wakyerɛkyerɛ no atemmuo kwan na wakyerɛ no nimdeɛ na wama no ahunu nhunumu kwan
hwɛ amanaman te sɛ bokiti ho nsukoko a ɛresosɔ na wɔbu wɔn sɛ nsania mu mfuturo bi hwɛ ɔmema mmepɔ so sɛ mfuturo muhumuhu
na lebanon nnɔɔso mma ɔhyeɛ na ne mmoadoma renso ɔhyeɛ afɔdeɛ
amanaman nyinaa nyɛ hwee n anim ɔbu wɔn sɛ adeɛ a ɛnyɛ hwee ne adehunu
na hwan ho na mode onyankopɔn bɛtoɔ na suban bɛn na mode bɛsusu no
ohoni deɛ odwumfoɔ na ɔguo na sikadwumfoɔ de sika adura ho na ɔde dwetɛ ntweaban gugu ho
deɛ ayɛyɛdeɛ abɔ no no yi dua a ɛmporɔ ɔhwehwɛ odwumfoɔ nyansafoɔ fa na wasene ohoni a ɛnkeka ne ho
monhunui anaa montee anaa wɔmfirii mfitiaseɛ nka nkyerɛɛ mo anaa ɛfiri asase nnyinasoɔ so montee biribiara asase aseɛ anaa
ɔno na ɔte asase kɔntɔnkrɔn soɔ na ɛsotenafoɔ te sɛ ntutummɛ ɔno na ɔtrɛ soro mu sɛ twamtam na ɔyere mu sɛ ntomadan a wɔtena mu
ɔno na ɔma aberempɔn yɛ sɛdeɛ wɔnyɛ hwee ɔdane asase so atemmufoɔ sɛ ahuhudeɛ
wɔtɛɛ wɔn ara pɛ wɔduaa wɔn ara pɛ wɔn dua gyee asase mu nhini ara pɛ na wahu afa wɔn so ama wɔakusa na ahum asoa wɔn kɔ sɛ ntɛtɛ
na hwan ho na mode me bɛtoɔ na me ne no asɛ ɔkronkronni no na ɔseɛ
momma mo ani so nhwɛ soro na monhwɛ deɛ ɔbɔɔ yeinom ɔno na ɔbu wɔn dɔm ano yi wɔn adie na ɔbobɔ wɔn nyinaa din frɛfrɛ wɔn ne tumi dodoɔ ne n ahoɔden kɛseɛ nti obiara nyera
adɛn nti na yakob woka na israel wokasa sɛ me kwan ahunta awurade na me nyankopɔn abu n ani agu m atemmuo so
adɛn wonhunui adɛn wonteeɛ awurade yɛ daa nyankopɔn ɔno na ɔbɔɔ asase awieeɛ no ɔmmrɛ na ɔmpa aba ne nhunumu mu nni ahwehwɛeɛ
ɔno na ɔma deɛ wabrɛ tumi na ɔma deɛ ɔnni home ahoɔden dɔɔso
mmabunu mpo brɛ na wɔpa aba na mmeranteɛ hwehwe ase
na wɔn a wɔtwɛn awurade no deɛ wɔbɛnya ahoɔden foforɔ wɔde ntaban bɛforo sɛ akɔdeɛ wɔbɛtu mmirika na wɔmmrɛ wɔbɛnante na wɔnntɔ piti
mpoano aman mommua mo ano ntie me na aman nhyɛ wɔn ho den foforɔ ma wɔmpinkyɛ mmɛkasa momma yɛmmom nhyia asɛnniiɛ
hwan na ɔnyane deɛ ɔfiri apueeɛ no a tenenee hyia no baabiara a ɔnam ɔde amanaman gu n anim na ɔde ahemfo hyɛ n ase n afena ma wɔyɛ sɛ mfuturo ne tadua yɛ wɔn sɛ ntɛtɛ a ɛbɔ guo
ɔti wɔn na ɔtwam sɔnn ɔkwan a ne nan nsii so da so
hwan na ɔyɛeɛ na ɔmaa no baeɛ na ɔfrɛ awoɔ ntoatoasoɔ firi mfitiaseɛ ɛyɛ me awurade a meyɛ kannifoɔ na awieeɛ nso mene ɔno ara
nsuano aman hunui na wɔsuroe asase awieeɛ ho popoe wɔpinkyɛe na wɔbae
oyi boa ne yɔnko na oyi ka kyerɛ ne nua sɛ hyɛ wo ho den
odwumfoɔ hyɛ sikadwumfoɔ den deɛ ɔde saeɛ tonomtonom ho yɛ deɛ ɔbɔ tommoɔ soɔ saa ara ɔka wɔ ɛsɔ no ho sɛ ayɛ yie na ɔde nnadewa bobɔ mu na antu
na wo m akoa israel yakob a mayi no me dɔfo abraham asefoɔ
wo a masɔ wo mu afiri asase ano na mafrɛ wo afiri n ahyeɛ so aba na maka makyerɛ wo sɛ m akoa ne wo mayi wo na merento wo mentwene
nsuro na me ne wo wɔ hɔ mma w akoma nntu na mene wo nyankopɔn mehyɛ wo den nso meboa wo nso mede me tenenee nifa mekura wo mu
hwɛ wɔn a wɔn bo afu woɔ nyinaa ani bɛwu na wɔasopa na nnipa a wɔne wo anya no bɛyɛ sɛdeɛ wɔnyɛ hwee na wɔayera
wɔn a wɔne wo ham no wobɛhwehwɛ wɔn nanso worenhu wɔn na wɔn a wɔne wo di ako no bɛyɛ sɛdeɛ wɔnyɛ hwee na wɔasa
na me awurade wo nyankopɔn mekura wo nifa mu me na mese wo sɛ nsuro me ara mɛboa wo
nsuro aboawa yakob ne mo israel mma me ara mɛboa wo awurade na ɔkaeɛ na wo gyefoɔ ne israel kronkronni no
hwɛ mede wo bɛyɛ ɔporeɛ afidie nnamnnam foforɔ anofanu na woapore mmepɔ ayam wɔn dukuduku na woayɛ nkokoɔ sɛ ntɛtɛ
wobɛhu wɔn so na mframa asoa akɔ na ahum abɔ apete na wo deɛ wobɛdi awurade mu ahurisie de israel kronkronni no ahyehyɛ wo ho
mmɔborɔfoɔ ne ahiafoɔ a wɔhwehwɛ nsuo a ebi nni hɔ na sukɔm nti wɔn tɛkyerɛma so awoɔ no me awurade mɛgye wɔn so me israel nyankopɔn merennya wɔn
mɛtue mpampa pradaa so nsuwansuwa ne mmonhwa mu nsuo aniwa mede serɛ so mɛyɛ tadeɛ na mede asase pɛsɛɛ mayɛ asutire
mɛma ntweneduro okuo ohwamma ne ngo nnua aba ɛserɛ so mɛma pepeaa asɛsɛ ne kwabɔhorɔ abom asisi anwea pradada so
na nnipa ahunu ate aseɛ de asie akoma mu na wɔadwene ho prɛko sɛ awurade nsa na ɛyɛɛ yei na israel kronkronni no na ɔbɔeɛ
momfa mo asɛm mmra awurade na ɔseɛ mommɛkyerɛ mo nsɛm ase yakob hene na ɔseɛ
wɔmfa mpinkyɛ mmɛkyerɛ yɛn deɛ ɛbɛba monkyerɛ yɛn akane nnoɔma no sɛdeɛ ɛteɛ na yɛnnwene ho nhunu n awieeɛ anaa deɛ ɛbɛba no momma yɛnte
monka deɛ ɛbɛba daakye no nkyerɛ yɛn na yɛnhunu sɛ anyame ne mo aane monyɛ papa anaa bɔne na yɛn ho nnwiri yɛn na yɛnsuro
hwɛ monyɛ hwee na mo nneyɛɛ yɛ adehuhuo akyiwadeɛ ne deɛ ɔfa mo
mahwanyan obi afiri atifi fam ama no aba awiapuebea na ɔbɛfiri abɔ me din na ɔbɛba amradofoɔ so sɛ anwommoɔ so na ɔte sɛ ɔnwomfoɔ a ɔwɔ dɔteɛ
hwan na ɔfiri mfitiaseɛ kaeɛ na anka yɛnhunu anaasɛ waka ato hɔ na yɛnka sɛ ɔyɛ ɔnokwafoɔ ampa deɛ ɔkaeɛ nni hɔ deɛ ɔmaa wɔteeɛ nni hɔ deɛ ɔtee mo nsɛm nni hɔ
me na medii kan meka mekyerɛɛ sion sɛ hwɛ wɔn nie na yerusalem na memaa no ɔsɛmpakafoɔ
na mehwɛeɛ na obiara nni hɔ na wɔn mu nso ɔfotufoɔ nni hɔ a mebisa a anka ɔbɛbua me
hwɛ wɔn nyinaa yɛ ɔkwa wɔn nneyɛɛ nyɛ hwee wɔn guo ahoni yɛ mframa ne ahuhudeɛ
hwɛ m akoa a mehyɛ no mpamden nie deɛ mayi no a me kra ani sɔ no mede me honhom magu ne so ɔde atemmuo bɛfiri akɔ amanaman mu
ɔrenteam na ɔremma ne nne so na ɔremma wɔnte ne nne abɔntene so
demmire a ayɛ mmerɛ no ɔremmu mu na kanea mu asaawa a ɛrefiri wisie no ɔrennum nokorɛ mu na ɔbɛyi atemmuo adie
n asɛm ano rennwo na ɔrempa aba de bɛkɔ akɔsi sɛ ɔde atemmuo tenenee bɛsi asase soɔ na mpoano aman bɛtwɛn ne mmara
sɛ awurade nyankopɔn seɛ nie deɛ ɔbɔɔ ɔsoro na ɔtrɛɛ mu na ɔyerɛɛ asase ne so afifideɛ nyinaa na ɔde ahome ma ɛso nkurɔfoɔ na ɔde honhom ma wɔn a wɔnam soɔ no seɛ nie
me awurade mafrɛ wo tenenee mu na masɔ wo nsa na makora wo na mede wo mayɛ ɔman apam ne amanaman hann
sɛ bue ani a afira yi apokyerɛfoɔ firi afiase ne wɔn a wɔtete sum mu firi nneduadan mu
mene awurade me din ne no na meremfa m animuonyam mma obi na m ayeyie nso meremfa mma ahoni
akane deɛ no hwɛ aba mu na nnoɔma foforɔ na merekyerɛ ɛnnya mfifiriiɛ yi merema moate
monto dwom foforɔ mma awurade momfiri asase ano nto n ayeyie dwom mo a mokɔ ɛpo ne deɛ ɛwɔ mu nyinaa aseɛ nsuo ano aman ne wɔn a wɔtete soɔ
anwia pradada so ne ɛso nkuro mma wɔn nne so nkurowa a kedar te soɔ no ma wɔn a wɔte sela nto ahurisie dwom wɔmfiri mmepɔ atifi mmɔ ahosɛpɛ se
ma wɔnhyɛ awurade animuonyam na wɔnka n ayeyie nsuo ano aman mu
awurade bɛfiri adi sɛ dɔmmarima ɔbɛhwanyan n abufuo mu sɛ ɔkofoni ɔbɛhuro ɔbɛbɔ ose ɔbɛdi n atamfo so mmaninsɛm
mefiri muaa m ano akyɛ mayɛ komm masianka me ho afei mɛbom sɛ ɔwofoɔ a ɔrekyem mɛhome foofoo na magu ahome prɛko
mɛma mmepɔ ne nkokoɔ atwintwam na mama ɛso nhahan nyinaa adwinnwan na madane nsubɔntene nsupɔ na mawe ntadeɛ nyinaa
na mɛgya anifirafoɔ wɔ ɔkwan a wɔnnim mu so mɛma wɔanante atempɔn a wɔnnim soɔ so mɛma sum ayɛ hann wɔ wɔn anim na deɛ ɛyɛ mmonkyimmɔnka no mɛyɛ no tamaa adeɛ yei na mɛyɛ mama wɔn na merennya wɔn
na wɔn a wɔde wɔn ho ato abosom soɔ no wɔbɛsane wɔn akyi na wɔn ani bɛwu wɔn a wɔka kyerɛ eguo ahoni sɛ mone yɛn anyame no
asotifoɔ montie na anifirafoɔ monhwɛ na monhunu
hwan ani na afira sɛ m akoa hwan na n aso asie sɛ me bɔfoɔ a mesoma no no hwan ani na afira sɛ deɛ ɔwɔ m asomdwoeɛ apam mu hwan na n ani afira sɛ awurade akoa no
wahunu nnoɔma pii nso ɔnhwɛ wɔabue n aso nso ɔnte asɛm
awurade ani sɔɔ ne tenenee nti sɛ ɔbɛma mmara no ayɛ kɛseɛ na anya animuonyam
nanso wɔyɛ ɔman a wɔatwa wɔn dwo afom wɔn afa wɔama wɔakɔka ntokuro mu wɔde wɔn ahunta nneduadan mu wɔatwa wɔn dwo a ɔgyefoɔ nni hɔ wɔafom wɔn afa a deɛ ɔbɛka sɛ dane ma nni hɔ
mo mu hwan na ɔbɛyɛ yei ho aso na wawɛn n aso atie akyire yi
hwan na ɔde yakob maa adwotwa na ɔde israel maa afomfafoɔ ɛnyɛ awurade a yɛayɛ no bɔne no na wɔampɛ sɛ wɔnante n akwan mu na wɔantie ne mmara no
enti na ɔhwiee n abufuhyeɛ ne akodie a ano yɛ den no guu ne soɔ na ɔsɔɔ ne ho gya hyiaeɛ nanso wanhunu na ɛhyee no nanso wamfa ansie n akomam
na afei sɛdeɛ awurade a ɔbɔɔ woɔ yakob na ɔnwonoo woɔ o israel no ka nie nsuro na magye wo mabɔ wo din mafrɛ wo woyɛ me dea
sɛ woretwa nsuo a me ne wo na ɛwɔ hɔ na sɛ worefa nsubɔntene mu a ɛremfa wo nkɔ sɛ wonam ogya mu a ɛrenhye wo na ogyaframa renhye wo
na me awurade mene wo nyankopɔn israel kronkronni wo gyefoɔ no mede misraim ayɛ agyedeɛ ama wo mede etiopia ne saba asi wo ananmu
sɛ wosom boɔ m ani so w anim aba nyam na me na madɔ woɔ nti mede nnipa bɛma asi wo ananmu na mede aman bi asi wo kra ananmu
nsuro na me na me ne wo wɔ hɔ mede w asefoɔ bɛfiri apueeɛ aba na mafiri atɔeɛ maboa wo ano
mɛka makyerɛ atifi fam sɛ fa ma na maka makyerɛ anafoɔ fam sɛ mfa nkora fa me mmabanin firi akyirikyiri bra ne me mmammaa firi asase ano
obiara a wɔbɔ me din frɛ no na mebɔɔ no memaa m animuonyam menwonoo no na meyɛɛ no no
fa ɔman a wɔyɛ anifirafoɔ nanso wɔwɔ ani no firi bra ɛne asotifoɔ a wɔwɔ aso no
amanaman nyinaa monhyia faako na aman ahodoɔ mmoa ano mo mu hwan na ɔbɛka yei na akane nnoɔma no wakyerɛ yɛn wɔmma wɔn adansefoɔ mmra na wɔnni bem anaa wɔnte na wɔnka sɛ ɛyɛ nokorɛ
mone m adansefoɔ awurade na ɔseɛ ne m akoa a mayi no no sɛ monhunu na monnye me nni na monhunu mu sɛ me ara mene no wɔnnwonoo onyame bi m anim na m akyiri nso obiara remma
me mene awurade na ɔgyefoɔ biara nni hɔ sɛ me
me na maka na magye nkwa na mama wɔate ɛberɛ a na onyame foforɔ bi nni mo mu na mone m adansefoɔ awurade na ɔseɛ
mene onyankopɔn na ɛfiri nnɛ nso mene no na obiara nni hɔ a ɔyi firi me nsam mɛyɛ adeɛ na hwan na ɔbɛdane ani
sɛ awurade mo gyefoɔ israel kronkronni no seɛ nie mo nti mɛsoma akɔ babel na mabubu adaban nyinaa na mama kaldeafoɔ ahurisidie adane adwotwa
me awurade mene mo kronkronni israel bɔfoɔ mo hene no
saa na awurade seɛ deɛ ɔma ɛpo mu da ɔkwan na ɛsa da asuo a ɛyɛ den mu no
deɛ ɔmaa nteaseɛnam ne apɔnkɔ ɛdɔm ne nnɔmmarima firii adie no wɔn nyinaa dedae na wɔansɔre bio wɔsae wɔdunnumii sɛ asaawa
monnkae akane nsɛm na monnnwene atetedeɛ ho
hwɛ mereyɛ ade foforɔ bi afei na ɛrefifire monhunu mɛbɔ ɛserɛ so kwan mɛma nsubɔntene aba anwea pradada so
wiram mmoadoma bɛhyɛ me animuonyam ɛserɛ so nkraman ne nsohori sɛ mama nsuo aba ɛserɛ soɔ na nsubɔntene aba anwea pradada soɔ na mede mama me man a mayi wɔn no anom
ɔman a manwono wɔn mafa no na wɔaka m ayeyie akyerɛ
nanso ɛnyɛ me na wofrɛɛ me o yakob na me ho ayɛ wo mfone o israel
woammrɛ me wo hyeɛ afɔdeɛ nnwan na woamfa w afɔdeɛ anhyɛ me animuonyam mamma woamfa aduane afɔdeɛ ansom me na mamma woammrɛ ohwamfufuo ho
woamfa sika antɔ ahwedeɛ amma me na woamma w afɔdeɛ sradeɛ ammee me na mmom wode wo bɔne yɛɛ me adesoa na wode w amumuyɛ maa mebrɛe
me me ara mene deɛ ɔpepa wo mmarato me ara me nti na wo bɔne nso merenkaeɛ
kae me ɛ na yɛmmɛbu atɛn ka wo deɛ na woadi bem
w agya a ɔdi kan no ayɛ bɔne na wo kasamafoɔ afomfom me
enti na mahura kronkronbea hɔ mmapɔmma no ho na mayi yakob mama mmusuo na mede israel mama adapaabɔfoɔ
na afei tie o m akoa yakob ne israel a mayi woɔ
sɛ awurade a ɔyɛɛ woɔ na ɔnwonoo wo firii yafunu mu na ɔbɛboa woɔ no seɛ nie nsuro m akoa yakob ne yesurun a mayi woɔ
na mɛhwie nsuo agu asase a sukɔm de no no so na nsuwansuwa agu asase pɛsɛɛ so mɛhwie me honhom agu w asefoɔ so na me nhyira agu wo mma so
na wɔbɛfifi sɛ asuo ho serɛ sɛ nsunoa nnuaa nsutene so
oyi bɛse sɛ meyɛ awurade dea na oyi nso de yakob din afrɛ ne ho na oyi nso bɛtwerɛ ne nsa ho sɛ awurade dea na ɔde israel din ato ne ho
sɛ awurade israel hene ne ne gyefoɔ asafo awurade seɛ nie mene odikanfoɔ na mene okyidifoɔ na onyankopɔn biara nni hɔ gye me nko
hwan na ɔte sɛ me ma no nka ɛ ma no mpae mu nka mfa nsi m anim hwan na ɔfiri tete nteredee kyerɛɛ ɔman a mede bɛsi hɔ daa ne nnoɔma a ɛbɛba no ma wɔnkyerɛ yɛn deɛ ɛbɛba no
mommma mo akoma nntu na monnsuro ɛno ɛmfiri tete nteredee na memaa moteeɛ na mekaeɛ na mone m adansefoɔ onyankopɔn bi wɔ hɔ sɛ me nko na ɔbotan biara nni hɔ mennim obiara
ahoninwomfoɔ nyinaa yɛ ɔkwa na deɛ wɔn ani gye ho no ho nni mfasoɔ wɔn ara wɔn adansefoɔ nhunu adeɛ na wɔnnim enti wɔn ani bɛwu
hwan na ɔnwonoo onyame bi na ɔguu ohoni bi a ɛho nni mfasoɔ
hwɛ ne mfɛfoɔ nyinaa ani bɛwu na adwumfoɔ no nso yɛ nnipa ma wɔn nyinaa nhyia nnyina hɔ wɔn ho mpopo na wɔn ani nwu
ɔtomfoɔ se n adwinnadeɛ yɛ ogya mu adwuma na ɔde asaeɛ bɔ na ɔde ne basa a ahoɔden wɔ mu yɛ ɛho adwuma ɛkɔm de no na ahoɔden nni hɔ bio ɔnnom nsuo a ɔtɔ piti
duadwumfoɔ yere homa mu ɔde pɛnsere sensane ho ɔde adwinnadeɛ yɛ na ɔde kɔmpase sensane ho na ɔyɛ no ɔbarima nsɛso onipa ahoɔfɛ so sɛ ɛntena ɛdan mu
obi kɔbu tweneduro anaa ɔyi duaboɔ anaa odum wɔ kwaeɛ mu nnua mu ma no nyini ma no ɔtɛ sennuro na osuo ma no nyini
na ɛyɛ ogya ma onipa ɔfa ebi to ɔsɔ bi to paanoo ebi mpo ɔde yɛ onyame sɔre no ɔde sene ohoni koto no
ɔde gya hye fa na ɛfa nso so na ɔtoto nam weɛ ɔkye so nam di mee ɔto gya no nso na ɔse wiɛ me ho ayɛ me hye mahunu ogya
na nkaeɛ no ɔde yɛ onyame ne ohoni ɔkoto no sɔre no bɔ no mpaeɛ na ɔse gye me me nyame ne wo
wɔnnim na wɔnni nhunumu na wasram wɔn ani so na wɔanhunu adeɛ ne wɔn adwene nso na wɔante aseɛ
na obiara nnwene ho na nimdeɛ biara nni hɔ na nhunumu biara nni hɔ na wɔaka sɛ mahye ɛfa ogya mu na mato ne nsramma so paanoo na makye so nam adi na nkaeɛ no memfa menyɛ akyiwadeɛ dua sini na menkoto no anaa
nso na ɔdie wɔadaadaa n adwene ama no ato kwan na ɔntumi nnye ne kra nso ɔnka sɛ ɛnyɛ atorɔ na ɛwɔ me nsa nifa mu yi
kae yeinom yakob ne israel na m akoa ne wo me na menwonoo woɔ woyɛ m akoa o israel me werɛ remfiri wo
mapepa wo mmarato sɛ mununkum ne wo bɔne sɛ suwisie sane bra me nkyɛn na magye wo
ɔsoro monto anigyeɛ dwom na awurade na wayɛ asase ase nohoa mommɔ ose mompaepae ahurisie dwom mu mmepɔ o kwaeɛ ne emu nnua nyinaa na awurade agye yakob na wahyɛ ne ho animuonyam wɔ israel mu
sɛdeɛ awurade wo gyefoɔ ne deɛ ɔnwonoo wo firii yafunu mu no seɛ nie me awurade mene deɛ ɔyɛɛ ade nyinaa deɛ ɔno nko ara twee ɔsoro mu no deɛ ɔtrɛɛ asase mu no na obiara nka me ho
deɛ ɔma adebisafoɔ nsɛnkyerɛnneɛ yɛ ɔkwa na ɔma nkɔmhyɛfoɔ yɛ nkwaseafoɔ deɛ ɔma anyansafoɔ sane akyire na ɔdane wɔn nimdeɛ nkwaseasɛm
deɛ ɔma n akoa asɛm gyina na ɔma n abɔfoɔ agyinatusɛm ba mu deɛ ɔka yerusalem ho sɛ nnipa bɛtena mu ne yuda nkuro ho sɛ wɔbɛkyekyere na mɛma n akurofo so agyinagyina
deɛ ɔka kyerɛ ebunu sɛ we na mɛma wo nsutene awewe
deɛ ɔka kores ho sɛ me dwanhwɛfoɔ nie na ɔbɛma me botaeɛ nyinaa aba mu na waka yerusalem ho sɛ wɔbɛkyekyere ne asɔrefie nso sɛ wɔbɛto wo fapem
saa na awurade ka kyerɛ deɛ wasra no kores deɛ masɔ ne nifa mu sɛ mɛbrɛ amanaman ase n anim na masanesane ahemfo abɔsoɔ sɛ mɛbue apono n anim ne nkuro apono na wɔantoto mu no
mɛdi w anim na mabrɛ mmepɔ ase mɛbubu kɔbere mfrafraeɛ apono mu na matwitwa dadeɛ adaban mu
na mede sum mu akoradeɛ ne aboɔdenneɛ a ahunta no bɛma wo na woahunu sɛ me awurade mene deɛ mebɔɔ wo din mefrɛɛ woɔ no israel nyankopɔn no
m akoa yakob ne israel a mayi no nti na mede wo din mefrɛɛ woɔ na mebɔɔ wo abodin no nso wonnya nhunuu me
mene awurade na obiara nni hɔ bio onyankopɔn bi nni hɔ sɛ me nko me na mebɔ wo abɔsoɔ nso wonni me
na wɔahunu afiri awiapueeɛ ne atɔeɛ nso sɛ obiara nni hɔ gye me mene awurade na obiara nni hɔ bio
me na mebɔ hann na mebɔ sum mema asomdwoeɛ na mede amaneɛ ba me awurade na meyɛ yeinom nyinaa
ɔsoro momma tenenee mfiri soro nsosɔ na ɛmfiri mununkum mu ntɔ asase mmue na ɛmfa ɔgyeɛ mmra na ɛmma tenenee nso mfifi mmra me awurade na mebɔeɛ
deɛ ɔne ne nwomfoɔ ham fam nkyɛmferɛ ne ɔnwomfoɔ no nnue dɔteboɔ bisa ne nwomfoɔ sɛ woreyɛ deɛn anaa w adwuma no nni nsa
ɔnnue deɛ ɔka kyerɛ agya sɛ ɛdeɛn na wowoeɛ anaa ɔbaa sɛ ɛdeɛn na wokyem woeɛ
sɛ awurade israel kronkronni ne ne yɛfoɔ no seɛ nie mobɛbisa me wɔ nnoɔma a menyɛ wɔ me mma ho anaasɛ mobɛhyɛ me wɔ me nsa ano adwuma ho
me na meyɛɛ asase na mebɔɔ ɛso nnipa me na me nsa trɛɛ ɔsoro mu na mehyɛɛ mu asafo nyinaa
me na mama ne so tenenee mu na mɛtenetene n akwan nyinaa ɔno na ɔbɛkyekyere me kuro na ɔbɛgya m atukɔfoɔ kwan a ɔrennye tiriadeɛ anaa akyɛdeɛ biara asafo awurade na ɔka
sɛ awurade seɛ nie misraim adwumadeɛ ne etiopia adwadeɛ a wɔnyaeɛ ne sebafoɔ mmarima atentene no bɛsene aba wo nkyɛn ne wo abɛtena wɔbɛdi w akyi nkyehoma mu na wɔbɛsene aba abɛsɔre woɔ na wɔabɔ wo mpaeɛ sɛ ampa wo mu na onyankopɔn wɔ na obiara nni hɔ bio onyankopɔn biara nni baabi
ampa ara wone onyankopɔn a woahunta israel nyankopɔn ɔgyefoɔ no
wɔn nyinaa ani bɛwu na wɔn anim agu ase ahonidwumfoɔ nyinaa bɛbom ayɛ ahohora
awurade de daa daa nkwagyeɛ gye israel mo ani renwu na mo anim rengu ase bio da biara da
na sɛ awurade a ɔbɔɔ ɔsoro na ɔnwonoo asase na ɔyɛeɛ no seɛ nie ɔne nyankopɔn ɔno na ɔde sii hɔ wammɔ no hunu na ɔnwonoo no sɛ wɔntena so mene awurade na obiara nni hɔ bio
ɛnyɛ ahuntaeɛ mu na mekasaeɛ ɛnyɛ sum asase so baabi manka mankyerɛ yakob asefoɔ sɛ monhwehwɛ me basabasa yɛ mu mene awurade a mekasa nokorɛ mu meka deɛ ɛtenee
monhyia mmra mommom mpinkyɛ mo a moafiri mu afire wɔ amanaman mu wɔnnim de wɔn a wɔsoso wɔn ahoni nnua na wɔkɔ so ara bɔ onyame a ɔntumi nnye nkwa mpaeɛ
monkasa monka mo asɛm momma wɔmmom ntu agyina hwan na ɔmaa wɔtee yei firi teteete na ɔka firi tete nteredee ɛnyɛ me awurade a na onyankopɔn biara nni hɔ gye me nko ara onyankopɔn a ɔtene na ɔgye nkwa obi nni baabiara gye me nko
monnane mo ho mmra me nkyɛn na wɔnnye mo nkwa mo asase ano nyinaa na mene onyankopɔn na obiara nni hɔ bio
maka me ho ntam tenenee anomu na asɛm afire na ɔrensane sɛ me na nkotodwe nyinaa bɛkoto me na tɛkyerɛma nyinaa aka me ntam
wɔbɛka me ho asɛm sɛ awurade mu nko ara na tenenee ne ahoɔden wɔ ne nkyɛn na wɔbɛba na wɔn a wɔn bo afu no nyinaa ani bɛwu
awurade mu na israel asefoɔ nyinaa bɛdi bem ahyehyɛ wɔn ho
bel bel yei yɛ babel anyame atitire no mu baako butu nebo nebo yei ne bepɔ nebo a saa berɛ no mu na abɛyɛ deɛ ebinom som koto akwantuo mmoa ne anantwie soso wɔn ahoni wɔakyekyere mo nnesoa asoasoa mmoa a wɔrebrɛ
wɔbom koto butu wɔntumi nnsi amanehunu ano na wɔn ara nso kɔ atukorɔ mu
yakob fie ne israel fie nkaeɛ nyinaa mo a wɔaturu mo afiri yafunu mu na masoa mo afiri awotwaa mu no monyɛ aso mma me
na ɛkɔsi w akwakorabɔ mu mene me ara na ɛkɔsi ɛdwonofuo mu mpo mede wo bɛsi akɔnkɔn me na mayɛ na me na mɛsoa me na mede wo bɛsi akɔnkɔn na magye wo
hwan na mode me bɛto ne ho na ɔne me ayɛ pɛ na mode no bɛsusu me na yɛasɛ
wɔn deɛ wɔhwie sika firi fotoɔ mu na wɔde nsania kari dwetɛ wɔbɔ sikadwumfoɔ paa na ɔyɛ no onyame wɔkoto na wɔsɔre no
wɔma no so si akɔnkɔn kɔsoɛ no si ne sibea na ɛsi hɔ ɛntwe ne ho mfiri n afa wɔteam frɛ no a ɔmmua na ɔntumi nnye obi n ahohia mu
monkae yei na monnwene ho mo mmaratofoɔ mokae ɛ
monkae akane nnoɔma a ɛfiri tete no sɛ me ara mene onyankopɔn na obiara nni hɔ bio mene onyankopɔn na deɛ ɔte sɛ me nni hɔ koraa
me a mefiri mfitiaseɛ meka awieeɛ asɛm na mefiri tete mmerɛ no meka deɛ wɔnyɛeɛ no meka sɛ me tirimbɔ bɛgyina na deɛ ɛsɔ m ani nyinaa mɛyɛ
mɛfrɛ ɔkoropɔn bi afiri apueeɛ ne m agyina mu barima afiri akyirikyiri asase so makasa na mɛma no aba mu madwene na mɛyɛ
montie me asobrakyefoɔ a mo ne tenenee ntam twe
mede me tenenee apinkyɛ ɛnni akyiri na me nkwagyeɛ renka akyi mede nkwagyeɛ bɛsi sion na mede m animuonyam mama israel
siane na tena mfuturo mu o ababaa babel babaa tena fam a ahennwa bi nni hɔ o kaldeafoɔ babaa na wɔremfrɛ wo ɔbaabereɛ a ɔkorɔkorɔ ne ho bio
fa ayuyammoɔ ne ne ba kɔyam ayuo yi wo nkatanimu ma wo gyawurusie so yiyi wo nan ho twitwa asuo
w adagya bɛda adi na wɔahunu w ahohora mɛtɔ were na merenhunu onipa mmɔbɔ
yɛn gyefoɔ no asafo awurade ne ne din ne israel kronkronni no
tena ase dinn na kɔ sum mu o kaldeafoɔ babaa na wɔremfrɛ wo ahennie ahodoɔ no awuraa bio
me bo fuu me man meguu m agyapadeɛ ho fi na mede wɔn mehyɛɛ wo nsa woanyi ayamhyehyeɛ ankyerɛ wɔn nkɔkoraa so mpo womaa wo kɔnnua yɛɛ duru dodo
na wokaa sɛ mɛyɛ awuraa akɔsi daa na amma woamfa yeinom anhyɛ w akomam woankae wɔn awieeɛ
na afei tie yei ɛ ahodɔni a wote hɔ asomdwoeɛ mu wo a wose no w akoma mu sɛ me ara me ne no na obiara nni akyire bio merentena ase sɛ kunafoɔ na merenni mmasugya
na nnoɔma mmienu yi bɛba wo so amonom da koro abawuo ne kunayɛ ɛbɛba wo so ama no aduru pɛ wo ntafowayie dodoɔ ne wo nkaberɛkyekyerɛ a ano yɛ den no nyinaa akyiri
wotenaa ase dwodwoo wɔ wo bɔne mu kaa sɛ obi nhu me wo nyansa ne wo nimdeɛ bɔɔ w adwene ko maa wokaa no w akoma mu sɛ me ara me ne no na obi nni akyire bio
na mmusuo bɛto wo a worenhunu yi na abuo bɛbu wo a worentumi mpata na mpofirim na ɔsɛeɛ bɛba wo soɔ worenni no hunkan
sɔre gyina ɛ fa wo nkaberɛkyekyerɛ ne wo ntafowayie dodoɔ a wofiri wo mmɔfraase brɛɛ mu no ebia wobɛtumi de ayɛ biribi ebia wode bɛyi hu
woabrɛ w agyinatuo pii no mu ma wɔnsɔre nnyina ɛ na wɔnnye wo nkwa ɔsoro ani mu kyekyɛfoɔ no nsorommahwɛfoɔ a ɔsrane foforɔ daa wɔkyerɛ nnoɔma a ɛbɛba wo soɔ no
hwɛ wɔayɛ sɛ ɛserɛdwaneɛ ogya ahye wɔn wɔrentumi nnye wɔn kra mfiri gyaframa no nsam ɛnyɛ nsramma a wɔde huahua wɔn ho anaasɛ ogya a wɔtena ho
saa na wɔn a woabrɛ wɔn ho no bɛyɛ ama woɔ wɔn a wo ne wɔn ananteɛ firi wo mmɔfraase no wɔbɛyera akɔ wɔn fam obiara nni hɔ a ɔbɛgye wo nkwa
montie yei o yakob fie mo a wɔde israel din ato mo na mofiri yuda asene mu no mo a mode awurade din ka ntam na mobɔ israel nyankopɔn din na ɛnyɛ nokorɛ anaa tenenee mu no
na wɔde kuro kronkron no frɛ wɔn ho na wɔtwere israel nyankopɔn a asafo awurade ne ne din no
akane nnoɔma no mefiri mekaeɛ ɛnyɛ nnɛ na ɛfirii m anomu na mama wɔate mpofirim na meyɛeɛ na ɛbae
ɛfiri sɛ menim sɛ woyɛ asoɔden na wo kɔn yɛ daban na wo moma yɛ yaawa
enti na meka mekyerɛɛ woɔ akyɛ ɛnnya mmaeɛ no memaa wotee na woanka sɛ m adwinhoni na ɔyɛeɛ me honi a wɔasene ne me guo honi na wɔhyɛeɛ
woate hwɛ yei nyinaa na wo nso worenka nkyerɛ merema woate nsɛm foforɔ afiri sɛsɛɛ ne deɛ wɔakora a wonhunuiɛ no
afei na wɔabɔ na ɛmfiri tete na wontee da gye nnɛ na woanka sɛ hwɛ menim dada
wontee pɛn nso wonhunui ɛfiri tete na w aso mmueeɛ na menim sɛ nkontompo ara na wotwa na wɔfrɛ wo mmaratofoɔ firi yafunu mu
me din nti na metwentwɛn m abufuo aseɛ na m ayeyie nti medwoo m ani memaa wo na manku wo
hwɛ manane wo nso ɛnte sɛ dwetɛ masɔ wo mahwɛ wɔ amaneɛ fononoo mu
me nti me nti na meyɛ ɛfiri sɛ wɔngu me din ho fi sɛn meremfa m animuonyam memma obi
tie me o yakob ne israel a mafrɛ woɔ mene ɔno ara mene odikanfoɔ na me ara nso ne okyidifoɔ
nso me nsa na ɛhyɛɛ asase aseɛ na me nsa nifa de ɔsoro trɛɛ hɔ sɛ mefrɛ wɔn a wɔn nyinaa bɛgyinagyina hɔ
mo nyinaa mommoaboa mo ano ntie wɔn mu hwan na ɔkaa yeinom deɛ awurade dɔ no no bɛyɛ n anisɔdeɛ wɔ babel ho na ne basa atia kaldeafoɔ
me me na maka nso mafrɛ no mama no aba na ne kwan yɛ no siadeɛ kwan
montwe mpini me montie yei ɛnyɛ ahuntaeɛ mu na mefiri mfitiaseɛ mekasaeɛ ɛfiri berɛ a ɛbaeɛ no na mewɔ hɔ na afei awurade nyankopɔn asoma me ne ne honhom
sɛ awurade wo gyefoɔ israel kronkronni no seɛ nie mene awurade wo nyankopɔn mene deɛ ɔkyerɛkyerɛ wo deɛ ɛyɛ ma woɔ na ɔgya wo kɔ ɔkwan a fa soɔ no soɔ
sɛ wowɛn w aso ma me mmara nsɛm ɛ anka w asomdwoeɛ bɛyɛ sɛ asubɔnten na wo tenenee ayɛ sɛ ɛpo asorɔkyeɛ
na w asefoɔ adɔre sɛ anwea na w asefoɔ ayɛ sɛ n aboseaa wɔrentwa wɔn din ntwene na wɔrensɛe no mfiri m anim
momfiri babel momfa ahurisidie nne nnwane mfiri kaldeafoɔ mu monka momma wɔnte yei momma no mfiri nkɔduru asase ano monka sɛ awurade agye n akoa yakob
ɔde wɔn nam anwea pradada soɔ no sukɔm anne wɔn ɔtuee nsuo firii ɔbotan mu maa wɔn ɔpaee ɔbotan mu maa nsuo senee
asomdwoeɛ nni hɔ mma abɔnefoɔ awurade na ɔseɛ
montie me mpoano aman na monyɛ aso akyirikyiri aman awurade afrɛ me afiri yafunu mu ɛfiri me na yam na ɔtoo me din
na ɔyɛɛ m ano sɛ afena nnamnnam ne nsa ase nwunu mu na ɔde me sieeɛ na ɔde me yɛɛ agyan a ano yɛ nnam ɔde me siee ne kotokuo mu
na ɔka kyerɛɛ me sɛ m akoa ne wo israel a mɛnya wo mu animuonyam
na me deɛ mekaa sɛ mabrɛ magu masɛe m ahoɔden ama adehunu ne ahuhudeɛ nanso m atemmuo wɔ awurade nkyɛn na m adwuma so adeɛ wɔ me nyankopɔn nsam
na afei awurade se deɛ ɔnwonoo me firii yafunu mu sɛ memmɛyɛ no akoa na mensane yakob memmra ne nkyɛn na memmoa israel ano memmrɛ no no ɛfiri sɛ m anim aba nyam awurade anim na me nyankopɔn ayɛ m ahoɔden
ɔse ɛyɛ hare sɛ wobɛyɛ m akoa na woama yakob mmusuakuo soɔ na wode israel mu wɔn a wɔakora wɔn no asane aba na mede wo bɛyɛ amanaman hann na woayɛ me nkwagyeɛ akɔduru asase ano
saa na awurade israel gyefoɔ ne kronkronni no ka kyerɛ deɛ wɔbu ne kra animtia deɛ aman kyiri no deɛ ɔyɛ nhyɛsofoɔ akoa no sɛ ahemfo bɛhunu na wɔasɔresɔre asafohene nso na wɔakoto asɔre ɛsiane awurade a ɔyɛ nokwafoɔ israel kronkronni a wayi woɔ no nti
sɛ awurade seɛ nie anisɔ berɛ mu na matie woɔ na nkwagyeɛ da mu na maboa woɔ na mɛkora wo na mede wo mayɛ ɔman apam sɛ ma asase no so si hɔ na ma wɔmfa agyapadeɛ a ayɛ afo no nni so bio
na ka kyerɛ nneduafoɔ sɛ momfiri adi ne wɔn a wɔwɔ sum mu no sɛ mompue akwan so na wɔbɛdidie na mpampa pataa nyinaa so bɛyɛ wɔn adidibea
ɛkɔm renne wɔn na sukɔm renne wɔn na kumaforoteɛ ne owia renka wɔn na deɛ ɔhu wɔn mmɔborɔ no bɛgya wɔn na wakyerɛ wɔn mmasuo so kwan
na mereyɛ me mmepɔ nyinaa akwan na m atempɔn akorɔn
hwɛ yeinom firi akyirikyiri bɛba na hwɛ yeinom firi atifi fam ne atɔeɛ fam na yeinom nso firi sinifoɔ asase so
ɔsoro monto dwom na asase di ahurisie mmepɔ nso momfrɛ nserehehe dwom na awurade akyekyere ne man werɛ na wahunu ne mmɔborɔfoɔ mmɔbɔ
na sion kaa sɛ awurade agya me na awurade werɛ afiri me
ɔbaa werɛ bɛfiri ne ba akɔkoaa na ne yam renhyehye no ne yafumma ho anaa sɛ yeinom werɛ bɛfiri mpo a me deɛ me werɛ remfiri wo
hwɛ mede wo makurukyire me nsayam w afasuo sisi m anim daa
wo nkuro kyekyerefoɔ ho bɛyɛ hare asene w adwirifoɔ na w asɛefoɔ bɛfiri wo mu akɔ
ma w ani so hwɛ wo ho hyia yeinom nyinaa rehyia aba wo nkyɛn sɛ mete aseɛ yie awurade na ɔseɛ wobɛhyɛ wɔn nyinaa sɛ ahyehyɛdeɛ na wode wɔn abɔ abɔsoɔ sɛ ayeforɔ
na w amamfo ne wo nkuro a asɛeɛ ne w afasusini asase no afei wobɛyɛ hihiaa a wɔn a wɔbɛtena soɔ no rensene na wɔn a wɔmene woɔ akɔ akyirikyiri
na mma a wɔwoo wɔn wɔ w amanehunu mu no bɛka no w aso mu sɛ afa ha yɛ hihiaa ma me pini do na mennya tenabea
na wobɛka no w akoma mu sɛ hwan na ɔwoo yeinom maa me na me deɛ mma bɔɔ me na meyɛɛ obonini wɔtuu me kɔe na wɔsunsum me na yeinom deɛ hwan na ɔyɛnee wɔn hwɛ me deɛ ɛkaa me nko ɛno mu no na yeinom wɔ he
sɛ awurade nyankopɔn seɛ nie hwɛ mɛma me nsa so makyerɛ amanaman na masi me frankaa mama aman na wɔaturu wo mmabanin wɔn kokom na wo mmammaa nso wɔasi wɔn akɔnkɔn aba
na ahemfo bɛyɛ wo mmagyegyefoɔ na wɔn ahemmaa ayɛ wo nufomafoɔ wɔde wɔn anim bɛbutubutu fam ama wo na wɔatafere wo nan ase mfuturo na woahunu sɛ me mene awurade a wɔn a wɔn ani da me soɔ no ani renwuo
wɔgye dɔmmarima nsam adeɛ a wafa anaasɛ ɔhene tirimuɔdenfoɔ nnommum bɛfiri ne nsa
na sɛ awurade seɛ nie dɔmmarima nnommum mpo wɔbɛgye deɛ ne ho yɛ hu nso adeɛ a wafa bɛfiri mu afi na me ara mene deɛ ɔne wo ham no bɛham na me ara mɛgye wo mma nkwa
na mɛma w ahafoɔ adi wɔn ara wɔn nam na wɔn mogya abo wɔn sɛ nsamono na honam nyinaa ahunu sɛ me awurade mene wo gyefoɔ ne wo dimafoɔ ne yakob tumfoɔ no
sɛ awurade seɛ nie ɛhe ara na mo na awaregyaeɛ nwoma a mede megyaee no no wɔ anaasɛ m akafoɔ mu hwan na metɔn mo memaa no hwɛ mo amumuyɛ nti na wɔatɔn mo na mo mmarato nti na wɔagyae mo na
adɛn nti na mebaeɛ no na obiara nni hɔ mefrɛeɛ no obiara annye soɔ me nsa yɛ tiaa sɛ mentumi mennyeɛ anaasɛ tumi a mede bɛgye nkwa bi nni me mu hwɛ mede me nkaanim mema ɛpo we mema nsubɔntene danedane anwea pradada so nsuo a ɛnni hɔ nti emu nam porɔporɔ na sukɔm kuku wɔn
mede tumm mekata ɔsoro na mede ayitoma meyɛ ne nkataho
awurade nyankopɔn ama me asuafoɔ tɛkyerɛma sɛ menhunu sɛdeɛ mede asɛm bɛwowa deɛ wabrɛ ɔnyane me daa anɔpa ɔbue m aso ma me sɛ memfa mentie sɛ asuafoɔ
awurade nyankopɔn abue m aso na me nso mante atua mansane m akyi
medanee m akyi memaa mmaakafoɔ ne m afono nso memaa enwi tutufoɔ manyi m ani mamfiri ahohoradeɛ ne ntasuo ho
na awurade nyankopɔn bɛboa me enti na ahohora amfa me soɔ enti na mayɛ m anim sɛ twerɛboɔ na menim sɛ m ani renwu
deɛ ɔbu me bem no abɛn hwan na ɔne me bɛdi asie ɔmma yɛnnyina nhyiam hwan na ɔne me anya ma no mpinkyɛ me
hwɛ awurade nyankopɔn bɛboa me hwan ne deɛ ɔbɛbu me fɔ hwɛ wɔn nyinaa bɛsu sɛ atadeɛ nweweboaa bɛwe wɔn
mo mu hwan na ɔsuro awurade na ɔtie n akoa asɛm deɛ ɔnam sum mu na hann bi nhyerɛn mma no no ma no mfa ne ho nto awurade din so na ɔntwere ne nyankopɔn
hwɛ mo a mososɔ ogya na mode nnyentia a ɛdɛreɛ mia no nyinaa monkɔ mo gya no dɛre ne nnyentia a moasosɔ no mu me nsam na yei bɛfiri ayɛ mo ɛyea mu na mobɛdeda fam
montie me mo a modi tenenee akyire na mohwehwɛ awurade no monhwɛ ɔbotan a wɔpaee mo firii mu ne abopaebea a wɔtuu mo firii mu no
monhwɛ mo agya abraham ne sara a ɔkyem mo woo mo no sɛ ɔyɛ ɔbaakofoɔ na mefrɛɛ no na mehyiraa no memaa no dɔree
na awurade rekyekyere sion werɛ ɔkyekyere n amamfo nyinaa werɛ na wadane ne serɛ so sɛ eden ne n anwea pradada sɛ awurade turom wɔbɛhunu mu ahosɛpɛ ne anigyeɛ aseda ne dwontoɔ
me nkurɔfoɔ montie me na me man monyɛ aso mma me na mmara bɛfiri me nkyɛn akɔ na mama m atemmuo atim hɔ ayɛ aman hann
me tenenee reba ntɛm me nkwagyeɛ afiri adi na m abasa bɛbu aman atɛn me so na nsuano aman ani da na me basa na wɔtwɛn
momma mo ani so nkɔ soro na monhwɛ asase ɛfam na ɔsoro bɛyera sɛ wisie na asase asu sɛ atadeɛ na ɛsofoɔ awuwu sɛ anwansena na me nkwagyeɛ bɛtena hɔ daa na me nkwagyeɛ rensa da
montie me mo a monim tenenee ɔman a me mmara wɔ wɔn akoma mu monnsuro ɔdasani ahohorabɔ na mommma wɔn ahiyie nnyɛ mo ahopopoɔ
na nweweboaa bɛwe wɔn sɛ atadeɛ na abubummabaa awe wɔn sɛ kuntu na me tenenee bɛtena hɔ akɔsi daa na me nkwagyeɛ afa awoɔ ntoatoasoɔ nyinaa mu
awurade basa nyane ɛ nyane ɛ hyɛ ahoɔden nyane sɛ akane nna no mu teteete awoɔ ntoatoasoɔ mu ɛnyɛ wone deɛ ɔtwitwaa rahab na ɔhwiree asuboa kɛseɛ no mu no
ɛnyɛ wone deɛ ɔmaa po weeɛ no ebunu kɛseɛ mu nsuo no deɛ ɔde po ase yɛɛ kwan maa wɔn a wɔagye wɔn sɛ wɔntwa no
na wɔn a awurade agye wɔn no bɛsane na wɔde ahurisie aba sion na daa anigyeɛ bɛtena wɔn atifi ahosɛpɛ ne anigyeɛ bɛka wɔn nsa na awerɛhoɔ ne apinisie adwane
me ara mene mo werɛkyekyefoɔ hwan ne wo na wosuro ɔdasani a ɔwuo ne onipa ba a wɔyɛɛ no sɛ wira
na wo werɛ afiri awurade a ɔyɛɛ woɔ na ɔtrɛɛ ɔsoro mu na ɔhyɛɛ asase ase no na wo ho popo daa daa nyinaa ɔhodwanfoɔ abufuo nti sɛdeɛ ɔresiesie ne ho abɛsɛe biribie na ɛhe na ɔhodwanfoɔ abufuo no wɔ
wɔbɛyɛ ntɛm ayi mpokyerɛni na ɔrenwu nkɔ amena mu na n aduane remmɔ no
na mene awurade wo nyankopɔn a ɔhwanyan ɛpo ma n asorɔkyeɛ yɛ huu no asafo awurade ne ne din
na mede me nsɛm mahyɛ w anomu na mede me nsa ase nwunu makata wo so na matrɛ ɔsoro mu na mato asase fapem na maka makyerɛ sion sɛ me man ne wo
nyane ɛ nyane ɛ sɔre ɛ o yerusalem wo a woanom awurade nsam n abufuo kuruwa no ntintantɔ kuruwa no na woanom ahwe mu
wannya ne mma a ɔwoo wɔn nyinaa mu biara ankɔgya no na wannya ne mma a ɔyɛnee wɔn nyinaa mu biara amma no ansɔ ne nsa
nnoɔma mmienu yi na ɛtoo woɔ hwan na ɔbɛgyam woɔ ɔsɛeɛ ne bubuo ne ɛkɔm ne afena mɛkyekyere wo werɛ sɛn
wo mma totɔɔ piti boaboaa hɔ mmorɔno nyinaa ntweaso sɛ ɔforoteɛ a ɔda fidie mu na awurade abufuhyeɛ wo nyankopɔn animka ayɛ wɔn amaama
enti tie yei ɛ mmɔborɔni wo a woaborɔ nanso ɛnyɛ nsa
sɛ wo wura awurade ne wo nyankopɔn a ɔdi ma ne man no seɛ nie hwɛ megye wo nsam ntintantɔ kuruwa no m abufuhyeɛ kuruwa no worenkɔ so nnom bio
na mede mahyɛ w ahafoɔ no nsa wɔn a wɔka kyerɛɛ wo sɛ koto na yɛmfa wo so na wode w akyiri too hɔ sɛ fam anaasɛ kwan maa wɔn sɛ wɔmfa so
o sion nyane ɛ nyane ɛ hyɛ w ahoɔden o yerusalem kuro kronkron hyɛ w animuonyam atadeɛ na momonotoni ne deɛ ne ho nteɛ biara renkɔ so nhyɛne wo mu bio
yerusalem sɔre porepore wo ho mfuturo gu o yerusalem a wɔafa wo dommum sion babaa a wɔafa wo dommum sanesane wo kɔn mu nkyehoma
na sɛ awurade seɛ nie wɔantɔn mo annye hwee na ɛnyɛ sika na wɔde bɛgye mo
na sɛ awurade nyankopɔn ka nie me man siane kɔɔ misraim akane no kɔyɛɛ hɔ ahɔhoɔ na asiria nso hyɛɛ wɔn so kwa
na afei ɛdeɛn na mewɔ meyɛ no ha awurade asɛm nie na wɔafa me man kwa yi wɔn a wɔdi wɔn soɔ no twa adwo awurade asɛm nie na wɔka me din ho abususɛm daa daa nyinaa
saa nti me man bɛhunu me din saa nti da no ara wɔbɛhunu sɛ me ara mene deɛ ɔka sɛ menie
sɛdeɛ obi a ɔnam mmepɔ soɔ ka asɛmpa no nan si yɛ fɛ fa ɔno na ɔka asomdwoeɛsɛm ɔka papa ho asɛmpa ɔma wɔte nkwagyeɛ asɛm na ɔka kyerɛ sion sɛ wo nyankopɔn di hene
tie w awɛmfoɔ bom ma wɔn nne so to ahurisie dwom ɛfiri sɛ wɔn ani tua awurade sɛ ɔresane aba sion
yerusalem amamfo mommom nto anigyeɛ dwom na awurade akyekyere ne man werɛ wagye yerusalem
awurade ayi ne basa kronkron no ho amanaman nyinaa anim na asase ano nyinaa ahunu yɛn nyankopɔn nkwagyeɛ
montwe mo ho montwe mo ho mfiri hɔ nkɔ monnka adeɛ a ɛho nteɛ momfiri adi mfiri ne mu monte mo ho mo a mosoa awurade nnwinneɛ no
na ɛnyɛ ɛherɛ so na mobɛfiri adie na ɛnyɛ dwane so na mobɛnanteɛ na awurade redi mo anim na israel nyankopɔn abɔ mo kyidɔm
hwɛ m akoa bɛdi yie wɔbɛpagya na wɔama no so na wakorɔn sɛ
sɛdeɛ ne ho yɛɛ nnipa pii ahodwirie no ɛsiane sɛ n anim asɛe a ɛnte sɛ onipa deɛ na ne nipaban nte sɛ nnipa mma deɛ bio no nti
saa ara na ɔbɛma amanaman pii abobɔ pirie na ahemfo amuamua wɔn ano wɔ ne ho ɛfiri sɛ deɛ wɔnka nkyerɛɛ wɔn no wɔhunu na deɛ wɔntee da no wɔte aseɛ
hwan na wagye yɛn asɛnka no adie na awurade basa no hwan so na ada adie ama no ahunu
na ɔfifirii sɛ duforɔ n anim sɛ asase pɛsɛɛ mu nhini ɔnni esu anaa animuonyam a ɛbɛma yɛahwɛ no na ɔnni ahoɔfɛ a ɛbɛma yɛn ani agye ne ho
wɔbuu no animtia na nnipa poo no ɔyɛ onipa a ɔhunuu ayayadeɛ na ɔnim yadeɛ na wɔbuu no animtia sɛ obi a nnipa yi wɔn ani hunta no na yɛammu no hwee
ampa yɛn nyarewa no ɔno na wafa na yɛn ayayadeɛ nso wasoa na yɛn deɛ yɛbuu no sɛ deɛ wɔahwe no deɛ onyankopɔn aka no de no ahyɛ amaneɛ mu
na ɔno deɛ yɛn mmarato nti na wɔpiraa no yɛn amumuyɛ nti na wɔdwerɛɛ no yɛn asomdwoeɛ ho asotwe daa ne so na ne mmaa ntampeɛ na wɔde asa yɛn yadeɛ
yɛn nyinaa wowɔɔ ntwɛtwɛdɛ sɛ nnwan yɛdanedanee fefaa yɛn akwan so na awurade maa yɛn nyinaa amumuyɛ kɔhwee ne so
wɔhyɛɛ no aniɛyaa na wɔpiraa no nanso ɔno deɛ wammue n ano sɛ adwammaa a wɔde no rekɔ akɔkum no sɛ odwanten a watɔ ne ho nwitwitwafoɔ anim mum no saa no wammue n ano
wɔde ahodwan ne atemmuo yii no kɔe ne berɛsofoɔ nso hwan na ɔdwenee ho sɛ wɔahwim no afiri ateasefoɔ asase so korɔ na me man mmarato nti na wɔbobɔɔ no
na wɔmaa ne damena fraa abɔnefoɔ ne ɔdefoɔ deɛ mu wɔ ne wuo mu nanso wanni abɔnefosɛm na nnaadaa nni n anomu
na ɛyɛɛ awurade pɛ sɛ ɔdwerɛ no na ɔbɔɔ no yadeɛ sɛ ɔnya de ne kra to hɔ yɛ asodie afɔdeɛ a ɔbɛhunu asefoɔ ne nna bɛware na deɛ ɛyɛ awurade pɛ bɛyɛ yie wɔ ne nsam
ɔbɛhunu ne kra brɛ no ho adeɛ amee ne hunu mu na m akoa teneneeni no bɛnya tenenee ama nnipa pii na ɔno ara afa wɔn amumuyɛ nso asoa
saa nti mɛkyɛ adeɛ mu mama no nnipa bebree mu na ɔne ahoɔdenfoɔ akyɛ asadeɛ ɛfiri sɛ ɔde ne kra too hɔ maa owuo na wɔabu no afra mmaratofoɔ mu nso ɔno na wasoa nnipa bebree bɔne na wadi ama mmaratofoɔ
to dwom wo bonini a woanwoɔ to anigyeɛ dwom na fa ahosan team wo a wonkyem mma na onnibie mma bɛdɔɔso asene deɛ ɔwɔ kunu mma awurade na ɔseɛ
ma wo ntomadan mu ntrɛ na wɔntwe wo tenabea ho nkataho no mu nnodo ho ma wo ntampehoma nware na ma wo mpɛɛwa ntintim
na wobɛtrɛtrɛ akɔ nifa ne benkum na w asefoɔ afa amanaman no na woama wɔatenatena nkurofo so
nsuro na w ani renwu nsi wo tiri ase na w anim renkusa na wo werɛ bɛfiri wo mmabaaberɛ mu aniwuo na wo kunayɛ ahohora no worenkae bio
na wo yɛfoɔ ne wo kunu asafo awurade ne ne din na wo gyefoɔ israel kronkronni no wɔfrɛ no asase nyinaa nyankopɔn
na awurade afrɛ wo sɛ ɔbaa a wɔagyaa no na ɔredi honhom mu yea sɛ mmeranteberɛ mu yerɛ a wɔapa no wo nyankopɔn na ɔseɛ
megyaa wo ɛberɛ tiawa bi nanso ayamhyehyeɛ kɛseɛ na mede bɛboa w ano
abufuo mmorosoɔ mu na mede m ani mehuntaa wo kakraa bi nanso mede daa adɔeɛ bɛhu wo mmɔbɔ wo gyefoɔ awurade na ɔseɛ
na yei yɛ me sɛ noa nna no sɛdeɛ mekaa ntam sɛ noa nsuo no mmfa asase so bio no saa ara nso na maka ntam sɛ me bo remfu wo na merenteatea wo bio
na mmepɔ bɛtwe akɔ na nkokoɔ atutu na m adɔeɛ deɛ ɛrentwe mfiri wo so na m asomdwoeɛ apam no rentutu awurade a ne yam hyehye no ma woɔ no na ɔseɛ
o mmɔborɔni a ahum bɔɔ woɔ a wɔnkyekyeree wo werɛ hwɛ me ara mede w aboɔ bɛtoto anintɔnka adubire mu na mede hoa aboɔ mato wo fapem
na mede bogya aboɔ mayeyɛ w abantifi na mede nsramma aboɔ mayɛ w aponkɛseɛ ne w afasuo nyinaa aboɔ afɛfɛ
na wo mma nyinaa bɛyɛ awurade asuafoɔ na wo mma asomdwoeɛ bɛdɔɔso
tenenee mu na w ase bɛtim wo ne nhyɛsoɔ ntam bɛtwe na worensuro na wo ne ahudeɛ nso ntam bɛtwe na ɛremmɛn wo
hwɛ wɔpɛ wo ntɔkwa nso ɛmfiri me deɛ ɔsuae wo soɔ no wo nti ɔbɛhwe ase
hwɛ me na mebɔɔ ɔtomfoɔ a ɔfite gyabidie mu na ɔbɔ akodeɛ sɛdeɛ ne dwuma teɛ na me ara na mebɔɔ ɔsɛefoɔ sɛ ɔnsɛeɛ
akodeɛ biara a wɔbɔ tia woɔ renyɛ yie na tɛkyerɛma biara a ɛbɛsɔre atia wo atemmuo mu no wobɛbu no fɔ ɛno ne awurade nkoa agyapadeɛ ne wɔn tenenee a ɛfiri me no awurade asɛm nie
mommra oo mo a sukɔm de mo nyinaa mommra nsuo ho na mo a monni sika no mommra mmɛtɔ na monni mommra mmɛtɔ nsa ne nufosuo ɛnyɛ sika na wɔde tɔ na ɛnni boɔ nso
adɛn na mokari sika gye deɛ ɛnyɛ aduane ne mo brɛ so adeɛ tɔ deɛ ɛmmee mo montie me ɛ monni nnepa na sradeduane nyɛ mo kra dɛ
monyɛ aso ɛ na mommra me nkyɛn montie na mo kra nnya nkwa na me ne mo bɛpam daa apam dawid adɔeɛyɛdeɛ a ɛsi hɔ pintinn no
hwɛ mede no mayɛ aman danseni aman safohene ne mmarahyɛni
hwɛ wobɛfrɛ ɔman a wonni wɔn aba na aman a wɔnni woɔ no de mmirika bɛba wo nkyɛn awurade wo nyankopɔn nti ne israel kronkronni no nti ɛfiri sɛ wahyɛ wo animuonyam
monhwehwɛ awurade berɛ a ɔma wɔhu no no momfrɛ no berɛ a ɔbɛn no
ma ɔbɔnefoɔ nnane ne kwan nnya na onipa huhuo nnane n adwene nnya na ɔnsane mmra awurade nkyɛn na ne yam bɛhyehye no ama no ne yɛn nyankopɔn no nkyɛn na ne fakyɛ a ɔde bɛkyɛ dɔɔso
na ɛnyɛ m adwene ne mo adwene na ɛnyɛ mo akwan ne m akwan awurade asɛm nie
na sɛdeɛ ɔsoro korɔn sene asase no saa ara na m akwan korɔn sene mo akwan na m adwene nso sene mo adwene
na sɛdeɛ osuo ne sukyerɛmma firi soro gu fam na ɛnsane nkɔ hɔ bio gye sɛ ɛfɔ asase ansa ma no ba aduane na ɛso aba na ɛde aba ma ogufoɔ ne aduane ma odifoɔ no
saa ara na m asɛm a ɛfiri m anomu bɛyɛ ɛrensane mma me nkyɛn kwa na mmom gye sɛ ɛyɛ deɛ mepɛ na ɛwie deɛ enti a mesomaa no no
na anigyeɛ na mode bɛfiri akorɔ na wɔde asomdwoeɛ agya mo kwan mo nti mmepɔ ne nkokoɔ bɛto anigyeɛ dwom prɛko pɛ na wiram nnua nyinaa abobɔ wɔn nsam
pepeaa bɛfifiri asi nkasɛɛ ananmu na ohwamdua bɛfifiri akraateɛ ananmu na ɛbɛyɛ din ama awurade ne daa nsɛnkyerɛnneɛ a wɔrentwa ntwene
sɛ awurade seɛ nie monni atemmuo so na monyɛ adetenenee na me nkwagyeɛ reyɛ aba na wɔrebɛyi me nkwagyeɛ adi
nhyira ne ɔdasani a ɔyɛ yei ne onipa ba a ɔkura mu no deɛ ɔdi homeda a ɔngu ho fi na ɔhwɛ ne nsa na anyɛ bɔne biara no
na ɔnanani a ɔde ne ho abɛbata awurade ho no mma no nnka sɛ tuo na awurade bɛtu me afiri ne man mu na mma ayitotoni nso nnka sɛ hwɛ me deɛ meyɛ duawuiɛ
na sɛ awurade ka nie ayitotofoɔ a wɔdi me homeda na wɔyi adeɛ a ɛsɔ m ani na wɔkura m apam mu no
mɛma wɔn me fie ne m afasuo mu nkaeɛ dum ne din a ɛyɛ sene mmabanin ne mmammaa daa din a wɔrentwa ntwene na mede bɛma wɔn
na ananafoɔ a wɔabɛbata awurade ho sɛ wɔresom no na wɔadɔ awurade din na wɔabɛyɛ no nkoa no obiara a ɔdi homeda a ɔngu ho fi ne wɔn a wɔkura n apam mu no
mede wɔn bɛba me bepɔ kronkron no so na mama wɔn ani agye me mpaebɔ fie wɔn hyeɛ afɔdeɛ ne wɔn kum afɔdeɛ bɛsɔ m ani m afɔrebukyia so na me fie no wɔbɛfrɛ no mpaebɔ fie ama aman nyinaa
awurade nyankopɔn a ɔboa israel adamfikyi ano no asɛm nie mɛkɔ so maboa nnipa ano mapae wɔn a wɔaboa wɔn ano no so
wiram mmoadoma nyinaa mommra mmɛdidi hamham kwaeɛ mu mmoadoma nyinaa
n awɛmfoɔ yɛ anifirafoɔ wɔn nyinaa nnim de wɔn nyinaa yɛ akraman mum wɔntumi mmobɔ mu wɔyɛ nnamukasafoɔ deda hɔ pɛ nna
na akraman no yɛ adufudepɛfoɔ sɛ wɔnnim ɔmeeɛ nnwanhwɛfoɔ no nso nni nhunumu wɔn nyinaa adanedane wɔn ani akyerɛkyerɛ wɔn akwan so obiara hwehwɛ ne mfasoɔ obiara biara
wɔka sɛ mommra momma yɛnkɔ nkɔfa nsa na yɛnwe nsaden na ɔkyena bɛyɛ sɛ nnɛ ɛbɛso aboro so pii
ɔteneneeni yera na obiara mfa nhyɛ n akoma mu na wɔfa mmarima pa kɔ a obiara nteaseɛ sɛ bɔne a ɛbɛba no anim na wɔyi teneneeni no firi korɔ
ɔkɔ asomdwoeɛ mu wɔhome wɔn nnaeɛ so wɔn a wɔnante wɔn teeyɛ mu no
na mo deɛ montwe mmra ha ɔbaabayifoɔ mma ɔwaresɛefoɔ ne odwamamfoɔ asefoɔ
hwan ho na mogorɔ hwan so na motrɛtrɛ mo anomu na motwe mo tɛkyerɛma mu yi ɛno ɛnyɛ mmarato ne atorofoɔ mma ne mo anaa
mo a mo ani so yɛ hyeɛ abosonnua no ho nnua frɔmfrɔm nyinaa ase na mokunkumm mo mmɔfra asubonhwa mu abotan mpaepaeɛ ase
asubonhwa mu aboɔ torotoro mu na wo kyɛfa wɔ ɛno ɛno ne wo kyɛfa nso ɛno so na wohwiee ahwiesa na wode ayɛyɛdeɛ guiɛ yeinom so na me bo bɛdwo anaa
bepɔ sorɔnsorɔn a ɛkorɔn so na wotoo wo mpa ɛhɔ ara nso na woforo kɔ kɔbɔɔ afɔdeɛ
na wode wo nkaeɛ adeɛ no sii ɛpono ne aponnwa mu na wofirii m akyi kɔyii wo nnaeɛ so foroe na wobaee mu na wo ne wɔn dii deɛ wobɛgye wɔn no ano wopɛɛ wɔne wo nna na wohunuu wɔn adagya mu
na wode ngo tuu kwan de kɔmaa molek anaasɛ ɔhene na womaa wo nnuhwam dɔɔso na wosomaa w abɔfoɔ akyirikyiri na wobrɛɛ wo ho ase kɔɔ asamando
wo kwan tentene no nti wobrɛe nanso woanka sɛ mfasoɔ biara nni so wonyaa wo nsam akwanhosan nti anyɛ wo ya
na hwan nti na w akoma tuiɛ na wosuroeɛ na wodii atorɔ na woankae me amfa anhyɛ w akoma mu yi me deɛ ɛnyɛ komm a mefiri tete mayɛ nti na wonsuro me yi anaa
mɛka wo tenenee ne wo nneyɛɛ makyerɛ nso ɛrenyɛ wo mfasoɔ biara
woteam a ma w abosompem a woaprapra aboa ano no nnye wo na mframa bɛsoa wɔn nyinaa akɔ ohuo bɛfa wɔn kɔ na deɛ ɔdwane bɛtoa me no bɛnya asase no adi na wanya me bepɔ kronkron no atena so
na wɔbɛka sɛ montu ngu so montu ngu so mommɔ kwan monyi akwansideɛ mfiri me man kwan mu
na sɛ deɛ ɔkorɔn na wɔama no soɔ deɛ ɔte hɔ daa na ne din yɛ kronkron no seɛ nie mete soro ne deɛ ɛhɔ yɛ kronkron ne deɛ wabubuo na ne honhom brɛ aseɛ no nkyɛn nso sɛ mɛma ahobrɛasefoɔ honhom anya nkwa na mama wɔn a wɔabubu wɔn no akoma anya nkwa
na merenham menkɔsi daa na me bo remfu daa ɛfiri sɛ honhom no firi me hɔ na me na mayɛ ahome
n anibereɛ a ɛyɛ amumuyɛ nti na me bo fuiɛ na mehwee no mehuntae na me bo fui nanso ɔkɔɔ so sanee n akyi faa n akoma kwan so
mahunu n akwan nso mɛsa no yadeɛ na mɛkyerɛ no kwan na masane makyekyere ne werɛ na mabɔ anofafa so aba ama n abooboodifoɔ
asomdwoeɛ asomdwoeɛ nka deɛ ɔwɔ akyirikyiri ne deɛ ɔbɛn awurade na ɔseɛ na mɛsa no yadeɛ
na abɔnefoɔ te sɛ ɛpo a ɛhuru kukukuku na ɛntumi nyɛ komm na emu nsuo pu atɛkyɛ ne dɔteɛ gu
asomdwoeɛ nni hɔ mma abɔnefoɔ me nyankopɔn na ɔseɛ
team denden nnodo ho ma wo nne so sɛ totorobɛnto na ka me man mmarato ne yakob fie bɔne kyerɛ wɔn
ɛwom wɔhwehwɛ me da biara na wɔpɛ sɛ wɔhunu m akwan sɛ gyama wɔyɛ ɔman bi a wɔdi asɛntenenee na wɔnnyaa wɔn nyankopɔn ahyɛdeɛ no wɔbisa me hɔ asɛntenenee wɔpɛ sɛ wɔpinkyɛ onyankopɔn
wɔka sɛ adɛn nti na yɛdi mmuada na wonhunu yɛbrɛ yɛn kra ase na wonnim yi hwɛ mo abuada da no moyɛ deɛ mo ara mopɛ na moteetee mo adwumayɛfoɔ nyinaa
hwɛ ɔham ne ntɔkwa mu na mode di mmuada na mobɔ kuturuku atirimuɔden so ɛnyɛ mo nnɛ yi mmuada yi na ɛbɛma wɔate mo nne wɔ soro
sɛdeɛ mmuada a mɛpɛ no ɛda a onipa brɛ ne kra ase no teɛ nie sɛ obi si ne tiri ase sɛ mmɛwa na ɔsɛ ayitoma ne nso da so a yei na wofrɛ no abuadadie ne da a ɛsɔ awurade ani yi anaa
ɛnyɛ yei ne abuadadie a mepɛ sɛ mobɛsanesane abɔnefoɔ apɔ ahotiri kɔnnua nhoma ama wɔn a wɔhom wɔn soɔ no afa wɔn ho akɔdie na moabubu kɔnnua nyinaa
ɛnyɛ yei nso sɛ wobubu wo paanoo ma deɛ ɛkɔm de no di bi na wode mmɔborɔfoɔ adamfikyi ba wo fie sɛ wohunu dagyani a wokata ne ho na womfa wo ho nhunta wo honam mu nnipa
ɛno na wo hann bɛpue sɛ adekyeeɛ na w akwahosan afefɛ ntɛm wo tenenee bɛdi w anim na awurade animuonyam abɔ wo kyidɔm
ɛno na wobɛfrɛ na awurade bɛbua wobɛteam na ɔbɛka sɛ menie sɛ woyi kɔnnua firi wo mu nsateaa tene ne ahuhukasa
na wode deɛ wo kra pɛ ma deɛ ɛkɔm de no na woma ɔkra a ɔyɛ mmɔborɔ no mee a ɛno deɛ wo hann bɛpue sum mu na wo kusuu bɛyɛ sɛ awia ketee
na awurade bɛkyerɛ wo kwan daa nyinaa na ɔde nnepa amee wo kra na wahyɛ wo nnompe mu den na woayɛ sɛ turo a nsuo sene wɔ mu ne nsuo aniwa a emu nsuo nni hwammɔ
na wo mufoɔ bɛkyekyere tete akurofo wobɛma awoɔ ntoatoasoɔ ahodoɔ fapem agyina na wɔafrɛ wo ɔpamago deɛ ɔtoto akwan sɛ nnipa ntena hɔ
sɛ wosianka wo nan homeda na me da kronkron no woanyɛ deɛ wo pɛ na wofrɛ me homeda sɛ anigyedeɛ ne awurade da kronkron no sɛ da a ɛsɛ anidie na wodi no ni na woamfa wo ara w akwan so na woanyɛ deɛ wo ara wo pɛ na woankeka nsɛm hunu a
ɛnna w ani bɛgye awurade ho na mɛma woafa asase so sorɔnsorɔnbea so na mɛma woadi w agya yakob agyapadeɛ no ɛfiri sɛ awurade ano na aka
hwɛ awurade nsa nyɛ tiaa a ɛnso ɔgyeɛ na n aso mu nyɛ den a ɛrente asɛm
na mmom mo amumuyɛ ne deɛ ɛma mo ne mo nyankopɔn ntam ateteɛ na mo bɔne na akata n ani afiri mo ho a enti ɔntie
na mogya akeka mo nsam na amumuyɛ agu mo nsateaa ho fi mo ano keka atorosɛm mo tɛkyerɛma woro nkontompo
obiara nsaman asɛntenenee so na obiara nsaman wɔ nokorɛ asɛm ho wɔde wɔn ho to nsɛnhunu so na wɔka nsɛnhuhuo wɔnyinsɛn bɔne na wɔwo mmusuo
wɔhwane ɔkyerebene nkosua na wɔnwono ananse ntentan deɛ ɔdi wɔn nkosua wu na wɔtia bi so a ɛpae ahuritia
wɔn ntentan no renyɛ atadeɛ na nnipa remfa deɛ wɔyɛ no nkata wɔn ho wɔn nnwuma yɛ abusudwuma na akakabensɛm wɔ wɔn nsam
wɔn nan tutu mmirika kɔyɛ bɔne na wɔyɛ ntɛm kɔhwie mogya a ɛdi bem gu wɔn adwene yɛ abusudwene ɔsɛeɛ ne obubuo wɔ wɔn atempɔn ho
asomdwoeɛ kwan deɛ wɔnnim na atɛntenenee nni wɔn akwan mu wɔayɛ wɔn akwan nkontonkyi obiara a ɔfa soɔ nnim asomdwoeɛ
enti na atemmuo ne yɛn ntam awareɛ na tenenee nso nto yɛn no yɛtwɛn hann na hwɛ esum nie ne ɔhyerɛn nso na sum kabii mu na yɛnam
yɛkeka ɔfasuo ho sɛ anifirafoɔ na yɛkeka sɛ wɔn a wɔnni ani yɛsunti awia ketee sɛ kusuu mu yɛhinhim ahoɔdenfoɔ mu sɛ awufoɔ
yɛn nyinaa pɔ so sɛ asisire na yɛsi apini sɛ mmuburo yɛtwɛn atemmuo nso ebi nni hɔ ne nkwagyeɛ na ɛne yɛn ntam ware
na yɛn mmarato dɔɔso w anim na yɛn bɔne di adanseɛ tia yɛn na yɛn mmarato da yɛn anim na yɛn amumuyɛ nso yɛnim
yɛato awurade mmara atwa no nkontompo na yɛapa yɛn nyankopɔn akyi yɛkasa nhyɛsoɔ ne atuateɛ kasa yɛsusu atorosɛm wɔ akoma mu na yɛka
na wɔadane atemmuo ani na tenenee akɔgyina akyirikyiri na nokorɛ ahwe ase edwam na deɛ ɛtene ntumi mma mu
na nokorɛ ayɛ adeɛ a ɛho yɛ na na deɛ ɔtwe ne ho firi bɔne ho no wɔfom no fa na awurade hunui na ansɔ n ani sɛ atemmuo biara nni hɔ
na ɔhunuu sɛ ɔbarima biara nni hɔ na ɛyɛɛ no nwanwa sɛ ɔkamafoɔ biara nni hɔ ɛnna ne basa gyee no na ne tenenee wowaa no
na ɔhyɛɛ tenenee sɛ nkataboɔ na nkwagyeɛ dadeɛ kyɛ hyɛɛ ne ti na ɔhyɛɛ aweretɔ atadeɛ kataa ne ho na ɔfiraa aweretɔ sɛ ntoma
sɛ wɔyɛeɛ no saa ara na ɔbɛhyɛ wɔn ananmu de abufuhyeɛ ama n ahohiahiafoɔ ne akatua ama n atamfo nsuano aman nso ɔde akatua bɛhyɛ wɔn ananmu
na wɔbɛsuro awurade din afiri atɔeɛ ne n animuonyam afiri owia puebea na ɔbɛba sɛ asuo a ano yɛ den a awurade ahum de reba
na ɔbɛba sɛ ɔgyefoɔ ama sion ne yakob mu wɔn a wɔsane firi mmarato mu no awurade asɛm nie
na me deɛ yei ne me ne wɔn apam no awurade na ɔseɛ me honhom a ɛwɔ wo soɔ no ne me nsɛm a mede mahyɛ w anomu no ɛremfiri w anomu ne w asefoɔ anomu ne w asefoɔ asefoɔ anomu awurade na ɔseɛ ɛfiri sesɛɛ de bɛkɔ akɔsi daa
sɔre hyerɛn na wo hann aba na awurade animuonyam apue wo so
na hwɛ esum bɛkata asase so na esum kabii akata aman so nanso awurade bɛpue wo so na n animuonyam abɛda adi wo so
na amanaman bɛnante aba wo hann no ho na ahemfo aba hyerɛn a apue wo soɔ no ho
ma w ani so hwɛ wo ho hyia na hwɛ wɔn nyinaa aboa ano reba wo nkyɛn wo mmabanin firi akyirikyiri reba na wo mmammaa nso wɔturu wɔn wɔn nkyɛn mu reba
ɛno na wobɛhunu na w anim ate w akoma de ahosɛpɛ bɛdi ahurisie ɛfiri sɛ ɛpo ahonyadeɛ dodoɔ redane abɛyɛ wo deɛ amanaman ahodeɛ reba wo nkyɛn
yoma manyamanya bɛkata wo so midian ne efa yomaforɔ no wɔn nyinaa firi seba reba sika ne ohwamfufuo na wɔsoso na wɔbɛka awurade ayeyie
wɔbɛboa kedar nnwankuo nyinaa ano abrɛ wo nebaiot adwennini bɛsom wo wɔde anisɔ bɛforo m afɔrebukyia na mɛhyɛ m animuonyam fie no animuonyam
hwannom ne yeinom a wɔtu sɛ mununkum ne mmuburo a wɔba wɔn buo mu yi
aane me na mpoano aman bɛtwɛn me na tarsis ahyɛn na ɛbɛdi kan na wɔde wo mma firi akyirikyiri aba a wɔn dwetɛ ne wɔn sika ka wɔn ho wɔde rebrɛ awurade wo nyankopɔn din ne israel kronkronni no ɛfiri sɛ ɔno na wahyɛ wo animuonyam
na ananafoɔ bɛto w afasuo na wɔn ahemfo asom wo na m abufuo mu na mehwee woɔ na m adɔeɛyɛ mu na mahu wo mmɔbɔ
na wo kuro apono ano bɛda hɔ daa wɔrentoto mu awia ne anadwo na nkurɔfoɔ de amanaman ahonyadeɛ abrɛ wo a wɔn ahemfo di wɔn anim
na ɔman ne ahennie a ɛrensom woɔ no bɛgu na saa aman no sɛeɛ na wɔbɛsɛe wɔn pasaa
lebanon animuonyam bɛba wo nkyɛn ne pepeaa sɛsɛ ne kwabɔhorɔ bɛbom ahyehyɛ me kronkronbea hɔ na mɛhyɛ me nantiabea animuonyam
na wo nhyɛsofoɔ mma de akotoakotoɔ bɛba wo nkyɛn na wɔn a wɔbuu wo animtia nyinaa bɛba abɛbum wo nan ase na wɔafrɛ wo awurade kuro israel kronkronni no sion
deɛ anka wɔgya woɔ na wɔtane woɔ na obiara biara mfa wo mu no mɛma wo ayɛ kɛseɛ na mayɛ wo awoɔ ntoatoasoɔ a ɛdidi soɔ anigyedeɛ
na wobɛnum amanaman nufoɔ na woanum ahemfo mpokua na woahunu sɛ me awurade mene w agyenkwa ne wo gyefoɔ yakob tumfoɔ no
kɔbere ananmu na mede sika bɛsi maba na dadeɛ ananmu na mede dwetɛ bɛsi maba na kɔbere mfrafraeɛ asi nnua ananmu na dadeɛ asi aboɔ ananmu na mɛma asomdwoeɛ adi wo so panin ahwɛ wo na mede tenenee mayɛ wo kafoɔ
wɔrente nhyɛsoɔ nka w asase so bio wɔrente ɔsɛeɛ ne bubuo nka w ahyeɛ mu na wobɛfrɛ w afasuo nkwagyeɛ ne wo kuro apono nso ayeyie
ɛnyɛ owia na ɛbɛyɛ wo hann awia bio na ɔhyerɛn nso ɛnyɛ ɔsrane na ɛbɛharan ama wo anadwo na mmom awurade na ɔbɛyɛ wo daa hann na wo nyankopɔn ayɛ w animuonyam
wo wia rentɔ bio na wo srane nso renwu na awurade bɛyɛ wo daa hann na w abooboodie nna awie sa
na wo man deɛ wɔn nyinaa bɛyɛ teneneefoɔ wɔbɛdi asase no so akɔsi daa wɔbɛyɛ me tɛdua duban a afefɛ me nsa ano adwuma a ɛhyɛ me animuonyam
deɛ ɔsua koraa no bɛdane abusua na akumaa koraa adane ɔman a ɛyɛ den me awurade mɛyɛ no ntɛm ne berɛ mu
awurade nyankopɔn honhom wɔ me so ɛfiri sɛ awurade asra me ngo sɛ menka asɛmpa menkyerɛ amanehunufoɔ wasoma me sɛ memmɛkyekyere wɔn a wɔn akoma abubuo werɛ mempae ahofadie menkyerɛ nnommum ne nneduadan bue menkyerɛ apokyerɛfoɔ
na mempae awurade anisɔ afe ne yɛn nyankopɔn aweretɔ da no menkyekyere abooboodifoɔ nyinaa werɛ
menhyehyɛ sion abooboodifoɔ memma wɔnnɛnso nsi nso mu da ananmu memma wɔn anika ngo nsi abooboo ananmu memma wɔn ayeyie ntadeɛ nsi honhom a watɔ bera ananmu na wɔmfrɛ wɔn tenenee nnua awurade tɛ nnua a ɛhyɛ no animuonyam
na wɔbɛkyekyere tete akurofo ama akanefoɔ amamfo so agyina na wɔayɛ nkuro agoago ne awoɔ ntoatoasoɔ amamfo no foforɔ
na ahɔhoɔ bɛgyina ahwɛ mo nnwan na ananafoɔ ayeyɛ mo akuafoɔ ne mo turoyɛfoɔ
na mo deɛ wɔbɛfrɛ mo awurade asɔfoɔ na wɔase mo sɛ yɛn nyankopɔn asomfo mobɛdi amanaman ahonyadeɛ na wɔn adedodoɔ mu na mobɛhoahoa mo ho
mo aniwuo no ananmu mobɛnya mmɔho na ahohora ananmu mobɛdi mo kyɛfa ho ahurisie ɛno nti mobɛnya mmɔho mo asase so daa anigyeɛ bɛyɛ mo dea
na me awurade medɔ atemmuo mekyiri atirimuɔden ne adwotwa na mɛtua wɔn ka nokorɛ mu na me ne wɔn apam daa apam
na wɔbɛhunu wɔn asefoɔ amanaman mu ne wɔn mma wɔ aman mu obiara a n ani bɔ wɔn soɔ no bɛhu wɔn sɛ wɔyɛ ɔman a awurade ahyira wɔn
awurade mu na me ho sɛpɛ me na me nyankopɔn mu na me kra di ahurisie ɛfiri sɛ ɔde nkwagyeɛ atadeɛ ahyɛ me ɔde tenenee batakari asi me sɛ ayeforɔkunu a ɔkeka ne ho bɔ n abotire ne ayeforɔ a ɔde ne nnwinneɛ hyehyɛ ne ho
na sɛdeɛ asase ma afifideɛ pue na turo ma deɛ wɔadua mu fifire no saa ara na awurade nyankopɔn bɛma tenenee ne ayeyie afifiri amanaman nyinaa anim
sion nti meremmua m ano na yerusalem nti merenyɛ komm de bɛkɔ akɔsi sɛ ne tenenee bepue sɛdeɛ adekyeeɛ haran na ne nkwagyeɛ adɛre sɛ tɛnee
na amanaman bɛhunu wo bembuo na ahemfo nyinaa ahunu w animuonyam na wɔato wo din foforɔ a awurade ano bɛkyerɛ no
na wobɛyɛ ahokeka abotire awurade nsa mu ne ɔhene abotitene wo nyankopɔn nsam
wɔremfrɛ wo sɛ deɛ wɔagya no bio na w asase nso wɔrense no sɛ afo bio na mmom wɔbɛfrɛ wo sɛ hefsiba hebri no asekyerɛ ne m anisɔ wɔ ne mu ne w asase nso sɛ beula hebri no asekyerɛ ne ɔbaa warefoɔ ɛfiri sɛ awurade ani sɔ wo na w asase nso wɔbɛware no
na sɛdeɛ aberanteɛ ware ababaa no sɛ wo mma bɛware woɔ ne no sɛdeɛ ayeforɔkunu ho sɛpɛ no ayeforɔ ho no saa ara nso na wo nyankopɔn ho bɛsɛpɛ no wo ho
w afasuo so o yerusalem na mede awɛmfoɔ maduadua adekyeeɛ nyinaa ne anadwo nyinaa daa wɔremmua wɔn ano mo a mokae awurade no monnyɛ komm koraa
na mommma no nnye n ahome kɔsi sɛ ɔbɛtoto yerusalem ama no asi hɔ ayɛ ayeyie wɔ asase soɔ
awurade aka ne nifa ne ne tumi basa ho ntam sɛ meremfa w ayuo memma w atamfo nni bio na ananafoɔ mma rennom wo nsa a wobrɛɛ ho no
na wɔn a wɔboa ano na wɔbɛdi ayi awurade ayɛ na wɔn a wɔde ba efie no bɛnom wɔ me kronkronbea abannwa so
monsene monsene mfa kuro apono no mu mommɔ ɔman no kwan montu ngu so montu ngu so nyɛ no tempɔn montase so aboɔ monsi aman no so frankaa
hwɛ awurade ama wɔate akɔduru asase awieeɛ nohoa sɛ monka nkyerɛ sion babaa sɛ hwɛ wo nkwagyeɛ reba hwɛ n akatua ka ne ho na n ananmuhyɛ di n anim
na wɔbɛfrɛ wɔn sɛ ɔman kronkron wɔn a awurade agye wɔn na wo nso wɔbɛfrɛ wo deɛ wɔahwehwɛ n akyiri kwan kuro a wɔannyaa no
hwan ne oyi a ɔfiri edom reba deɛ ne ntadeɛ bere kɔɔ a ɔfiri bosra reba yi oyi a wahuhuru wɔ n aduradeɛ mu na ɔkyea ne tumi kɛseɛ mu yi ɛyɛ me a mereka ahosan akyerɛ otumfoɔ a ɔgye nkwa
adɛn na w aduradeɛ bere sɛɛ na wo ntadeɛ te sɛ nsakyi amena mu tiatiafoɔ deɛ yi
nsa kyi amena no me nko na matiatia mu na aman sofoɔ mu biara nka me ho na matiatia wɔn so m abufuo mu na mewɔɔ wɔn m abufuhyeɛ mu na wɔn mogya abɔ apete me ntadeɛ mu na akeka m aduradeɛ nyinaa mu
na aweretɔ da bi wɔ m akoma mu na me gyeɛ afe no aba
na mehwɛe nso na ɔboafoɔ biara nni hɔ na ɛyɛɛ me nwanwa sɛ obiara nni hɔ a ɔsɔ mu abia enti me ankasa me basa gyee me na m abufuhyeɛ nso sɔɔ me mu abia
na metiatiaa aman so m abufuo mu na memaa wɔboboroe m abufuhyeɛ mu na megyee wɔn nkwa firii wɔn nsam
mɛbɔ awurade adɔeɛ a ɛtim hɔ daa awurade ayeyi no sɛdeɛ awurade ne yɛn adie no nyinaa na maka israel fie yie pii a ɔde ayɛ wɔn no sɛdeɛ n ayamhyehyeɛ ne n adɔeɛyɛ dodoɔ no teɛ no
na ɔse me man ara ne wɔn mma a wɔrenni atorɔ na ɔyɛɛ wɔn agyenkwa
wɔn ahohia nyinaa mu no ne ho hiahiaa no na n anim bɔfoɔ no gyee wɔn ne dɔ ne ne mmɔborɔhunu mu na ɔgyee wɔn na ɔmemaa wɔn so na ɔsoaa wɔn tete nna no nyinaa
na wɔn deɛ wɔtee atua na wɔhyɛɛ ne honhom kronkron no yea enti ɔdanee wɔn ɔtamfoɔ na ɔno ara ne wɔn dii ako
ɛnna ɔkaee tete nna n akoa mose berɛ so ɛhe na deɛ ɔyii nnwan no hwɛfoɔ no firii po mu no wɔ ɛhe na deɛ ɔde ne honhom kronkron sii wɔn mu no wɔ
deɛ ɔmaa n animuonyam basa no dii mose nifa deɛ ɔpaee nsuo mu wɔn anim de gyee daa din faeɛ no
deɛ ɔmaa wɔfaa ebunu mu sɛ ɔpɔnkɔ fa anwea pradada so na wɔanwatire no
awurade honhom maa wɔhomee sɛ mmoa a wɔsiane kɔ bonhwa mu saa na wokyerɛɛ wo man kwan de gyee animuonyam din faeɛ
brɛ w ani ase firi soro na firi wo kronkronyɛ ne w animuonyam tenabea hɔ hwɛ ɛhe na wo ninkuntwe ne wo mmaninneɛ no wɔ w ayamhyehyeɛ ne wo mmɔborɔhunu no afiri me ho
na wo ara wone yɛn agya na abraham nnim yɛn na israel nhu yɛn wo awurade ara ne yɛn agya wo din ne yɛn gyefoɔ firi tete nteredee
o awurade adɛn nti na woma yɛfiri wo kwan so kɔwɔ ntwɛtwɛdɛ na wopirim yɛn akoma na yɛansuro woɔ sane bra wo nkoa nti w agyapadeɛ mmusuakuo no nti
wo man kronkron kuraa wo kronkronbea no kakraa bi yɛn ahohiahiafoɔ atiatia so
yɛadanedane sɛ wɔn a wonnii wɔn so da sɛ wɔn a wɔmfaa wo din ntoo wɔn da
o sɛ wosunsuane ɔsoro mu siane na mmepɔ woso w anim ɛ
sɛ ogya sɔ mmaboa na ogya ma nsuo huru na woama w atamfo ahunu wo din na amanaman ho apopo w anim
woyɛɛ nnoɔma a ɛyɛ hu a na yɛnhwɛɛ anim no wosiane sii fam na mmepɔ wosoo w anim
na ɛfiri tete nteredee wɔntee ɛnkɔɔ obi aso mu ani nso nhunuu sɛ onyankopɔn bi wɔ hɔ a ɔdi ma deɛ n ani da ne soɔ gye wo nko
wohyia deɛ ɔde anigyeɛ di asɛntenenee wɔn a wɔkae wo w akwan soɔ no hwɛ wo bo fui na yɛyɛɛ bɔne na ɛno mu na yɛwɔ dadaada yi na wɔbɛgye yɛn nkwa anaa
na yɛn nyinaa ayɛ sɛ deɛ ne ho nteɛ na yɛn adetenenee nyinaa te sɛ ntomago afiafi na yɛn nyinaa kusa sɛ ahahan na yɛn amumuyɛ soa yɛn kɔ sɛ mframa
na obiara nni hɔ a ɔbɔ wo din na ɔkanyan ne ho sɔ wo mu na woayi w ani ahunta yɛn na yɛn amumuyɛ nti woama yɛayera
na afei o awurade yɛn agya ne wo yɛn deɛ dɔteɛ ne yɛn na wone yɛn nwomfoɔ na wo nsa ano adwuma ne yɛn nyinaa
o awurade mma wo bo mmfu bebree na nkae amumuyɛ nkɔsi daa hwɛ ma w ani mmra so ɛ wo man ne yɛn nyinaa
wo nkuro kronkron adane ɛserɛ so sion adane ɛserɛ so yerusalem ayɛ akurofo
yɛn kronkronyɛ ne yɛn animuonyam fie a yɛn agyanom yii wo emu ayɛ no wɔde gya ahye na yɛn anigyebea nyinaa ayɛ amamfo
yeinom nyinaa mu wobɛhyɛ wo ho so ara awurade wobɛyɛ komm abrɛ yɛn ase koraa
medaa me ho so metwɛn wɔn a wɔammisa m akyiri kwan no na wɔn a wɔanhwehwɛ me no metwɛnee sɛ anka wɔbɛhu me mekaa sɛ menie menie mekyerɛɛ ɔman a wammɔ me din no
mebaee me nsam daa nyinaa mekyerɛɛ ɔman asobrakyefoɔ wɔn a wɔnam ɔkwan a ɛnyɛ so di wɔn adwene akyiri no
ɔman a wɔyi me ahi wɔ m anim daa wɔbobɔ afɔdeɛ nturo mu na wɔhye nnuhwam ntaayaa soɔ
wɔtenatena adamena mu deda nkokoam anadwo wɔdi prakonam na akyiwadeɛ nkwan wɔ wɔn nkwansɛn mu
wɔka sɛ twe wo ho nka me na me ho te sene woɔ no yeinom ne me hwene mu wisie ogya a ɛdɛre daa nyinaa
hwɛ wɔatwerɛ no wɔ m anim merenyɛ komm na mɛtua so ka aane mɛtua so ka agu wɔn kokom
mɛka mo amumuyɛdeɛ ne mo agyanom amumuyɛdeɛ abom atua so ka awurade na ɔseɛ ɛfiri sɛ wɔahye aduhwam wɔ mmepɔ soɔ na wɔasopa me wɔ nkokoɔ soɔ nti mɛsusu wɔn akane nneyɛɛ atua so ka
sɛ awurade seɛ nie sɛdeɛ nsa ba bobe aba esia mu a wɔka sɛ nsɛe no na nhyira wɔ mu no saa ara na me nkoa nti mɛyɛ na mansɛe wɔn nyinaa
na mɛyi asefoɔ afiri yakob mu ne me bepɔ sodifoɔ afiri yuda mu na wɔn a mayi wɔn no bɛdi so na me nkoa atena hɔ
na saron bɛdane nnwankuo adidibea na akor bonhwa no ayɛ anantwie dabea ama me man a wɔhwehwɛ m akyiri kwan no
na mo a mogya awurade na mo werɛ firi me bepɔ kronkron no na moto pono ma siadeɛ bosom na mohyɛ afrasa nkuruwa amama ma hyɛberɛ bosom no
me nso mede mo bɛma afena na wɔakum ɛfiri sɛ mefrɛe na moannye so mekasae na moantie na moyɛɛ deɛ ɛyɛ m ani so bɔne na deɛ mempɛ na moyiiɛ
enti sɛ awurade nyankopɔn seɛ nie hwɛ me nkoa bɛdidi na mo deɛ mobɛdi kɔm hwɛ me nkoa bɛnom na mo deɛ sukɔm bɛde mo hwɛ me nkoa ani bɛgye na mo deɛ mo ani bɛwu
hwɛ me nkoa de akoma pa bɛto ahurisie dwom na mo deɛ mode akoma mu yea bɛteam na mode honhom a abubuo asu yɔɔ
na mobɛgya mo din de ayɛ ntanka ama wɔn a mayi wɔn na awurade nyankopɔn bɛku mo na wato ne nkoa din foforɔ
na ama deɛ ɔhyira ne ho asase no soɔ no ahyira ne ho wɔ nokorɛdie nyankopɔn mu na deɛ ɔka ntam wɔ asase no soɔ no de nokorɛdie nyankopɔn no aka ntam ɛfiri sɛ wɔn werɛ bɛfiri akane amanehunu no na ahunta afiri m anim
na hwɛ merebɔ ɔsoro foforɔ ne asase foforɔ na wɔrenkae kane nnoɔma no na ɛremma adwene mu bio
na mmom momma mo ho nsɛpɛ mo na monni ahurisie daa daa adeɛ a merebɔ no nti na hwɛ merebɔ yerusalem ama no ayɛ ahurisidie ne ne man ama no ayɛ ahosɛpɛ
na mɛdi yerusalem ho ahurisie na me ho asɛpɛ me me man ho na wɔrente esu ne nteateam wɔ mu bio
wɔrenhunu emu abotafowa a ne nna nware bio anaa akɔkoraa a wanwie ne nna die na abɔfra bɛdi mfirinhyia ɔha ansa na wawu na ɔdebɔneyɛni a wadi mfeɛ ɔha no yɛ deɛ wadome no
na wɔbɛsisi adan atena mu na wɔayeyɛ bobe nturo adi mu aba
wɔrensisi adan mma obi ntena mu na wɔrennua mma obi nni na me man nna bɛware ayɛ sɛ dua nna na wɔn a mayi wɔn yi bɛdi wɔn nsa ano adwuma akyɛre
wɔrenyɛ adwumayɛhunu na wɔrenwo mma mma mpatuwuo ɛfiri sɛ wɔyɛ wɔn a awurade ahyira wɔn no asefoɔ wɔne wɔn mma
na wɔnnya mfrɛeɛ no mɛgye so wɔda so rekasa no mɛtie
pataku ne odwammaa bɛdidi faako na gyata awe wira sɛ nantwie na ɔwɔ deɛ dɔteɛ na ɛbɛyɛ n aduane wɔrempira na wɔrensɛe adeɛ bio wɔ me bepɔ kronkron no nyinaa so awurade na ɔseɛ
sɛ awurade seɛ nie ɔsoro yɛ m adwa na asase yɛ me nan ntiasoɔ ɛdan bɛn na mobɛsi ama me na ɛhe na me homebea wɔ
na yeinom nyinaa me nsa na ɛyɛeɛ saa nti yeinom nyinaa yɛ me dea awurade asɛm nie na deɛ mɛhwɛ no nie deɛ ɔbrɛ ne ho aseɛ na ne honhom abubuo na ne ho popo m asɛm ano
deɛ ɔkum nantwie no te sɛ deɛ ɔkum nipa deɛ ɔkum odwan bɔ afɔdeɛ no te sɛ deɛ ɔbu ɔkraman kɔn mu deɛ ɔbɔ aduane afɔdeɛ no te sɛ deɛ ɔde prako mogya ba deɛ ɔhye ohwamfufuo no te sɛ deɛ ɔhyira ohoni wɔn deɛ wɔayi wɔn akwan na wɔn kra ani sɔ wɔn akyiwadeɛ
me nso mɛyi amaneɛ bi mama wɔn na mede deɛ wɔsuro aba wɔn so ɛfiri sɛ mefrɛe na obiara annye so mekasae na wɔantie na wɔyɛɛ m ani so bɔne na deɛ mempɛ no na wɔyiiɛ
montie awurade asɛm mo a n asɛm nti mo ho popoɔ mo nuanom a wɔtane mo a me din nti wɔtu mo no ka sɛ awurade nnya animuonyam na yɛnhunu mo anigyeɛ nanso wɔn na wɔn ani bɛwu
montie oo ɛnne bi firi kuro no mu ɛnne bi firi asɔrefie awurade a ɔtua n atamfo nneyɛɛ so ka no nne
ɔnnya nkyemeeɛ no na wawo awoɔyea nnya nkaa no no na wawo ɔbabarima
hwan na wate yei bi pɛn hwan na wahunu yei bi da wɔkyem wo asase da koro anaasɛ wɔwo ɔman prɛko ɛfiri sɛ awoɔ kaa sion ara pɛ na ɔwoo ne mma
me mɛma wɔabue awotwaa ano na meremma wɔnwo awurade na ɔseɛ anaa me a mema wɔwoɔ no mɛsi ano anaa wo nyankopɔn na ɔseɛ
mo ne yerusalem ani nnye na monni ne ho ahurisie mo a modɔ no nyinaa mo ne ne ho nsɛpɛ mo mo a modi ne ho abooboo nyinaa
na moanum n awerɛkyekyerɛ nufoɔ amee na moafe n animuonyam mmorosoɔ ama mo bo atɔ mo yam
na sɛ awurade seɛ nie hwɛ merekoa yiedie mama no sɛ asubɔnten ne amanaman ahonyadeɛ nso sɛ asutene a ayire na moanom nkyɛnmu na wɔbɛturu mo na wɔagyegye mo anankoroma so
sɛ obi na kyekyere ne werɛ no saa ara na me nso mɛkyekyere mo werɛ na mo werɛ akyekyere wɔ yerusalem
na mobɛhunu na mo akoma ho asɛpɛ no na mo nnompe ayɛ hurohuro sɛ wira frɔmfrɔm na wɔbɛhunu awurade nsa ne nkoa so ne abufuo a emu yɛ den n atamfo so
na hwɛ awurade de ogya ne ne nteaseɛnam a ɛte sɛ ahum bɛba de abufuhyeɛ abɛtua n abufuo so ka na ɔde gyaframa ayɛ n ateatea
na ogya na awurade de bɛbu atɛn na ɔde afena ne honam nyinaa adi na wɔn a awurade bɛhwire wɔn mu bɛdɔɔso
wɔn a wɔte wɔn ho dwira wɔn ho kɔ nturo mu na wɔdi ɔbaakofoɔ a ɔdi mfimfini akyire na wɔdi prakonam ne akyiwadeɛ ne nkura no wɔbɛbom awie sa awurade asɛm nie
na menim wɔn nneyɛɛ ne wɔn adwene na ɛbɛba sɛ mɛboa amanaman ne kasa ahodoɔ nyinaa ano na wɔaba abɛhunu m animuonyam
na mɛyɛ nsɛnkyerɛnneɛ wɔn mu na masoma wɔn mu nnipa a wɔafiri mu afire no akɔ amanaman nkyɛn tarsis put ne lud taduakuntunfoɔ no tubal ne yawan nsuano aman a wɔwɔ akyirikyiri a wɔntee me nka na wɔnhunuu m animuonyam no na wɔakɔka m animuonyam amanaman no mu
na wɔde mo nuanom nyinaa bɛfiri amanaman no nyinaa mu abɛyɛ ayɛyɛdeɛ ama awurade apɔnkɔ so ne nteaseɛnam mu ne asako mu ne mfunumupɔnkɔ ne yoma so aba me bepɔ kronkron yerusalem so awurade na ɔseɛ sɛdeɛ israel mma de aduane afɔdeɛ a ɛwɔ adeɛ a emu teɛ mu ba awurade fie no
na mɛyi wɔn mu binom nso ayɛ asɔfoɔ ne lewifoɔ awurade na ɔseɛ
na sɛdeɛ ɔsoro foforɔ ne asase foforɔ a mɛyɛ no bɛgyina m anim no awurade asɛm nie saa ara na mo asefoɔ ne mo din bɛgyina
na ɛbɛba sɛ ɔsrane foforɔ biara ne homeda biara honam nyinaa bɛba abɛsɔre m anim awurade na ɔseɛ
na wɔbɛfiri adi akɔhwɛ nnipa a wɔato me mmara no afunu a wɔn mu mmoaa renwu da na wɔn gya nso rennum da na wɔbɛyɛ akyiwadeɛ ama honam nyinaa
﻿ hilkia ba yeremia a ɔfiri asɔfoɔ a wɔwɔ anatot benyamin asase soɔ no mu no nsɛm nie
ɔno na awurade asɛm baa ne nkyɛn yudahene yosia a ɔyɛ amon ba berɛ soɔ n ahennie afe a ɛtɔ so dummiɛnsa mu
na ɛbaa yudahene yehoiakim a ɔyɛ yosia ba berɛ so nso de bɛsii yudahene sedekia a ɔyɛ yosia ba afe a ɛtɔ so dubaako awieeɛ de bɛsii yerusalem tuo a wɔtuu wɔn kɔeɛ bosome a ɛtɔ so nnum mu no so
na awurade asɛm baa me nkyɛn sɛ
mennya mennwonoo wo ɔyafunu mu no na menim wo na wonnya mfirii adi mfirii awotwaa mu no na metee wo ho mesii wo odiyifoɔ memaa amanaman
ɛnna mekaa sɛ ao awurade nyankopɔn nokorɛ mennim kasa ɛfiri sɛ meyɛ abɔfra
na awurade ka kyerɛɛ me sɛ nka sɛ meyɛ abɔfra na mmom baabiara a mɛsoma woɔ no kɔ na asɛm biara a mɛka akyerɛ woɔ no ka
nsuro wɔn anim na wo deɛ mɛdi w akyi na mɛgye wo awurade asɛm nie
na awurade tenee ne nsa kaa m ano na awurade ka kyerɛɛ me sɛ afei mede me nsɛm mahyɛ w anomu
hwɛ ɛnnɛ da yi mede wo asi amanaman ne ahennie ahodoɔ so na woatutu na woabubu na woasɛe na woabutu na woasi na woatɛ nso
na awurade asɛm baa me nkyɛn sɛ yeremia ɛdeɛn na wohunu yi na mese mehu sorɔno abaa bi
na awurade ka kyerɛɛ me sɛ woahunu ampa na merekanyan me ho m asɛm ho na mayɛ
na awurade asɛm baa me nkyɛn ne mprenu so sɛ ɛdeɛn na wohunu yi na mese ɛsɛn a ɛrehuru na mehunu na ɛpue atifi fam
na awurade ka kyerɛɛ me sɛ atifi fam nso na mmusuo bɛfiri aba asase no sofoɔ nyinaa soɔ
na hwɛ mɛfrɛ atifi fam ahennie mmusua nyinaa awurade asɛm nie na wɔn nyinaa aba de wɔn adwa abɛsisi yerusalem aponkɛseɛ ano ne n afasuo nyinaa ho ahyia ne yuda nkuro nyinaa ho
na mabu wɔn wɔn bɔne nyinaa ho atɛn sɛ wɔagya me na wɔahye aduhwam ama anyame foforɔ na wɔakoto asɔre wɔn nsa ano nnwuma
enti wo deɛ bɔ w abɔsoɔ na sɔre ka deɛ mɛhyɛ woɔ nyinaa kyerɛ wɔn mma wo ho mmpopo wɔ wɔn anim na mamma wo ho ampopo wɔ wɔn anim
na me deɛ hwɛ ɛnnɛ mede wo mayɛ kuro a ɛyɛ den ne dadeɛ dum ne kɔbere mfrafraeɛ afasuo atia asase nyinaa yuda ahemfo wɔn asafohene wɔn asɔfoɔ ne asase no so nkurɔfoɔ
na wɔne wo bɛdi ako nanso wɔrentumi wo ɛfiri sɛ meka wo ho na mɛgye wo awurade asɛm nie
na awurade asɛm baa me nkyɛn sɛ
kɔ na kɔpae gu yerusalem aso mu sɛ sɛ awurade seɛ nie mekae wo mmabaaberɛ mu adɔeɛ w ayeforɔ berɛ mu dɔ no m akyiri a wodiiɛ wɔ ɛserɛ soɔ asase a wɔnnua so adeɛ no so
israel yɛɛ kronkron maa awurade ɛyɛ ne nnɔbaeɛ mu aduanekan wɔn a wɔdiiɛ nyinaa dii fɔ mmusuo baa wɔn so awurade asɛm nie
montie awurade asɛm o yakob fiefoɔ ne israel fie mmusua nyinaa
awurade seɛ nie bɔne bɛn na mo agyanom hunuu no me ho a enti wɔfirii me ho kɔɔ akyirikyiri na wɔkɔdii ahuhudeɛ akyi na wɔadanedane hunu yi
na wɔanka sɛ awurade a ɔyii yɛn firii misraim asase soɔ na ɔmaa yɛfaa serɛ soɔ nkyɛkyerɛ ne amena asase soɔ pɛsɛɛyɛ ne esum kabii asase soɔ asase a obi mfa soɔ na onipa bi nte soɔ no wɔ hen
na mede mo mebaa turo asase so sɛ monni ɛso aba ne ɛso nnepa nanso mobaeɛ no mobɛguu m asase ho fi na mode m agyapadeɛ yɛɛ akyiwadeɛ
asɔfoɔ no ammisa sɛ ɛhe na awurade wɔ na mmarakyerɛfoɔ no nnim me na ahwɛfoɔ no afom me na adiyifoɔ no nam baal so hyɛɛ nkɔm na wɔdii nnoɔma a ɛho nni mfasoɔ akyi
enti me ne mo da so ham awurade asɛm nie na me ne mo mma mma bɛham
na montwam nkɔ kiprofoɔ nsupɔ so nkɔhwɛ na monsoma nkɔ kedar nkɔpeepee mu yie na monhwɛ sɛ adeɛ a ɛte sei aba hɔ pɛn anaa
ɔman bi asakyera n anyame anyame a wɔnyɛ anyame nanso me man de n animuonyam asesa deɛ ɛho nni mfasoɔ
momma yei nyɛ mo nwanwa ɔsoro ahodwirie ne nketenkete nkuta mo awurade asɛm nie
na bɔne mmienu na me man ayɛ wɔagya me a meyɛ nkwa asutire no sɛ wɔrekɔbɔre mmura a apaepae a ɛntumi nkura nsuo
israel yɛ akoa ɔyɛ efienipa adɛn nti na wadane fomfa adeɛ yi
gyataburuwa bobom na wɔpɔ so wɔ ne so na wɔayɛ n asase amamfo wɔahyehye ne nkuro na obi nte mu
memfis ne tapanes mma nso asɛe w ahenkyɛ
ɛnyɛ wo ara na wode yei baa wo soɔ sɛ wogyaa awurade wo nyankopɔn berɛ a ɔde wo nam ɔkwan no soɔ no
na afei ɛdeɛn na wobɛnya no misraim korɔ mu a enti worekɔ akɔnom nil mu nsuo yi anaasɛ ɛdeɛn na wobɛnya no asiria korɔ mu a enti worekɔ akɔnom eufrate mu nsuo yi
wo bɔne bɛtwe w aso na wo nsaneakyire atwi w anim na hunu na hwɛ sɛ gya a wogyaa awurade wo nyankopɔn ne me ho hu a wonnie no so aba ne awerɛhoɔ awurade asafo awurade asɛm nie
na mefiri teteete na mebubuu wo kɔnnua tetee wo nkyehoma mu na wokaa sɛ merensom ɛfiri sɛ nkokoɔ a ɛkorɔn nyinaa so ne nnua frɔmfrɔm nyinaa ase na woda bɔ adwaman
na me deɛ metɛɛ wo sɛ bobe pa wofiri deɛ ɛyɛ nko ara mu na ɛyɛɛ dɛn na woadane me amannɔne bobe nhoma yi
na mpo sɛ wode dɔw dware na wofa samina ma no dɔɔso a w amumuyɛ yɛ m anim nkekaeɛ ara awurade nyankopɔn asɛm nie
ɛyɛ dɛn na woka sɛ me ho nguu fi baalim akyiri nso mennii hwɛ wo kwan bonhwa no mu hunu deɛ woayɛ yomabereɛ a wagyigya a ɔkontonkonton ne kwan
wura mu afunumu a ɛserɛ so akokwa no a ne kra akɔnnɔ mu ɔsɔ mframa no hwan na ɔbɛsianka no wɔn a wɔhwehwɛ no nyinaa remmrɛ ne bosome mu na wɔbɛhu no
kata wo nan ho na anna hɔ ne wo mene nso na sukɔm anne wo na wo deɛ wokaa sɛ ɔkwa dabi na madɔ ananafoɔ na wɔn akyiri na mɛdie
sɛdeɛ wɔkyere owifoɔ a n ani wuo no saa na israel fie ani bɛwuo wɔn wɔn ahemfo wɔn asafohene ne wɔn asɔfoɔ ne wɔn adiyifoɔ
a wɔka kyerɛ dua sɛ m agya ne wo ne ɔboɔ nso sɛ wo na wowoo me no ɛfiri sɛ wɔadanedane wɔn akyiri akyerɛ me na ɛnyɛ wɔn anim na wɔn amanehunu berɛ mu deɛ wɔka sɛ sɔre na gye yɛn
na ɛhe na w anyame a woyɛ faeɛ no wɔ ma wɔnsɔre sɛ wɔbɛtumi agye wo w amanehunu berɛ mu anaa na sɛdeɛ wo nkuro dodoɔ teɛ no saa ara na w anyame dodoɔ teɛ o yuda
ɛdeɛn nti na monwiinwii tia me mo nyinaa moayɛ me dɔm awurade asɛm nie
kwa ara kwa na mepiraa mo mma wɔannye atenetene mo afena akunkum mo adiyifoɔ sɛ gyata a ɔsɛe adeɛ
mo nnɛɛmma montie awurade asɛm madane ɛserɛ so ama israel anaasɛ asase a aduru sum kabii ɛdeɛn nti na me man ka sɛ yɛafa yɛn ho adi yɛremma wo nkyɛn bio
ababaa werɛ bɛfiri n ahyehyɛdeɛ anaa ayeforɔ werɛ bɛfiri n atadeɛ nanso me man deɛ wɔn werɛ afiri me nna a wɔntumi nkan
hwɛ sɛdeɛ wosiesie wo kwan de pɛ adɔfoɔ ɛno nti nso mmaa bɔne mpo woakyerɛ wɔn w akwan
nso w atadeɛ mmuano mu na wɔhunu ahiafoɔ a wɔdi bem no mogya ɛwom sɛ woanhunu sɛ wɔrebubu adan kɔ mu nanso yeinom nyinaa akyiri no
woka sɛ medi bem ampa ara n abufuo adane afiri me so hwɛ me ne wo bɛdi sɛ woka sɛ menyɛɛ bɔne no nti
hwɛ sɛdeɛ wonenam kwa danedane wo kwan misraim ho nso w ani bɛwu sɛdeɛ w ani wuu asiria ho no
ɛhɔ nso na wobɛfiri aba a wode wo nsa agu wo tire ɛfiri sɛ awurade apa wɔn a wode wo ho to wɔn soɔ no na worenni yie wɔn nkyɛn
awurade se sɛ ɔbarima bi gyae ne yere na ɔfiri ne nkyɛn kɔyɛ ɔbarima foforɔ bi deɛ a ɔbarima no bɛsane akɔ ne nkyɛn bio anaa anka ɛnyɛ efi na ɛbɛka asase no anaa na wo deɛ wo ne adɔfoɔ bebree abɔ adwaman deɛ nanso wobɛsane aba me nkyɛn anaa awurade asɛm nie
ma w ani so kyerɛ nkokoɔ pataa so na hwɛ ɛhe na wonguu wo ho fi akwankyɛn na wote twɛn wɔn sɛ ɛserɛ so arabni na wode w adwamammɔ ne wo nnebɔne agu asase no ho fi
enti asusɔ atwa na bereamporɔsuo ntɔ nanso w anim te sɛ ɔbaa dwamamfoɔ deɛ ara na wonnim aniwuo
afei deɛ womfrɛɛ me sɛ m agya me mmabaaberɛ mu adamfoɔ ne wo
ɔde bɛhyɛ ne yam akɔsi daa anaa ɔbɛfa abufuo akɔsi aseɛ hwɛ woka no saa deɛ nanso woayɛ nnebɔne a wobɛtumi nyinaa
na awurade ka kyerɛɛ me ɔhene yosia berɛ so sɛ woahunu deɛ ɔkobɔfoɔ israel ayɛ yi wakɔ bepɔ biara a ɛkorɔn so ne dua biara a ayɛ frɔmm ase akɔbɔ adwaman wɔ hɔ
na mese ɔyɛ yeinom nyinaa wie a ɔbɛsane aba me nkyɛn nanso wansane na ne nuabaa sansani yuda hunui
ɔhunuu sɛ ɔkobɔfoɔ israel awaresɛeɛ nti na megyae no maa no awaregyaeɛ nwoma deɛ nanso ne nuabaa sansani yuda ansuro na ɔno nso kɔ kɔbɔɔ adwaman
na adwamammɔ a wammu no hwee nti ɔguu asase no ho fi na ɔne ɔboɔ ne dua too awadeɛ
na yei nyinaa mu mpo ne nuabaa kɔnkɔnsani yuda amfa n akoma nyinaa ansane amma me nkyɛn ɔbɛdaadaa me awurade asɛm nie
na awurade ka kyerɛɛ me sɛ ɔkobɔfoɔ israel kra tene sene ɔkɔnkɔnsani yuda
kɔ na kɔpae saa nsɛm yi kyerɛ atifi fam sɛ sane w akyi ɔkobɔfoɔ israel awurade asɛm nie meremmuna menkyerɛ mo bio na ɔdomfoɔ ne me awurade asɛm nie meremfa menhyɛ me yam nkɔsi daa
hunu w amumuyɛ no nko sɛ awurade wo nyankopɔn na woafom no na woakyini aduru ananafoɔ nkyɛn dua biara a ɛyɛ frɔmm ase na me nne deɛ moantie awurade asɛm nie
mma akyirisanfoɔ monsane mmra awurade asɛm nie na mene mo wura na mɛfa mo kuro biara mu ɔbaako na abusua biara mu baanu na mede mo aba sion
na mɛma mo ahwɛfoɔ sɛdeɛ m akoma pɛ na wɔde nhunumu ne nimdeɛ ayɛne mo
na sɛ modɔɔso na mo ase kyene asase no so a saa berɛ no awurade asɛm nie wɔrenka bio sɛ awurade apam adaka na ɛremma akoma mu na wɔrenkae na wɔrenhwehwɛ na wɔrenyɛ bi bio
ɛberɛ no mu na wɔbɛfrɛ yerusalem sɛ awurade ahennwa na amanaman nyinaa abɛhyiam ne nkyɛn ama awurade din wɔ yerusalem na wɔremfa asoɔden nni wɔn akoma bɔne akyi bio
nna no mu na yuda fie ne israel fie bɛbom ananteɛ na wɔafiri atifi fam asase so aba asase a mede memaa wɔn agyanom dii soɔ no so
na mese mede wo bɛsi me mma mu na mede asase a ɛyɛ fɛ amanaman asafo animuonyam apɛgyadeɛ mama wo na mese mobɛfrɛ me sɛ m agya na morensane mfiri m akyiri bio
ampa sɛdeɛ ɔbaa kɔnkɔnsani twa ne dɔfoɔ nkontompo no sɛdeɛ mo israel fie moatwa me nkontompo ne no awurade asɛm nie
wɔte nne bi nkokoɔ pataa so israel mma su ne nkotosrɛ sɛ wɔakonton wɔn kwan wɔn werɛ afiri awurade wɔn nyankopɔn no
monsane mo akyi mma akyirisanfoɔ mɛyɛ mo akyirisan no aduro hwɛ yɛn nie yɛreba wo nkyɛn na wone awurade yɛn nyankopɔn
ampa ara nkokoɔ ne mmepɔ so hooyɛ yɛ ɔkwa ampa ara awurade yɛn nyankopɔn mu na israel nkwagyeɛ wɔ
na aniwudeɛ no amene deɛ yɛn agyanom brɛɛ ho no firi yɛn mmabunu berɛ wɔn nnwan ne wɔn anantwie ne wɔn mmabanin ne wɔn mmammaa
momma yɛnneda yɛn aniwuo mu na yɛn ahohora nkata yɛn so sɛ awurade yɛn nyankopɔn na yɛayɛ no bɔne yɛne yɛn agyanom firi yɛn mmɔfraase de abɛduru nnɛ da yi na yɛantie awurade yɛn nyankopɔn nne
o israel sɛ wosane w akyiri a awurade asɛm nie me nkyɛn na sane bra na sɛ woyi w akyiwadeɛ firi m anim a worenhinhim
na sɛ woka ntam sɛ awurade teasefoɔ nokorɛ mu atemmuo ne tenenee mu a amanaman ahyirahyira wɔn ho wɔ ne mu na ɔno mu wɔahyehyɛ wɔn ho
na sɛdeɛ awurade ka kyerɛ yudafoɔ ne yerusalemfoɔ nie monnɔ asase foforɔ mfa na monngu nwerɛ wɔ mu
montwitwa mo ho twetia mma awurade na monyi mo akoma momonoto yuda mmarima ne yerusalemfoɔ anyɛ saa a m abufuo bɛfiri sɛ ogya abɛhye a obiara nni hɔ a ɔbɛdum no mo nneyɛɛ mu bɔne ntira
monka wɔ yuda momma wɔnte wɔ yerusalem mommɔ din monhyɛne totorobɛnto asase no so monteam mma no nyɛ den na monka sɛ mommoaboa mo ano mma yɛnkɔ nkuro a ɛyɛ den mu
monsi frankaa nkyerɛ sion fam mommɔ mo ho adwaa monnnyina hɔ na adebɔne na merema no afiri atifi fam aba ne ɔsɛeɛ kɛseɛ
gyata bi afiri ne dɔtɔ mu reba na amanaman sɛefoɔ afiri adi watu afiri ne tenabea reba sɛ ɔrebɛyɛ w asase no amamfo na wo nkuro abobɔ a obi nte mu bio
yei nti momfira ayitoma montwa agyaadwo na mommɔ bena denden ɛfiri sɛ awurade abufuhyeɛ no nnane mfirii yɛn so
na ɛbɛba sɛ da no awurade asɛm nie ɔhene ne asafohene akoma bɛtu na asɔfoɔ no ho adwiri wɔn na adiyifoɔ ani so ayɛ wɔn yaa
na mese ao awurade nyankopɔn ampa ara woadi ɔman yi ne yerusalem hwammɔ sɛ woka sɛ asomdwoeɛ bɛba ama mo nanso afena da mene mu
ɛberɛ no mu na wɔbɛka akyerɛ ɔman yi ne yerusalem sɛ mframa a emu yɛ hyeɛ bɛfiri anwea pradada so mpampa so afa me man ababaa kwan so aba ɛnyɛ deɛ ɛbɛpo soɔ anaa deɛ ɛbɛhu soɔ
mframa a emu yɛ den sene saa firi hɔnom ara bɛba ama me afei me na meka atemmusɛm gu wɔn soɔ
hwɛ ɔreforo aba sɛ mununkum na ne nteaseɛnam te sɛ mframa a ɛdi kyinhyia n apɔnkɔ ho yɛ hare sene akɔdeɛ yɛnnue na yɛawie sɛe
hohoro w akoma ho firi bɔne mu o yerusalem na wɔagye wo da bɛn na w abusudwene ntena wo mu nkɔsie
na obi nne team firi dan na ɔma wɔte mmusuo nka firi efraim bepɔ so
mommɔ amanaman no kɔkɔ sɛ ɔreba momma wɔnte wɔ yerusalem atɛfoɔ firi akyirikyiri asase so reba na wɔrebɛma wɔn nne so yuda nkuro so
wɔasɔre atia no atwa ne ho ahyia sɛ mfuo awɛmfoɔ ɛfiri sɛ wate me so atua awurade asɛm nie
wo kwan ne wo nneyɛɛ na ama yeinom aba wo soɔ yei ne w atemmuo na ɛyɛ nwono na ɛduru w akoma mu pɛɛ
me yam hyehye me me yam hyehye me merebrɛ yea mu o m akoma afasuo mu m akoma pere me mentumi memmua m ano ɛfiri sɛ mete totorobɛntohyɛn ɔko mu sebɔ
abuo bɔ abuo so asase no nyinaa asɛe mpofirim na me ntomadan asɛe me ntwamutam asɛe amonom
ɛnkɔsi da bɛn na menhunu frankaa na mente totorobɛntohyɛn
ɛfiri sɛ me man agyimi wɔnnim me wɔyɛ mma nkwaseafoɔ na wɔnni nhunumu wɔyɛ bɔne ho anyansafoɔ na papayɛ deɛ wɔnnim
mehwɛɛ asase na hwɛ na ɛyɛ sakasaka ne amamfo na mehwɛɛ ɔsoro na ne hann nni hɔ
mehwɛɛ mmepɔ na hwɛ na ɛrewoso na nkokoɔ nyinaa rehinhim
mehwɛe na hwɛ na onipa biara nni hɔ na ewiem nnomaa nyinaa atutu kɔ
mehwɛe na hwɛ na mfuo adanedane anwea pradada na ɛso nkuro nyinaa abubu awurade anim n abufuo a emu yɛ hyeɛ no anim
na sɛ awurade seɛ nie asase no nyinaa bɛdane amamfo nso wie deɛ merenwie no sɛe
ɛno nti na asase di abooboo na ɔsoro biri tumm wɔ soɔ ɛfiri sɛ maka mabɔ me tirim na merennu me ho na merensane memfiri ho
apɔnkɔfoɔ ne agyantofoɔ kitikitiyɛ nti kuro no nyinaa dwane wɔhyɛnehyɛne adɔtɔ mu na wɔforo abotan nkuro nyinaa adeda mpan na obiara nte mu bio
na wo nso wo a wɔasɛe woɔ yi worekyerɛ sɛn ni na wofira tam kɔkɔɔ na wode sika ahyehyɛdeɛ hyehyɛ wo ho na wode adubire keka w ani yi ɔkwa ara kwa na wohyehyɛ wo ho fɛfɛɛfɛ adɔfo apo wo wɔrepɛ wo aku wo
na metee nne a ɛte sɛ ɔbaa a ɔreko awoɔ deɛ ahohiahia a ɛte sɛ ɔbaa a ɔrebone awoɔ deɛ sion babaa nne ɔsi apini ɔtrɛ ne nsam sɛ mennue na me kra atɔ awudifoɔ nsam piti
montu mmirika nkyini yerusalem mmorɔno so na monhwɛ ɛ na monhunu na monhwehwɛ ne mmɔntene so sɛ mobɛhunu onipa bi sɛ obi wɔ hɔ a ɔdi asɛntenenee na ɔhwehwɛ nokorɛ na memfa nkyɛ no
ɛwom sɛ wɔka sɛ sɛ awurade te aseɛ yi deɛ nanso ntam hunu na wɔkeka
o awurade w ani nsa nokorɛ anaa wobobɔ wɔn nanso wɔnte yea biara wodwɛre wɔn nanso wɔpo atenetene wɔahyɛ wɔn anim den sene ɔbotan na wɔmpɛ sɛ wɔnu wɔn ho
ɛnna mese yeinom yɛ mmɔborɔfoɔ nkwaseafoɔ ne wɔn ɛfiri sɛ wɔnnim awurade kwan ne wɔn nyankopɔn mmara
mɛkɔ nnipa akɛseɛ nkyɛn makɔkasa akyerɛ wɔn ɛfiri sɛ wɔn na wɔnim awurade kwan ne wɔn nyankopɔn mmara no nanso wɔn nyinaa abubu kɔnnua no atete nkyehoma no mu
saa nti kwaeɛ mu gyata bɛkum wɔn anwea pradada so pataku bɛsɛe wɔn ɔsebɔ rewɛn wɔn nkuro ho obiara a ɔbɛfiri adie no wɔbɛtete no asinasini na wɔn mmarato dɔɔso na wɔn akyirisan no so
yei deɛ ɛbɛyɛ dɛn na mede bɛkyɛ woɔ wo mma agya me na wɔkeka wɔn a wɔnyɛ anyame ntam na mema wɔmee mpo a wɔsɛe awadeɛ ara na wɔbɔ yuu kɔ nnwamamfoɔ fie
wɔte sɛ apɔnkɔnini abrane a wɔkɔ anwan wɔpore wɔn hwene mu wɔ wɔn mfɛfoɔ yerenom ho
merentua yeinom so ka anaa awurade asɛm nie anaasɛ merentɔ were ɔman a ɛte sɛɛ so anaa
momforo n afasuo na monsɛe ne nyinaa nanso monnsɛe no nnwie mompempane ne mman na wɔnyɛ awurade dea
ɛfiri sɛ israel fie ne yuda fie atwa me nkontompo awurade asɛm nie
wɔadi torɔ awurade ho aka sɛ ɔrenyɛ hwee na bɔne biara remma yɛn so na yɛrenhunu afena anaa ɛkɔm
na adiyifoɔ no bɛdanedane mframa a asɛm biara nni wɔn anomu sɛdeɛ ɛbɛyɛ wɔn ne no
enti sɛ awurade asafo nyankopɔn no seɛ nie ɛsiane sɛ moka saa asɛm yi nti hwɛ merema me nsɛm ayɛ ogya w anomu na ɔman yi adane nnyina na ogya ahye wɔn
hwɛ mede ɔman bi mefiri akyirikyiri mereba mo so israel fie awurade asɛm nie ɔman a wɔyɛ ɔmantease ɔman a wɔfiri teteete ɔman a wonnim wɔn kasa na wonte deɛ wɔka no aseɛ
wɔn agyan kotokuo te sɛ damena a ano da hɔ wɔn nyinaa yɛ nnɔmmarima
na wɔbɛdi wo nnɔbaeɛ ne w aduane wɔbɛkum wo mmammarima ne wo mmammaa na wɔbɛdi wo nnwan ne w anantwie wɔbɛdi wo bobe ne w aborɔdɔma na wɔde afena abobɔ wo nkuro a ɛyɛ den a wode wo ho too soɔ no
nanso saa nna no mu nso awurade asɛm nie merensɛe mo menwie
na sɛ wo nkurɔfoɔ ka sɛ adɛn nti na awurade yɛn nyankopɔn ayɛ yɛn saa adeɛ yi nyinaa a wobɛka akyerɛ wɔn sɛ sɛdeɛ moagya me na moakɔsom amannɔne anyame mo asase soɔ no saa ara nso na mobɛsom ahɔhoɔ asase bi a ɛnyɛ mo deɛ soɔ
monka yei yakob fie na momma wɔnte no yuda sɛ
montie yei ɛ ɔman nkwaseafoɔ a wɔnni tire wɔwɔ ani nso wonhunu adeɛ wɔwɔ aso nso wɔnte asɛm
monsuro me awurade asɛm nie anaasɛ mo akoma ntu m anim me a mede anwea meto po ano hyeɛ daa hyeɛ a ɛntumi ntra na sɛ mpo n asorɔkyeɛ bɔ a ɛntumi no na sɛ ɛhuru sɛ deɛn ara a ɛntumi ntra
na ɔman yi wɔ atuateɛ ne asoɔden akoma wɔte atua na wɔkɔ
na wɔnka no wɔn akoma mu sɛ momma yɛnsuro awurade yɛn nyankopɔn na ɔno na ɔma osuo tɔ wɔ ne berɛ mu asusɔ ne bereamporɔsuo ɔhwɛ twaberɛ nnapɛn a wahyɛ no so ma yɛn
mo amumuyɛ na ama yeinom adane na mo bɔne na ama adepa abɔ mo
ɛfiri sɛ wɔhunu abɔnefoɔ me man mu wɔtetɛ sɛdeɛ nnomaayifoɔ butubutuo wɔsunsum mfidie yiyi nnipa
sɛdeɛ nnomaa hyɛ kɛntɛn ma no sɛ nsisie ayeyɛ wɔn afie mu ma ma ne no enti wɔayɛ akɛseɛ na wɔanya wɔn ho
wɔadodɔre sradeɛ wɔn ho srasra nso wɔdi nsɛmmɔne tra so wɔmmu atɛntenenee wɔnni nwisiaa asɛm na ama wɔadi yie na ahiafoɔ nso wɔmmu atɛn mma wɔn
merentua yeinom so ka anaa awurade asɛm nie anaasɛ merentɔ ɔman a ɛte sei so were
ahobodeɛ ne ahodwirideɛ na wɔayɛ no asase no soɔ
adiyifoɔ hyɛ nkɔntorɔ na asɔfoɔ nam wɔn pɛ so di wɔn koko so asɛm me man nso pɛ no saa nanso n awieeɛ no mobɛyɛ no dɛn
o benyamin mma mommɔ mo ho adwaa mfiri yerusalem na monhyɛne totorobɛnto wɔ tekoa na monsi frankaa bet hakerem na adebɔne bi ne ɔsɛeɛ kɛseɛ repue afiri atifi fam
ɔhoɔfɛni a ɔdɔ ne ho no sion babaa no mɛtwa no atwene
mmoahwɛfoɔ ne wɔn mmoakuo bɛba ne so wɔbɛsisi wɔn ntomadan atwa ne ho ahyia na wɔn mu biara adidi n afa
monkyere ne so ɔsa monsɔre mma yɛnkɔtoa no awia ketee yɛnnue na adeɛ resa na anwummerɛ sunsum mu atwe
monsɔre mma yɛnkɔtoa no anadwo na yɛnkɔsɛe n ahemfie no
na sɛ asafo awurade seɛ nie mommu yerusalem nnua ngu na monhɔre ho epie ɛyɛ kuro a ɛsɛ asotwe amimdie nko ara na ɛwɔ mu
sɛdeɛ asubura mu nsuo pu ba no sɛ ne bɔne nso pu ba ne no wɔte atirimuɔden ne nhyɛsoɔ nka wɔ mu yadeɛ ne akuro wɔ m anim daa
o yerusalem ma wɔnkyerɛkyerɛ wo na me kra antwe amfiri wo ho na mamma woannane amamfo asase a obiara nte soɔ
sɛ asafo awurade seɛ nie wɔbɛdi israel nkaeɛ ho mpɛpɛ sɛ obobe ho himahima wo nsa kɔ nkɛntɛn mu sɛ obobe abatefoɔ
hwan na menkasa menkyerɛ no na memmɔ no kɔkɔ na wɔate hwɛ wɔn aso asisi na wɔntumi ntie asɛm hwɛ awurade asɛm adane wɔn ahohoradeɛ ɛnyɛ wɔn dɛ
enti awurade abufuhyeɛ ahyɛ me ma mabrɛ ne me ho so hyɛ hwie gu mmorɔno so mmotafowa ne mmeranteɛ asafo no nyinaa so na wɔbɛkyere okunu ne ɔyere nyinaa akɔkoraa ne deɛ wadi nna ameeɛ
na wɔn afie bɛyɛ afoforɔ deɛ nsase ne yerenom nyinaa ɛfiri sɛ mɛtene me nsa maka asase no sofoɔ awurade asɛm nie
na ɛfiri wɔn mu akumaa so kɔsi wɔn mu ɔkɛseɛ soɔ wɔn nyinaa yɛ adifudepɛfoɔ na ɛfiri odiyifoɔ so kɔsi ɔsɔfoɔ soɔ wɔn nyinaa yɛ nkontompofoɔ
na wɔasa me man kuro adwenhare so aka sɛ asomdwoeɛ asomdwoeɛ nso asomdwoeɛ nni hɔ
wɔn ani wuu akyiwadeɛ a wɔyɛeɛ no ho dabi wɔn ani anwu koraa na wɔn anim nso ansiam saa nti wɔbɛtotɔ atɔfoɔ mu berɛ a mɛba mabɛtwe wɔn aso no wɔbɛhwehwe ase awurade na ɔseɛ
sɛ awurade seɛ nie monkɔgyina akwan so na monhwɛ na mommisa tete atempɔn no deɛ ɔkwan pa no wɔ na momfa so na monnya home mma mo kra nanso wɔse yɛremfa so
na masisi mo so awɛmfoɔ sɛ monyɛ aso mma totorobɛnto hyɛne no nanso wɔse yɛrentie
ɛno nti amanaman montie na mo asafo monhunu deɛ ɛrebɛyɛ wɔn
asase tie hwɛ me na mede bɔne mereba ɔman yi soɔ wɔn nneyɛɛ so aba no ɛfiri sɛ wɔanyɛ aso amma me nsɛm na me mmara nso wɔapo
ɛdeɛn na oduhwamfufuo a wɔde firi seba ba ne ahwedeɛ pa a ɛfiri akyirikyiri asase soɔ no yɛ ma me mo hyeɛ afɔdeɛ nsɔ m ani na mo kum afɔdeɛ nyɛ me dɛ
enti sɛ awurade seɛ nie hwɛ mede suntidua mɛto ɔman yi anim na wɔasuntisunti wɔ so agyanom ne mma nyinaa na fipamni ne ɔyɔnko ayera
sɛ awurade seɛ nie hwɛ ɔman bi firi atifi fam asase so reba na ɔman kɛseɛ bi akanyan ne ho firi asase anoano tɔnn
wɔkurakura tadua ne pɛmɛ wɔn tirim yɛ den na wɔnni atimmɔborɔ wɔn nne te sɛ ɛpo huuyɛ na wɔtete apɔnkɔ so wɔamia sɛ akofoɔ sɛ wɔne wo sion babaa rebɛko
yɛate wɔn nka yɛn nsam ago yɛn ho yera yɛn sɛ ɔbaa a ɔreko awoɔ
mfiri adi nkɔ wiram na nnante ɔkwan so na ɔtamfoɔ kura afena ehu atwa wo ho ahyia
o me man babaa fira ayitoma na yantam nso mu twa adwo a ɛte sɛ ɔbakorɔ ho deɛ twa agyaadwo a ɛyɛ ya ɛfiri sɛ mpofirim na ɔsɛefoɔ bɛba yɛn soɔ
mede wo masi me man a ɛyɛ sikatwa boɔ so twahwɛfoɔ sɛ hunu na sɔ wɔn akwan hwɛ
wɔn nyinaa yɛ asoɔdenfoɔ atuatefoɔ wɔnenam di nsekuro wɔyɛ kɔbere mfrafraeɛ ne dadeɛ ara nko wɔn nyinaa yɛ nkontompofoɔ
afa rehu dendeenden ogya rehye sumpii wɔbere ho kwa ɛfiri sɛ wɔnyii abɔnefoɔ mfirii wɔn mu
wɔfrɛ wɔn dwetɛ a wɔapoɔ ɛfiri sɛ awurade apo wɔn
asɛm a ɛfiri awurade nkyɛn baa yeremia nkyɛn sɛ
kɔgyina awurade fie ponkɛseɛ mu na kɔpae asɛm yi hɔ ka sɛ montie awurade asɛm mo yudafoɔ nyinaa a mofa aponkɛseɛ yi mu bɛsɔre awurade
sɛ asafo awurade israel nyankopɔn seɛ nie momma mo akwan ne mo nneyɛɛ nyɛ yie na mama moatena ha yi
mommfa mo ho nnto atorosɛm yi so sɛ awurade asɔrefie awurade asɔrefie awurade asɔrefie nie
na sɛ momma mo akwan ne mo nneyɛɛ yɛ yie ampa sɛ mobu onipa ne ne yɔnko ntam atɛntenenee
sɛ moanhyɛ ɔhɔhoɔ awisiaa ne okunafoɔ so anaasɛ moanhwie mogya a ɛdi bem angu ha yi na moanni anyame foforɔ akyi amfa anyɛ mo ho bɔne a
ɛno na mɛma moatena ha asase a mede memaa mo agyanom firi tete sɛ ɛnkɔsi daa no soɔ
hwɛ mode mo ho to atorosɛm a ɛnyɛ mma hwee no so
mobɛbɔ korɔno adi awu asɛe awadeɛ akeka ntanhunu akɔhye aduhwam ama baal akɔdi anyame afoforɔ a monni wɔn akyi
ansa na moaba abɛgyina m anim efie yi a wɔde me din ato no yi mu na moaka sɛ wɔayi yɛn afiri mu ama moakɔ so ayɛ akyiwadeɛ yi nyinaa anaa
adwotwafoɔ tu na efie a wɔde me din ato no yi ayɛ mo ani soɔ anaa me nso hwɛ mahunu awurade asɛm nie
na monkɔ me tenabea a ɛwɔ silo a meyii no akane sɛ me din ntena hɔ no na monkɔhwɛ deɛ me man israel bɔne no nti mayɛ no
na afei ɛsiane sɛ moayɛ yeinom nyinaa awurade asɛm nie na matua nhema makasa makyerɛ mo makasa na moantie na mafrɛ mo nso na moannye soɔ nti
mɛyɛ efie a wɔde me din atoɔ no a mode mo ho to soɔ no ne tenabea a mede memaa mo ne mo agyanom no sɛdeɛ meyɛɛ silo no ara
na matoto mo afiri m anim agu sɛdeɛ metoo mo nuanom nyinaa efraim asefoɔ nyinaa guiɛ no
enti wo deɛ mpa kyɛw biara mma ɔman yi nso mma wɔn ho abooboodie ne mpaebɔ so na nsrɛ mma wɔn ɛfiri sɛ merentie wo
wonhunu deɛ wɔreyɛ yuda nkuro mu ne yerusalem mmorɔno soɔ no anaa
mma tase nnyina na agyanom sɔ ogya na mmaa fete mmɔre sɛ wɔreyɛ taterɛ ama ɔsoro hemmaa ɔsoro hemmaa oyi yɛ asiria ne babelfoɔ bosombaa bi a wɔde no toto kanaanfoɔ bosombaa astarte a wagye din sɛ ɔtumi ma awoɔ no ho no na wɔagu anyame foforɔ ahwiesa de yi me abufuo
me na wɔyi me abufuo awurade asɛm nie ɛnyɛ wɔn ho na wɔyɛ no sakasaka
enti sɛ awurade nyankopɔn seɛ nie hwɛ wɔbɛhwie m abufuo ne m aboɔhyeɛ agu ɛha yi nnipa ne mmoa wira mu nnua ne asase so aba so na adɛre a ɛrennum
sɛdeɛ asafo awurade israel nyankopɔn seɛ nie momfa mo hyeɛ afɔdeɛ nka mo kum afɔdeɛ ho na monni nam
ɛfiri sɛ da a meyii mo agyanom firii misraim asase soɔ no manka wɔn ɔhyeɛ afɔdeɛ ne okum afɔdeɛ ho asɛm na manhyɛ wɔn ɛho mmara biara
na mmom asɛm yi ho mmara na mehyɛɛ wɔn sɛ montie me na mɛyɛ mo onyankopɔn na mo nso moayɛ me ɔman na monnante me kwan a mahyɛ mo ho mmara nyinaa so na awie mo yie
nanso wɔantie na wɔammrɛ wɔn aso ase na wɔfaa wɔn ara wɔn akwan so dii wɔn akoma bɔne denyɛ akyi na wɔsanee wɔn akyi na wɔankɔ anim
ɛfiri da a mo agyanom firii misraim asase so de bɛsi nnɛ da yi masoma me nkoa adiyifoɔ no nyinaa aba mo nkyɛn daa na metuaa nhema mesomaa wɔn
nanso wɔantie me na wɔammrɛ wɔn aso ase na wɔsenee wɔn kɔn yɛɛ bɔne sene wɔn agyanom
na woka nsɛm yi nyinaa kyerɛ wɔn a wɔrentie wo na wofrɛ wɔn a wɔrennye wo so
na ka kyerɛ wɔn sɛ yei ne ɔman a wɔntie awurade wɔn nyankopɔn na wɔnnye atenetene no nokorɛ asa na atu afiri wɔn anomu
yi wo tirinwi gu na twa mpampa pataa so agyaadwo na awurade apo nnɛɛmmafoɔ a ne bo afu wɔn no asum wɔn agu
na yuda mma ayɛ m ani so bɔne sɛ awurade seɛ nie wɔde wɔn akyiwadeɛ asisi efie a wɔde me din atoɔ no mu de agu ho fi
na wɔasisi tofet sorɔnsorɔmmea a ɛwɔ hinom ba bonhwa mu no de hye wɔn mmabanin ne wɔn mmammaa ogya mu nso menhyɛɛ wɔn saa na ɛmmaa m adwene mu saa da
enti sɛ awurade seɛ nie hwɛ nna bi reba a wɔremfrɛ no tofet anaa hinom ba bonhwa bio na mmom okum bonhwa na wɔbɛsie nnipa tofet hɔ amusiebea a wɔnnya nti
na ɔman yi afunu bɛyɛ aduane ama ewiem nnomaa ne asase so mmoa a wɔrennya obi rempam wɔn
na mɛgu yuda nkuro mu ne yerusalem mmorɔno so ahosɛpɛ nne ne anigyeɛ nne ayeforɔkunu nne ne ayeforɔ nne ɛfiri sɛ asase no bɛdane amamfo
ɛberɛ no mu no awurade asɛm nie wɔbɛsa yuda ahemfo nnompe n asafohene nnompe asɔfoɔ nnompe adiyifoɔ nnompe ne yerusalemfoɔ nnompe afiri wɔn adamena mu
na wɔahata wɔn owia ne ɔsrane ne ɔsoro asafo nyinaa a wɔdɔɔ wɔn na wɔsomm wɔn na wɔdii akyire na wɔpɛɛ akyiri kwan na wɔsɔree wɔn no anim wɔremmoa ano na wɔrenkora ɛbɛyɛ sumina wɔ asase ani
na abusua bɔne yi mu nkaeɛ a wɔbɛka nyinaa bɛpɛ owuo asene nkwa wɔ baabiara a metuu wɔn mekɔeɛ no asafo awurade asɛm nie
na ka kyerɛ wɔn sɛ sɛ awurade seɛ nie wɔhwe ase a wɔnsan nsɔre bio anaa anaasɛ wɔmane kɔ a wɔnsane mma
ɛdeɛn nti na yerusalem man yi amane a wɔnsane da wɔkura nnaadaa kwan mu pintinn wɔmpɛ sɛ wɔsane ba
mawɛn m aso matie nso deɛ ɛntene na wɔka obiara nni hɔ a ɔnu ne ho wɔ ne bɔne ho ka sɛ ɛdeɛn na mayɛ yi obiara asi ne kwan so sɛ ɔpɔnkɔ a ɔrebɔ ahyia dɔm
asukɔnkɔn a ɔwɔ wiem mpo nim ne berɛ anyankuku asomfenakatakyi ne nantwinoma wɛn wɔn ba berɛ nanso me man deɛ wɔnnim awurade ahyɛdeɛ
nanso na moka sɛ yɛyɛ anyansafoɔ awurade mmara wɔ yɛn hɔ ampa hwɛ atwerɛfoɔ pɛnsere torofoɔ ama no adane atorɔ
anyansafoɔ ani bɛwu wɔbɛbɔ binim na wɔakye wɔn hwɛ awurade asɛm na wɔapoɔ yi na nyansa bɛn na wɔwɔ
ɛno nti mede wɔn yerenom bɛma afoforɔ na mama ahɔhoɔ afa wɔn mfuo atena so ɛfiri sɛ ɛfiri akumaa so kɔsi ɔkɛseɛ soɔ wɔn nyinaa yɛ adifudepɛfoɔ ɛfiri odiyifoɔ so kɔsi ɔsɔfoɔ soɔ wɔn nyinaa yɛ nkontompofoɔ
na wɔsaa me man kuro adwenhare so sɛ asomdwoeɛ asomdwoeɛ nso asomdwoeɛ nni hɔ
wɔn ani wuu akyiwadeɛ a wɔyɛeɛ no ho dabi wɔn ani anwu koraa na wɔn anim nso ansiam saa nti wɔbɛtotɔ atɔfoɔ mu berɛ a mɛba abɛtwe wɔn aso no wɔbɛhwehwe ase awurade na ɔseɛ
berɛ a mɛsesa wɔn akorɔ no awurade asɛm nie wɔrenhunu esia esia bobe ho anaa borɔdɔma wɔ borɔdɔma nnua so na ahahan mpo adwinnwan na deɛ mede memaa wɔn no afiri wɔn nsa
yɛda so tete hɔ reyɛ dɛn mommoaboa mo ho ano na yɛnhyɛne nkuro a ɛyɛ den mu na yɛnkɔwuwu wɔ hɔ na awurade yɛn nyankopɔn adome yɛn ama owuo na wama yɛn nsuo a borɔ wɔ mu anom ɛfiri sɛ yɛayɛ awurade bɔne
yɛhwɛɛ asomdwoeɛ kwan nso biribi pa biara amma ne ɔyaresa berɛ nso na hwɛ akomatuo nko
wɔte wɔn apɔnkɔ home foofoo firi dan wɔn apɔnkɔnini su dede nti asase no nyinaa woso ɛfiri sɛ wɔreba abɛdi asase ne ɛso adeɛ nyinaa nkuro ne wɔn a wɔte mu
na hwɛ merema awɔ nhuritia a ntafowayie biara ntumi wɔn aba mo mu na wɔabɛkeka mo awurade asɛm nie
mennya m awerɛhoɔ mu awerɛkyekyerɛ m akoma aboto wɔ me mu
tie me man babaa sufrɛ nne firi akyirikyiri asase so awurade nni sion anaasɛ ne hene no nni mu bio ɛdeɛn nti na wɔde wɔn ahoni ne amannɔne abosom no ahuru me boɔ
twaberɛ atwam aduabateɛberɛ asa na yɛn deɛ wɔnnyee yɛn
me man babaa kuro nti mayɛ siamoo mayɛ kusuu ahodwirie akuta me
aduhwam biara nni gilead anaasɛ ɔyaresafoɔ biara nni hɔ na adɛn nti na wɔnnya nsaa me man babaa no yadeɛ
o sɛ me tiri yɛɛ nsuo na m ani yɛɛ nisuo abura a anka mɛsu me man babaa wuo no awia ne anadwo
sɛ merenya akwantemfoɔ asoɛeɛ wɔ anwea pradada so ɛ anka mɛgya me man hɔ na mafiri wɔn nkyɛn makɔ ɛfiri sɛ wɔn nyinaa yɛ awaresɛefoɔ nkɔnkɔnsafoɔ asafo
na wɔkuntunu wɔn tɛkyerɛma de yɛ wɔn tadua atorɔ na ɛnyɛ nokorɛ na atim wɔ asase no so na wɔfiri bɔne mu kɔ bɔne mu na me deɛ wɔnnim me awurade asɛm nie
monhwɛ mo ho yie mo ayɔnkofoɔ ho na obiara mmfa ne ho nnto onua biara so na onua biara nsisie ara na ɔsisie na ɔyɔnko biara nam di nsekuro
na wɔn nyinaa twitwa wɔn mfɛfoɔ nkontompo na nokorɛ deɛ wɔnka wɔma atorosɛm ka kokwa wɔn tɛkyerɛma so wɔdi abɔnefosɛm na wɔnnu wɔn ho
wo tenabea wɔ nnaadaa ntam nnaadaa nti wɔmpɛ sɛ wɔhu me awurade asɛm nie
enti sɛ asafo awurade seɛ nie hwɛ mɛnane wɔn na masɔ wɔn mahwɛ na menyɛ dɛn me man babaa no ho
wɔn tɛkyerɛma yɛ agyan a ɛkum nipa nnaadaasɛm na ɛka wɔde wɔn ano ka asomdwoeɛsɛm kyerɛ ɔyɔnko na wɔn mu deɛ wɔtetɛ no
meremmɛtwe wɔn aso wɔ yei nti anaa awurade asɛm nie anaasɛ me kra rentɔ ɔman a wɔte sɛɛ no so were
mmepɔ no nti metue esu ne benabɔ mu na ɛserɛ so adidibea no nti meto esu dwom ɛfiri sɛ ahye na obiara mfa hɔ na wɔnte mmoakuo nne bio ewiem nnomaa ne afieboa nyinaa atutu kɔ
na mɛyɛ yerusalem nkunkumaboɔ akuakuo ɛserɛ so kraman tenabea na madane yuda nkuro amamfo a obiara nte hɔ
hwan ne ɔba nyansafoɔ a ɔbɛte yei aseɛ na hwan ne deɛ awurade ano akasa akyerɛ no a ɔbɛka ɛdeɛn nti na asase no asɛeɛ ahye sɛ ɛserɛ na obiara mfa soɔ
na awurade se ɛfiri sɛ wɔagya me mmara a mede mesii wɔn anim na wɔantie me na wɔannante mu ntira
na wɔdii wɔn akoma denyɛ akyi ne baalim akyi sɛdeɛ wɔn agyanom kyerɛɛ wɔn no
enti sɛ asafo awurade israel nyankopɔn no seɛ nie hwɛ mede ɔnwono bɛma ɔman yi adi na mede nsuo a ɛborɔ wɔ mu ama wɔanom
na mɛbɔ wɔn apete amanaman a wɔne wɔn agyanom nhunuu wɔn da mu na mama afena adi wɔn akyi akɔsi sɛ mɛwie wɔn sɛeɛ
sɛ asafo awurade seɛ nie monnwene ho na momfrɛ mmaa a wɔnim su mmra na monsoma ma wɔnkɔhyia mmaa anyansafoɔ na wɔmmra
na wɔnyɛ ntɛm ntue yɛn ho su na yɛn ani mporepore nisuo na yɛn anisuatɛtɛ nsene nsuo
na wɔte esu nka firi sion sɛdeɛ yɛasi asɛe afa yɛn ani awu pii ɛfiri sɛ yɛagya asase no na wɔasunsum yɛn tenabea agu
na mo mmaa montie awurade asɛm na n anomu asɛm nkɔ mo aso mu na monkyerɛ mo mmammaa su na monkyerɛkyerɛ mo ho kwadwom
na owuo aforo afa yɛn mpomma mu waforo aba yɛn aban fɛfɛ mu sɛ ɛbɛtwa mmotafowa afiri mmorɔno so ne mmeranteɛ afiri mmɔntene so
ka sɛ sɛ awurade seɛ nie nnipa afunu bɛgugu hɔ sɛ mfuo so nwira dodoɔ sɛ ayutwafoɔ akyiri afiafi na obiara remmoa ano
sɛ awurade seɛ nie mma onyansafoɔ nnhyehyɛ ne ho ne nyansa ho na ɔhoɔdenfoɔ nnhyehyɛ ne ho n ahoɔden ho na ɔdefoɔ nso nnhyehyɛ ne ho n ahodeɛ ho
na yei ho mmom na ma deɛ ɔhyehyɛ ne ho no nhyehyɛ ne ho sɛ ɔnim de na wahu me sɛ mene awurade a ɔyɛ adɔeɛ na ɔbu atɛntenenee yɛ adetenenee asase soɔ na yei na ɛsɔ m ani awurade asɛm nie
hwɛ nna bi reba awurade na ɔseɛ a mɛba mabɛtwe twetiafoɔ a wɔatena ase sɛ momonotofoɔ no nyinaa aso
misraimfoɔ yudafoɔ edomfoɔ amonfoɔ moabfoɔ ne wɔn a wɔtete anwea pradada soɔ na wɔatwitwa wɔn nwi de di awufoɔ nni nyinaa ɛfiri sɛ amanaman yi nyinaa yɛ momonotofoɔ na israel fie nyinaa yɛ akoma mu momonotofoɔ
o israel fie montie asɛm a awurade reka akyerɛ mo
sɛ awurade seɛ nie monnsua amanaman kwan na monnsuro ɔsoro nsɛnkyerɛnneɛ na amanaman na ɛsuro wɔn
na aman no atorɔmudeɛ yɛ atorɔ na ɛyɛ dua a wɔatwa no afiri kwaeɛ mu odwumfoɔ nsa ano adwuma a ɔde dadeɛ yɛeɛ
nnipa de dwetɛ ne sika hyehyɛ no wɔde nnadewa ne asaeɛ bobɔ mu na ampɔne antɔ
wɔn ahoni te sɛ ɛferɛ afuo mu kaakaamotobi na wɔnkasa soa na wɔsoa wɔn ɛfiri sɛ wɔntumi nnante monnsuro wɔn na wɔntumi nyɛ bɔne biara na papayɛ nso nni wɔn hɔ
obiara nni hɔ a ɔte sɛ wo o awurade wo na woyɛ kɛseɛ na wo din nso so mmaninyɛ mu
hwan na ɔrensuro woɔ o amanaman hene wo na ɛfata woɔ amanaman anyansafoɔ nyinaa mu ne wɔn ahennie nyinaa mu obiara nni hɔ a ɔte sɛ woɔ
na wɔn nyinaa yɛ agyimifoɔ ne nkwaseafoɔ ahoni nkyerɛkyerɛ ɛyɛ dua
wɔde dwetɛ a wɔaborɔ firi tarsis ba ne sika nso firi ufas ɛyɛ odwumfoɔ ne sikadwumfoɔ nsa ano adwuma bibitoma ne ntoma a ɛberedum na ɛfira wɔn yei nyinaa yɛ adwumfoɔ nsa ano adwuma
na awurade ne nokorɛ nyankopɔn no ɔne onyankopɔn teasefoɔ ne daa hene n abufuo nti asase woso na amanaman ntumi n abufuhyeɛ
sɛdeɛ monka nkyerɛ wɔn nie abosom a ɛnyɛ wɔn na wɔbɔɔ soro ne asase no bɛyera afiri asase so ne soro ase
ɔno na ɔde ne tumi yɛɛ asase de ne nyansa maa wiase timm hɔ na ɔde ne nhunumu trɛɛ ɔsoro mu
ɔma ne nne so a nsuo pii ba ɔsoro na ɔma suwisie tu firi asase ano nohoa ɔyɛ anyinam ka osuo ho ɔtu mframa firi n adekorabea
nnipa nyinaa yɛ agyimifoɔ a wɔnni nimdeɛ sikadwumfoɔ nyinaa ani wuwu wɔn ahoni ho ɛfiri sɛ wɔn agudeɛ no yɛ atorɔ na ahome nni wɔn mu
wɔyɛ adehunu nko nnaadaa adwuma wɔn asotweberɛ no mu wɔbɛyera
yakob kyɛfa nte sɛ yeinom na nnoɔma nyinaa yɛfoɔ ne no na israel ne n apɛgyadeɛ a ne poma di soɔ asafo awurade ne ne din
boaboa w ahodeɛ ano firi asase so o wo a wote kuro a wɔatua ho no mu
na sɛdeɛ awurade seɛ nie hwɛ mereto asase no sofoɔ ntoboɔ berɛ yi mu na mahiahia wɔn ho na wɔahunu
me pira nti mennue me kuro yɛ me ya nanso mese me yea ara ne no na mɛsɔ mu
me ntomadan asɛe na me ntampehoma nyinaa mu atete me mma afiri me ho kɔ na wɔnni hɔ obiara nni hɔ a ɔbɛyere me ntomadan mu bio na wasi me ntwamutam
na ahwɛfoɔ no adane agyimifoɔ na wɔmmisa awurade akyiri kwan ɛno nti wɔanni yie na wɔn mmoakuo no nyinaa abɔ apete
montie ɛnne bi hwɛ ɛreba na gyegyeegye kɛseɛ firi atifi fam asase so reba sɛ wɔrebɛyɛ yuda nkuro no amamfo ɛserɛ so nkraman tenabea
ao awurade mahunu sɛ onipa kwan nni ne nsam ɛnni onipa nsam sɛdeɛ ɔnam a ɔbɛtutu n anammɔn
awurade tea me nso yɛ no sɛdeɛ ɛfata nko ɛnyɛ w abufuo so na woannwerɛ me
ma w abufuhyeɛ ngu amanaman a wɔnnim woɔ ne nkurɔfoɔ a wɔmmɔ wo din no so ɛfiri sɛ wɔatete yakob mu wɔatete ne mu amene no na wɔayɛ ne tenabea no amamfo
asɛm a ɛfiri awurade nkyɛn baa yeremia nkyɛn nie
tie apam yi mu nsɛm na ka kyerɛ yuda mmarima ne yerusalemfoɔ
ka kyerɛ wɔn sɛ sɛ awurade israel nyankopɔn seɛ nie wɔadome deɛ ɔnte apam yi mu nsɛm
a mehyɛɛ mo agyanom da a meyii wɔn firii misraim asase so firii dadeɛ fononoo no mu sɛ montie me na monyɛ nnoɔma a mahyɛ mo no nyinaa na moayɛ me ɔman na me nso mayɛ mo onyankopɔn
na mama ntam a mekaa mo agyanom no agyina sɛ mede asase a nufosuo ne ɛwoɔ sene wɔ soɔ bɛma wɔn sɛdeɛ ɛteɛ nnɛ yi na megyee so sɛ amen awurade
na awurade ka kyerɛɛ me sɛ pae mu ka nsɛm yi nyinaa mu ka wɔ yuda nkuro ne yerusalem mmorɔno so sɛ montie apam yi mu nsɛm na monni so
ɛfiri sɛ mehyɛɛ mo agyanom da a meyii wɔn firii misraim asase so baeɛ na ɛde bɛsi nnɛ metua nhema mehyɛ wɔn daa sɛ montie me
nanso wɔantie na wɔammrɛ wɔn aso ase na wɔn nyinaa dii wɔn akoma bɔne denyɛ so enti mede apam yi a mehyɛɛ wɔn sɛ wɔnni soɔ na wɔanni soɔ no nsɛm nyinaa aba wɔn so
na awurade ka kyerɛɛ me sɛ atuateɛ aba yuda mmarima ne yerusalemfoɔ mu
wɔasane kɔ wɔn tete agyanom a wɔampɛ sɛ wɔtie me nsɛm no amumuyɛ mu na wɔdi anyame foforɔ akyi som wɔn israel fie ne yuda fie ato m apam a me ne wɔn agyanom pameeɛ no
enti sɛ awurade seɛ nie hwɛ mede bɔne a wɔrentumi mfiri mu reba wɔn so na sɛ wɔsu frɛ me a merentie wɔn
ɛnna yuda nkuro ne yerusalemfoɔ bɛkɔ akɔsu afrɛ anyame a wɔrehye nnuhwam ama wɔn no nanso wɔrennye wɔn wɔn amanehunu berɛ no mu
na sɛdeɛ wo nkuro dodoɔ teɛ no sɛdeɛ w anyame nso dodoɔ teɛ ne no o yuda na sɛ yerusalem mmorɔno dodoɔ teɛ no saa ara na moasisi afɔrebukyia ama aniwudeɛ afɔremmukyia a mohye so nnuhwam ma baal
enti wo deɛ mpa kyɛw mma ɔman yi na mma wɔn ho su ne mpaebɔ so ɛfiri sɛ wɔn amanehunu berɛ no mu wɔsu frɛ me a merentie
me dɔfo adi asɛmmɔne yi ɛdeɛn na ɔwɔ yɛ wɔ me fie bɔhyɛ ne afɔrebɔ nam bɛyi wo mmusuo no anaa sɛ w amaneɛ no ba a wobɛdi ahurisie
anka awurade frɛ wo ngodua frɔmfrɔm fɛfɛ a ɛso aba pa nanso afei ɔde ahum kɛseɛ huuyɛ asɔ ne ho gya na abubu ne mman
na asafo awurade a ɔtɛɛ woɔ no akyerɛ mmusuo a ɛreba wo soɔ bɔne a israel fie ne yuda fie ayeyɛ sɛ wɔhyee aduhwam maa baal de huruu me boɔ no nti
na awurade yi kyerɛɛ me na mehunui nso ɛno mu na wokyerɛɛ me wɔn nneyɛɛ bɔne
nanso me deɛ na mete sɛ odwammaa a ɔdwoɔ a wɔde no rekɔ akumiiɛ na mennim sɛ wɔapam me tiri so sɛ momma yɛnsɛe dua no ne n aba na yɛntwa mfiri ateasefoɔ asase so na wɔankae ne din bio
nanso wo asafo awurade a woyɛ ɔtemmufoɔ teneneeni a wosɔ akoma ne adwene hwɛ ma menhunu w aweretɔ wɔ wɔn so na wo na mede m asɛm ahyɛ wo nsa
enti sɛ awurade ka no anatot mmarima a wɔrehwehwɛ wo akum woɔ na wɔka sɛ nhyɛ awurade din mu nkɔm na woanwu yɛn nsa ano no ho nie
ɛno nti sɛ asafo awurade seɛ nie hwɛ merebɛtwe wɔn aso mmeranteɛ bɛtotɔ afena ano na ɛkɔm akunkum wɔn mmammarima ne wɔn mmammaa
na nkaeɛ biara renka mma wɔn na mede bɔne bɛba anatot mmarima so wɔn asotwe afe no mu
o awurade sɛ me ne wo bɔ nkuro a wodi bem ara nanso me ne wo bɛkasa ara adɛn nti na abɔnefoɔ kwan si wɔn yie na nkɔnkɔnsafoɔ nyinaa nso ho dwo wɔn
wotɛ wɔn na wɔgye nhini wɔnyinyini na wɔsoso aba nso wobɛn wɔn ano na wo ne wɔn akoma ntam twe
nanso wo awurade wonim me wohu me na wosɔ m akoma hwɛ sɛdeɛ ɛteɛ wɔ wo fam tutu wɔn sɛ nnwan a wɔrekɔku wɔn na hyira wɔn so sie ma okum da
ɛnkɔsi da bɛn na asase no nni abooboo na afuom ahahan ntwintwam ɛsofoɔ bɔne no nti mmoa ne nnomaa awie sa ɛfiri sɛ wɔka sɛ ɔrenhunu yɛn awieeɛ
sɛ wo ne anammɔnfoɔ mpo tu mmirika na wɔma wobrɛ a ɛnneɛ ɛbɛyɛ dɛn na wo ne apɔnkɔ bɛsi ammirikakane na sɛ asase a ɛso da hɔ no so mpo wohwe ase a ɛnneɛ wobɛyɛ dɛn yordan kwaeɛ no mu
na wo nuanom nso ne w agya fie wɔn mpo twa wo nkontompo wɔn nso wɔteam denden di w akyi sɛ wɔka nnɔkɔnnɔkɔsɛm kyerɛ wo a nnye wɔn nni
magya me fie mato m agyapadeɛ agu mede me kra dɔfoɔ mahyɛ n atamfo nsa
m agyapadeɛ adane me sɛ kwaeɛ mu gyata wama ne nne so atia me enti na makyiri no
m agyapadeɛ adane me ɔkɔdeɛ a ɔda nso akɔdeɛ atwa ho ahyia monkɔ nkɔboaboa wiram mmoadoma nyinaa ano mmra na wɔmmɛdidi
mmoahwɛfoɔ pii asɛe me bobeturo atiatia me kyɛfa so wɔadane me kyɛfa fɛfɛ no ayɛ no ɛserɛ pataa
wɔasɛe no pasaa ayɛ dwerɛbee di me ho abooboo wɔasɛe asase no nyinaa nso obiara nni hɔ a ɔde sie n akoma mu
asɛefoɔ aba anwea pradada so mpampa nyinaa so na awurade afena retwitwa afiri asase ano akɔsi asase ano asomdwoeɛ nni hɔ mma ɔhonam biara
wɔguu ayuo na wɔtwaa nnwerɛ wɔbrɛe na wɔannya mu hwee na wɔn ani bɛwuwu mo nnɔbaeɛ ho awurade abufuhyeɛ no nti
sei na awurade ka no wɔn a wɔtete me ho no nyinaa ho nnipa bɔne a wɔde wɔn nsa aka agyapadeɛ a mede memaa me man israel sɛ wɔnnie no hwɛ meretutu wɔn afiri wɔn asase so na mɛtu yuda fie afiri wɔn mu
na ɛbɛba sɛ matu wɔn no akyiri no mɛsane mahu wɔn mmɔbɔ na mede wɔn nyinaa asane aba wɔn agyapadeɛ mu ne wɔn asase so mmaako mmaako
na sɛ wɔbɛsua me man akwan yie aka me din ho ntam sɛ sɛ awurade te aseɛ yi sɛdeɛ wɔkyerɛɛ me man sɛ wɔnka baal ntam no a ɛnneɛ wɔbɛyɛne wɔn wɔ me man mu
na sɛ wɔantie a ɛnneɛ mɛtu saa ɔman no agu mɛtutu na masɛe wɔn awurade asɛm nie
sɛ awurade ka kyerɛɛ me nie kɔ na kɔtɔ nwera abɔsoɔ na fa bɔ w asene na mfa mmɔ nsuo mu
ɛnna medii awurade asɛm no soɔ kɔtɔɔ abɔsoɔ no na mede mebɔɔ m asene
na awurade asɛm baa me nkyɛn ne mprenu soɔ sɛ
fa abɔsoɔ a wotɔeɛ a ɛbɔ w asene no na sɔre kɔ eufrate na fa kɔhyɛ ɔbotan tokuro mu
na mesii mu mede mekɔhintaa eufrate sɛdeɛ awurade hyɛɛ me no
na nna pii akyiri no awurade ka kyerɛɛ me sɛ sɔre kɔ eufrate na kɔfa abɔsoɔ a mehyɛɛ wo sɛ fa kɔsie hɔ no bra
na mesii mu mekɔɔ eufrate na mekɔbɔre mefaa abɔsoɔ no firii deɛ mede mekɔsieɛ no na hwɛ na abɔsoɔ no asu ɛnyɛ mma hwee
ɛnna awurade asɛm baa me nkyɛn sɛ
sɛ awurade seɛ nie saa ara na mɛsɛe yuda ahantan ne yerusalem ahantan bebrebe no
ɔmammɔne yi a wɔmpɛ sɛ wɔtie me nsɛm na wɔnam wɔn akoma denyɛ mu na wɔdi anyame foforɔ akyiri som wɔn sɔre wɔn no wɔbɛyɛ sɛ saa abɔsoɔ a ɛnyɛ mma hwee yi
na sɛdeɛ abɔsoɔ fam onipa asene no saa ara na mama israel fie nyinaa ne yuda fie nyinaa afam me ho awurade asɛm nie sɛ wɔnyɛ me ɔman ne din ne ayeyie ne animuonyam nanso wɔantie
enti ka asɛm yi kyerɛ wɔn sɛ sɛ awurade israel nyankopɔn seɛ nie nsa bɛyɛ mpɔre nyinaa ma ma na wɔbɛka akyerɛ wo sɛ nim na yɛnnim sɛ nsa bɛyɛ mpɔre nyinaa amaama anaa
na ka kyerɛ wɔn sɛ sɛ awurade seɛ nie hwɛ mɛma asase yi sofoɔ nyinaa ne ahemfo a wɔtete dawid adwa soɔ ne asɔfoɔ ne adiyifoɔ ne yerusalemfoɔ nyinaa aboboro titaa
na mede wɔn bɛbobɔ wɔn ho wɔn ho agyanom ne mma nyinaa awurade asɛm nie merenhu wɔn mmɔbɔ na merennya tema mma wɔn na me yam renhyehye me sɛ merensɛe wɔn
montie na monyɛ aso monnyɛ ahantan na awurade na akasa
monhyɛ awurade mo nyankopɔn animuonyam ansa na wama sum aduru ansa na mo nan asunti mmepɔ kusuu no na morehwɛ hann kwan a wadane no sunsum na wama sum kabii aduru
na sɛ moantie a me kra bɛsu kokoam mo ahantan nti na m ani afiri nisuo ara na nisuo aporepore me sɛ wɔafa awurade nnwankuo no nnommum mu
se ɔhene ne ɔhemmaa no sɛ mommrɛ mo ho ase ntena ase na mo animuonyam abotire afiri mo atifi atɔ
wɔatoto negeb nkuro no mu na obiara nni hɔ a ɔbɛhini wɔatu yuda nyinaa kɔ nnommum mu wɔatu wɔn kɔ korakora
ma w ani so na hwɛ wɔn a wɔfiri atifi fam reba yi ɛhe na wo mmoakuo a wɔde maa woɔ w animuonyam nnwankuo no wɔ
sɛ ɔde wɔn a wo ara woayɛne wɔn sɛ wo nnamfonom si wo so atitire a ɛdeɛn na wobɛka awoɔ renka wo sɛ ɔbaa wofoɔ anaa
na sɛ wose no w akoma mu sɛ ɛdeɛn nti na yeinom ato me yi a w amumuyɛ bebree nti na wɔayi w atadeɛ nhyɛaseɛ adie wɔahyɛ wo nantin yea
etiopiani bɛtumi asakyera ne wedeɛ anaasɛ ɔsebɔ bɛsakyera ne ho nworonnworan ɛnneɛ mo nso mobɛtumi ayɛ papa mo a bɔneyɛ akokwa mo
enti mɛbɔ wɔn apete sɛ ntɛtɛ a anwea pradada so mframa de no rekorɔ
yei ne w adeɛ a wobɛnya wo kyɛfa a masusu mama woɔ awurade asɛm nie ɛfiri sɛ wo werɛ afiri me na wode wo ho ato atorɔ so
na me nso mɛyi w atadeɛ nhyɛaseɛ mabua w anim na wɔahunu w ahohora no
w akyiwadeɛ a ɛne w awaresɛeɛ ne wo hwenemporeɛ w adwamammɔ atantanneɛ wiram nkokoɔ so na mahunu due o yerusalem ɛnkɔsi da bɛn na wo ho bɛte bio
awurade asɛm a ɛbaa yeremia nkyɛn ɛfa osuo a ɛrentɔ ho no nie
yuda di abooboo na n aponkɛseɛ agogo wɔboa fam si wɔn tiri ase twann na yerusalem nteamu foro kɔ soro
na wɔn mu akɛseɛ soma nkumaa no nsuosa wɔba nsubɔnhwa ano wɔnnya nsuo wɔde wɔn nhina hunu sane ba wɔn ani awuwu wɔn anim agu ase wɔkatakata wɔn ti
osuo a ɛntɔ asase no soɔ na fam awo pɛsɛɛ nti akuafoɔ ani awuwu wɔakatakata wɔn ti
na mfofo so forotebereɛ nso ɔwo a ɔgya ne mma ɛfiri sɛ wira biara nni hɔ
na ɛserɛ so mfunumu gyinagyina mpampa so wɔhome mframa sɛ ɛserɛ so kraman wɔn ani ayɛ siamoo ɛfiri sɛ nhahan biara nni hɔ
sɛ yɛn amumuyɛ kasa tia yɛn mpo a awurade wo din nti yɛ ɛho biribi na yɛn nsaneakyire adɔɔso wo na yɛayɛ wo bɔne
o israel anidasoɔ wo a wogye wɔn ohia berɛ mu ɛdeɛn nti na woyɛ sɛ asase yi so hɔhoɔ sɛ ɔkwantenni a ɔsoɛ anadwo
ɛdeɛn nti na woyɛ sɛ ɔbarima a wɔatu n akoma sɛ dɔmmarima a ɔntumi nnye nkwa nso wo ara na wowɔ yɛn mfimfini awurade na wɔde wo din ato yɛn nnya yɛn hɔ
sɛ awurade ka wɔ ɔman yi ho nie saa ara na wɔpɛ sɛ wɔwɔ ntwɛtwɛdɛ wɔansi wɔn nan kwan enti awurade nso ani nsɔ wɔn afei na wakae wɔn amumuyɛ rebɛtua wɔn bɔne so ka
na awurade ka kyerɛɛ me sɛ mpa kyɛw nsrɛ papa mma ɔman yi
sɛ wɔdi mmuada mpo a merentie wɔn nkotosrɛ na sɛ wɔbɔ ɔhyeɛ afɔdeɛ ne aduane afɔdeɛ a m ani rensɔ wɔn na afena ne ɛkɔm ne owuyadeɛ na mede bɛdwerɛ wɔn koraa
na mese ao awurade nyankopɔn hwɛ adiyifoɔ no ka kyerɛ wɔn sɛ morenhunu afena na ɛkɔm remma mo so na nokorɛ asomdwoeɛ na mede bɛma mo ɛha yi
na awurade ka kyerɛɛ me sɛ atorɔ na adiyifoɔ no de hyɛ me din mu nkɔm mensomaa wɔn na menhyɛɛ wɔn na menkasa menkyerɛɛ wɔn atorɔ anisoadehunu ne nkɔmhyɛ ne asɛnhunu ne wɔn akoma mu nnaadaa na wɔka kyerɛ mo yi
ɛno nti sɛ awurade ka adiyifoɔ a wɔde me din hyɛ nkɔm nanso ɛnyɛ me na mesomaa wɔn na wɔn deɛ wɔka sɛ afena ne ɛkɔm remma asase yi so no ho nie afena ne ɛkɔm ara na ɛbɛdwerɛ adiyifoɔ no
na ɔman a adiyifoɔ no hyɛ nkɔm kyerɛ wɔn no ɛkɔm ne afena no nti wɔbɛgugu yerusalem mmorɔno so na obiara biara nni hɔ a ɔbɛsie wɔn wɔn ne wɔn yerenom ne wɔn mmabanin ne wɔn mmammaa nyinaa na mɛma wɔn bɔne abua wɔn atifi
enti ka nsɛm yi kyerɛ wɔn sɛ m ani porepore nisuo anadwo ne awia na ɛnnyae ɛfiri sɛ wɔde bobɔ kɛseɛ abobɔ me man babaa baabunu wɔapira no ma no ayɛ ya sɛ
sɛ mefiri mekɔ wiram a hwɛ afena ano atɔfoɔ nie na sɛ meba kuro mu a hwɛ ɛkɔm ano atɔfo nie na odiyifoɔ ne ɔsɔfoɔ nyinaa kyinkyini asase no so nso wɔnnim deɛ wɔrekorɔ
toɔ na woato yuda atwene anaasɛ sion ho ayɛ wo kra nwunu ɛdeɛn nti na woabubu yɛn na yɛnni ɔyaresafoɔ yi yɛhwɛ asomdwoeɛ kwan nso papa biara amma yɛhwɛ ɔyaresa berɛ kwan nso na hwɛ akomatuo na ɛwɔ hɔ
o awurade yɛahunu yɛn abususɛm yɛn agyanom amumuyɛ sɛ yɛayɛ wo bɔne
wo din nti mpa yɛn ngu w animuonyam adwa no anim ase kae mmubu w apam a ɛda yɛne wo ntam no
amanaman ahoni no mu bi wɔ hɔ a wɔma osuo torɔ anaasɛ ɔsoro bɛtumi ama asuso atue ɛnyɛ wo awurade yɛn nyankopɔn wo na yɛhwɛ wo kwan ɛfiri sɛ wo ara na woayɛ yeinom nyinaa
na awurade ka kyerɛɛ me sɛ sɛ mose ne samuel mpo bɛgyina m anim a me kra renkom nkɔ ɔman yi so yi wɔn firi m ani so na ma wɔnkɔ
na sɛ wɔbisa wo sɛ ɛhe fa na yɛmfiri nkorɔ a ɛnneɛ ka kyerɛ wɔn sɛ sɛ awurade seɛ nie deɛ ɔsɛ wuo no nkɔ wuo mu na deɛ ɔsɛ afena ano no nkɔ afena ano na deɛ ɔsɛ ɛkɔm no nkɔ ɛkɔm mu na deɛ ɔsɛ nnommumfa no nkɔ nnommumfa mu
na nnoɔma ahodoɔ nnan na mɛma aba wɔn soɔ awurade asɛm nie afena a wɔde bɛkum wɔn ne akraman a wɔbɛtete wɔn ne ewiem nnomaa ne asase so mmoa a wɔbɛtete wɔn nam asɛe wɔn
na mɛma wɔadwane wɔn ho asase so ahennie nyinaa mu yudahene manase a ɔyɛ hesekia ba ne deɛ ɔyɛɛ wɔ yerusalem no nti
na hwan na ɔbɛhu wo mmɔbɔ yerusalem na hwan na ɔbɛma wo due na hwan na ɔbɛmane akɔbisa deɛ w asomdwoeɛ no wɔ
woapa me awurade asɛm nie na wo nsaneakyire no kɔ so ara enti na metenee me nsa wo soɔ na mesɛee woɔ mabrɛ ne mmɔborɔhunu
na mede nhusoɔ apaawa mahu wɔn so asase no mmoboano makunkum wɔn mma masɛe me man a wɔansane amfiri wɔn akwan soɔ no
mama wɔn akunafoɔ adɔɔso asene mpoano anwea mede ɔsɛefoɔ maba mmeranteɛ no so awia ketee mama binimbɔ ne nketenkete agu wɔn so mpofirim
ɔbaa a wawo nson ahodwo watɔ piti adeɛ nnya nsaeɛ no na n awia atɔ n ani awu na n anim agu ase na mɛyi wɔn nkaeɛ mama afena wɔn atamfoɔ anim awurade asɛm nie
mennue me na sɛ wowoo me onipa a asase no nyinaa ne me ham yiyi atɛn memfɛm nnyee mfɛntomu na obiara mfɛm me bi nanso wɔn nyinaa dome me
awurade se ampa ara mɛgye wo ama no ayɛ yie ampa ara mɛma ɔtamfoɔ abɛpa wo kyɛw berɛ bɔne ne ahohiahia berɛ mu
dadeɛ ne kɔbere mfrafraeɛ bɛtumi abu dadeɛ a ɛfiri atifi fam anaa
mɛma wɔafom mo ahodeɛ ne mo akoradeɛ na wɔrentua ka mo bɔne a moayɛ no mo asase no nyinaa soɔ no nyinaa nti
na mɛma mo ne mo atamfoɔ no asene akɔ asase bi a monnim soɔ so ɛfiri sɛ ogya bi asɔ m abufuo mu a ɛbɛdɛre mo soɔ
wo awurade wonim kae me na bɛhwɛ me na tɔ were ma me m atifoɔ so wo bo a ɛkyɛre fuo no nti mfa me nkɔ hunu sɛ wo nti na mesoa ahohora
wo nsɛm ba a na ɛyɛ me aduane na wo nsɛm yɛ me ahosɛpɛ ne akomatɔyam na wɔde wo din ato me o awurade asafo nyankopɔn
mantena aserefoɔ dwabɔ mu manni ahurisie wo nsa nti me nko na metenaeɛ ɛfiri sɛ wode abufuo ahyɛ me ma
adɛn nti na me yea wɔ hɔ daa yi na me kuro ayɛ nkudaa a wɔsa a ɛnsa yi wobɛyɛ sɛ asuo a ɛdi hwammɔ a ɛnnyina ama me anaa
enti sɛ awurade seɛ nie sɛ wosane a mede wo bɛsane aba na woabɛgyina m anim na sɛ woka nyansasɛm daa a wobɛyɛ sɛ m ano wɔn deɛ wɔbɛdane aba wo nkyɛn na wo deɛ worensane nkɔ wɔn nkyɛn
na mede wo bɛsi hɔ mama ɔman yi sɛ kɔbere mfrafraeɛ fasuo denden na wɔne wo ko a wɔrentumi wo ɛfiri sɛ me na medi w akyire na magye wo na mayi wo awurade asɛm nie
na mɛyi wo afiri abɔnefoɔ nsam na magye wo afiri atirimuɔdenfoɔ nsam
na awurade asɛm baa me nkyɛn sɛ
nware yere na nnya mmabanin ne mmammaa wɔ ha yi
na sɛdeɛ awurade ka no mmabanin ne mmammaa a wɔwo wɔn ha yi ne wɔn nanom a wɔwɔ wɔn ne wɔn agyanom a wɔwo wɔn asase yi soɔ no ho nie
owuyadeɛ bɛbobɔ wɔn ama wɔawuwu wɔrenyɛ wɔn ayie na wɔrensie wɔn wɔbɛdane sumina wɔ asase ani na afena ne ɛkɔm bɛdwerɛ wɔn na wɔn afunu ayeyɛ ewiem nnomaa ne asase so mmoa aduane
na sɛ awurade seɛ nie nhyɛne efie a wɔsu mu mu na nkɔ ayie ase na nnyam wɔn ɛfiri sɛ mayi m asomdwoeɛ afiri ɔman yi so awurade asɛm nie mayi adɔeɛ ne mmɔborɔhunu
na nnipa akɛseɛ ne nkumaa bɛwuwu asase yi so wɔrensie wɔn na wɔrenyɛ wɔn ayie na obiara remmɔ ne hɔ akam obiara remmɔ tikwa mma wɔn
na wɔremmubu paanoo mma wɔn ayie ase sɛ wɔde rema wɔn due owufoɔ no ho na wɔremma wɔn awerɛkyekyerɛ kuruwa obi n agya ne ne na ho
na nkɔ nsanom fie nso wo ne wɔn nkɔtena ase nnidi nnom
na sɛdeɛ asafo awurade israel nyankopɔn no seɛ nie hwɛ merema ahosɛpɛ nne ne anigyeɛ nne ayeforɔkunu nne ne ayeforɔ nne to atwa ɛha yi mo ani so ne mo berɛ yi so
na ɛbɛba sɛ woka nsɛm yi nyinaa kyerɛ ɔman yi na wɔka kyerɛ wo sɛ adɛn nti na awurade ka adebɔne kɛseɛ yi gu yɛn soɔ yi na ɛdeɛn ne yɛn amumuyɛ anaasɛ ɛdeɛn ne yɛn bɔne a yɛayɛ awurade yɛn nyankopɔn no
ɛnneɛ ka kyerɛ wɔn sɛ ɛsiane sɛ mo agyanom agya me awurade asɛm nie na wɔakɔdi anyame foforɔ akyi asom wɔn asɔre wɔn na me deɛ wɔagya me na me mmara nso wɔanni so
na mo nso modi asɛmmɔne sene mo agyanom na hwɛ mo nyinaa monam di mo akoma bɔne denyɛ akyi a montie me
enti mɛto mo afiri asase yi so agu asase bi a mo ne mo agyanom nnim soɔ so na moakɔsom anyame foforɔ wɔ hɔ awia ne anadwo ɛfiri sɛ merenhu mo mmɔbɔ
saa nti hwɛ awurade asɛm nie nna bi reba a wɔrenka bio sɛ sɛ awurade a ɔyii israelfoɔ firii misraim asase so baeɛ no te aseɛ yi
na mmom wɔbɛka sɛ sɛ awurade a ɔyii israelfoɔ firii atifi fam asase so ne nsase a ɔpamm wɔn kɔɔ hɔ nyinaa soɔ no te aseɛ yi na mede wɔn bɛsane aba wɔn asase a mede memaa wɔn agyanom no so
hwɛ mɛma wɔakɔfa apofofoɔ pii aba awurade asɛm nie na wɔakɔyi wɔn na yei akyiri no mɛma wɔakɔfa abɔmmɔfoɔ pii aba na wɔakɔtwe wɔn afiri mmepɔ nyinaa so ne nkokoɔ nyinaa so ne abotan ntokuro mu
na m ani hwɛ wɔn akwan nyinaa ɛnhunta me na wɔn amumuyɛ nso ɛso nkataa m anim
na mɛtua wɔn amumuyɛ ne wɔn bɔne so ka mmɔho sɛ wɔagu m asase ho fi wɔde wɔn atantanneɛ ne wɔn akyiwadeɛ afunu ahyɛ m agyapadeɛ no ma
o awurade m ahoɔden ne m aban denden me dwanekɔbea ahohiahia da mu wo nkyɛn na amanaman bɛfiri asase anoano aba abɛka sɛ atorɔ nko ne yɛn agyanom awunnyadeɛ no ahuhudeɛ a mfasoɔ nni mu
onipa bɛyɛ anyame a wɔnyɛ anyame afa
ɛno nti hwɛ mɛma wɔahunu prɛko mɛma wɔahunu m ahoɔden ne me tumi na wɔahunu sɛ me din ne awurade
yuda bɔne no wɔde dadeɛ twerɛdua ne hyerɛmmoɔ ano na atwerɛ wɔakurukyire no wɔn akoma apono so ne wɔn afɔrebukyia mmɛn so
berɛ a wɔn mma kae wɔn afɔrebukyia ne wɔn asera nnua dua frɔmfrɔm ne nkokoɔ sorɔnsorɔn soɔ no
me bepɔ ne ɛho asase mede w ahodeɛ ne w akoradeɛ nyinaa bɛma na wɔafom ne wo sorɔnsorɔmmea no nso w asase yi nyinaa so bɔne nti
na wobɛgya w agyapadeɛ a mede memaa woɔ no ato hɔ na mɛma woasom w atamfo asase a wonnim soɔ so ɛfiri sɛ moasɔ m abufuo mu gya a ɛbɛdɛre daa
sɛ awurade seɛ nie wɔadome onii ko a ɔde ne ho to onipa soɔ na ɔde honam yɛ ne basa na n akoma atwe afiri awurade ho
ɔte sɛ dua a ɛsi anwea pradada so na ɔrenhunu sɛ papa reba na ɔbɛtena ɛserɛ so nkyɛkyerɛ so ne nkyene asase a obiara nte soɔ so
nhyira ne onii ko a ɔde ne ho to awurade soɔ na awurade yɛ n anidasoɔ
na ɔbɛyɛ sɛ dua a wɔatɛ no nsunoa na ne nhini tentene kɔ asuo no ho na sɛ ahuhuro ba a ɛnyɛ no hu na ɛso ahahan bɛyɛ frɔmfrɔm na sukɔm afe mu nso ɛrempo na ɛnnyae aba soɔ
akoma wɔ hɔ yi ɛyɛ nnaadaa sene adeɛ nyinaa na ɛyɛ nsɛmmɔne pa ara hwan na ɔbɛnya mu ahunuyɛ
me awurade na mehwehwɛ adwene mu na mesɔ akoma mehwɛ na mɛma obiara sɛdeɛ n akwan teɛ sɛdeɛ ne nneyɛɛ aba no teɛ
deɛ ɔrepɛ adeɛ anya na ɔnnya no tenenee soɔ no te sɛ akokɔhwedeɛ a ɔbutu nkosua a ɛnyɛ ɔno ara na ɔtoeɛ soɔ ɔbɛbu ne nna mu fa agya na n awieeɛ mu ɔbɛyɛ ɔkwasea
animuonyam ahennwa a ɛsi sorɔnsorɔn soɔ firi teteete no ne yɛn kronkronbea
awurade israel anidasoɔ wɔn a wɔgya woɔ nyinaa ani bɛwuwu wɔn a wɔsane firi m akyire no wɔbɛtwerɛ wɔn din asase so ɛfiri sɛ wɔagya nkwa asutire awurade
awurade sa me yadeɛ na menya ahoɔden gye me na manya nkwa na wone m ayeyie
hwɛ wɔn deɛ wɔka kyerɛ me sɛ ɛhe na awurade asɛm no wɔ ma no mmra ɛ
nso me deɛ menhyɛɛ wo sɛ ma bɔne mmra na menhwɛɛ mmusuo da no kwan wo ara wonim deɛ ɛfiri m anomu baeɛ no ɛda w anim hɔ
nyɛ me deɛ oyi me hu me dwanekɔbea ne wo ɛda bɔne mu
ma m ataafoɔ ani nwuwu na me deɛ mma m ani nnwu wɔn deɛ ma wɔn akoma ntu na me deɛ mma m akoma nntu fa da bɔne no bra wɔn so fa obubuo mmɔho bubu wɔn
sɛ awurade ka kyerɛɛ me nie kɔ kɔgyina ɔmanfoɔ ponkɛseɛ a yuda ahemfo di mu ahyemfire no mu ne yerusalem aponkɛseɛ nyinaa mu
na ka kyerɛ wɔn sɛ montie awurade asɛm yuda ahemfo ne yuda man nyinaa ne yerusalemfoɔ a mofa apono yi mu ba mu nyinaa
sɛ awurade seɛ nie monhwɛ mo kra so yie na monnsoa adesoa biara homeda mmfa mmfa yerusalem apono mu mmma mu
na monnsoa adesoa biara nso mmfiri mo afie mu mmfiri adi homeda na monnyɛ adwuma biara na monni homeda no kronkron sɛdeɛ mehyɛɛ mo agyanom no
nanso wɔantie na wɔammrɛ wɔn aso ase na wɔsenee wɔn kɔn kyenkyirenn deɛ ɛbɛyɛ na wɔantie na wɔampene atenetene
na ɛbɛba sɛ awurade asɛm nie sɛ motie me na momfa adesoa biara mfa kuro yi apono mu mma mu homeda na modi homeda no kronkron nyɛ emu adwuma biara a
ɛnneɛ ahemfo ne asafohene a wɔbɛtena dawid adwa soɔ bɛtena nteaseɛnam mu ne apɔnkɔ so wɔne wɔn asafohene yuda mmarima ne yerusalemfoɔ wɔbɛfa kuro yi apono mu aba mu na nnipa bɛtena kuro yi mu daa
na wɔbɛfiri yuda nkuro mu ne deɛ ɛwowɔ yerusalem ho ne benyamin asase soɔ ne mmepɔ ase ne mmepɔ so ne negeb aba de ɔhyeɛ afɔdeɛ ne okum afɔdeɛ ne aduane ayɛyɛdeɛ ne ohwamfufuo aba na wɔde ayeyie afɔdeɛ aba awurade fie
nanso sɛ moantie me anni homeda no kronkron na mosoa adesoa bi fa yerusalem apono mu homeda a ɛnneɛ mɛsɔ n apono mu gya na ahye yerusalem aban afɛfɛ no na wɔrennum
asɛm a ɛfiri awurade nkyɛn baa yeremia nkyɛn nie
sɔre siane kɔ ɔnwonfoɔ fie na mɛma woate me nsɛm hɔ
ɛnna mesiane kɔɔ ɔnwomfoɔ fie na hwɛ na ɔreyɛ n aboɔ so adwuma
na kukuo a ɔreyɛ no sɛee sɛ ɔnwomfoɔ nsam dɔteɛ na ɔsane de yɛɛ ade foforɔ sɛdeɛ ɛtene ɔnwomfoɔ no ani soɔ sɛ ɔbɛyɛ no
ɛnna awurade asɛm baa me nkyɛn sɛ
merentumi nyɛ mo israel fie sɛ ɔnwomfoɔ yi anaa awurade asɛm nie hwɛ sɛdeɛ dɔteɛ teɛ wɔ ɔnwomfoɔ nsam no saa ara na mo israel fie nso moteɛ wɔ me nsam
sɛ meka wɔ ɔman anaa ahennie bi ho sɛ mɛtu na madwerɛ na masɛe no
na sɛ ɔman no sane firi ne bɔne a mekaa ho asɛm no mu a ɛnneɛ mɛnu me ho adebɔne a mesusuu sɛ mɛyɛ wɔn no ho
na sɛ meka wɔ ɔman anaa ahennie bi ho sɛ mede bɛsi hɔ na matɛ
na sɛ wɔyɛ m ani so bɔne antie me a ɛnneɛ mɛnu me ho yie a mekaa sɛ mɛyɛ wɔn no ho
na afei ka kyerɛ yuda mmarima ne yerusalemfoɔ sɛ sɛ awurade seɛ nie hwɛ meredwene mo ho bɔne na mapam mo ho apam mo nyinaa monsane mo akyi mfiri mo kwammɔne so na momma mo akwan ne mo nneyɛɛ nyɛ yie ɛ
na wɔbɛka sɛ ɔkwa na mmom yɛbɛdi yɛn tirim asɛm akyi na yɛayeyɛ yɛn akoma bɔne denyɛ no ho adeɛ
enti sɛ awurade seɛ nie monkɔbisa amanaman no mu ɛ hwan na wate saa adeɛ yi bi pɛn ahodwirideɛ pa ara na israel ababaa no ayɛ
lebanon sukyerɛmma pa sirion abotan no so amannɔne nsuwansuwa wiridudu a ɛsene no bɛwe anaa
na me man werɛ afiri me wɔahye aduhwam ama abosom hunu na wɔmaa wɔsuntisuntii wɔn akwan so wɔ teteete atempɔn so sɛ wɔnnante akwan a ɛnyɛ akwammɔeɛ so
sɛ wɔnnane wɔn asase no amamfo ne daa fɛdie adeɛ obiara a ɔbɛtwam hɔnom no ho bɛdwiri no na wawoso ne ti
mɛyɛ sɛ apueeɛ mframa mabɔ wɔn mapete wɔn atamfoɔ anim m akyiri mmom na ɛnyɛ m anim na mede bɛkyerɛ wɔn wɔn sɛeɛ da no
na wɔkaa sɛ mommra mma yɛnkɔpam yeremia tiri so na mmara renyera mfiri ɔsɔfoɔ hɔ na afotuo rempa onyansafoɔ anomu na asɛm remmɔ odiyifoɔ mommra mma yɛmfa tɛkyerɛma nkum no na mommma yɛnnyɛ aso nntie ne nsɛm no biara
yɛ aso ma me ɛ o awurade na tie wɔn a wɔne me ham no
wɔmfa bɔne nhyɛ papa ananmu anaa nso wɔatu amena ama me kra kae sɛdeɛ megyinaa w anim sɛ meresrɛ papa ama wɔn sɛ meresane w abufuo afiri wɔn soɔ no
enti yiyi wɔn mma ma ɛkɔm na yi wɔn to afena ano na wɔn yerenom nni mmasugya na wɔnnanedane akunafoɔ na owuyadeɛ nkum wɔn mmarima na wɔmfa afena nkum wɔn mmeranteɛ ɛdɔm ano
ma wɔnte esu nka mfiri wɔn afie mu berɛ a wode asafo bi bɛba wɔn so mpofirim no ɛfiri sɛ wɔabɔ amena sɛ wɔde reyi me na wasunsum me nan fidie
na wo awurade wonim wɔn agyina a wɔkɔ no me ho repɛ me wuo no nyinaa nkata wɔn amumuyɛ so na mpepa wɔn bɔne mfiri w anim ma wɔnhwehwe ase w anim w abufuo berɛ mu na ɛne wɔn nnie
sɛ awurade kaeɛ nie kɔ na kɔtɔ ɔnwomfoɔ kuruwa bi na fa ɔman no mu mpanimfoɔ ne asɔfoɔ mu mpanimfoɔ no bi ka wo ho
na firi adi kɔ hinom ba bonhwa a ɛwɔ anwomfoɔ pono ano no mu na pae nsɛm a mɛka akyerɛ wo no wɔ hɔ
na ka sɛ montie awurade asɛm yuda ahemfo ne yerusalemfoɔ sɛ asafo awurade israel nyankopɔn seɛ nie hwɛ mede adebɔne mereba ɛha yi a obiara a ɔbɛteɛ no n aso mu bɛyɛ no kyeww
ɛsiane sɛ wɔagya me na wɔadi ananafoɔ asɛm wɔ ɛha yi na wɔahye aduhwam wɔ ha ama anyame foforɔ a wɔne wɔn agyanom ne yuda ahemfo nhunuu wɔn pɛn na wɔde bemdifoɔ mogya ahyɛ ɛha yi ma
na wɔasisi baal sorɔnsorɔmmea de gya hye wɔn mma abobɔ ɔhyeɛ afɔdeɛ ma baal nso menhyɛɛ wɔn saa na ɛmmaa m adwene mu da
saa nti hwɛ awurade asɛm nie nna bi reba a wɔremfrɛ ha yi sɛ tofet anaasɛ hinom ba bonhwa bio na mmom wɔbɛfrɛ no okum bonhwa
na mɛma yuda ne yerusalem agyina ayɛ hunu ɛha yi na mama wɔatotɔ afena ano wɔn atamfoɔ anim ne wɔn a wɔhwehwɛ wɔn kra no nsam na mede wɔn afunu mama ewiem nnomaa ne wiram mmoa adi
na mɛyɛ kuro yi amamfo ne fɛdie adeɛ obiara a ɔbɛtwam wɔ ho no ne sɛeɛ no nyinaa nti ne ho bɛdwiri no na wabɔ hwerɛma hweehwee
na mɛma wɔadi wɔn mmammarima nam ne wɔn mmammaa nam na wɔbɛdi wɔn ho wɔn ho nam ahohiahia ne ahodwan a wɔn atamfoɔ ne wɔn a wɔrehwehwɛ wɔn akum wɔn no de bɛdwan wɔn ho no mu
na bɔ kuruwa no mmarima a wɔne wo bɛkorɔ no anim
na ka kyerɛ wɔn sɛ sɛ asafo awurade seɛ nie sɛdeɛ wɔbɔ ɔnwomfoɔ kukuo a wɔntumi nyɛ no yie bio no saa ara na mɛbɔ ɔman yi ne kuro yi na tofet ara na wɔbɛsie wɔn ɛfiri sɛ wɔrennya baabi nsie bio
saa ara na mɛyɛ ɛha yi ne ɛhafoɔ awurade asɛm nie na mɛyɛ kuro yi sɛ tofet
na yerusalem afie ne yuda ahemfo afie no ho bɛgu fi sɛ tofet hɔ adan a wɔahyehye atifi aduhwam ama ɔsoro asafo no nyinaa na wɔahwie ahwiesa ama anyame foforɔ no nyinaa bɛyɛ sɛ tofet
ɛnna yeremia firii tofet deɛ awurade somaa no adiyisɛm ka hɔ baeɛ na ɔkɔgyinaa awurade fie abannwa mu na ɔka kyerɛɛ ɔman no nyinaa sɛ
sɛ asafo awurade israel nyankopɔn seɛ nie hwɛ mede bɔne a maka agu kuro yi soɔ no nyinaa bɛba ɛno ne ɛho nkuro nyinaa so ɛfiri sɛ wɔasene wɔn kɔn deɛ ɛbɛyɛ na wɔantie me nsɛm
na imer ba pasur ɔsɔfoɔ a ɔyɛ awurade fie so titire no tee sɛ yeremia reka adiyisɛm yi no
pasur boroo odiyifoɔ yeremia na ɔde no bɔɔ duam benyamin ponkɛseɛ a ɛwɔ soro awurade fie mu no mu
na adeɛ kyeeɛ no pasur yii yeremia firii dua no mu na yeremia ka kyerɛɛ no sɛ ɛnyɛ pasur asekyerɛ ne ahosɛpɛ na awurade ato wo din na mmom magormisabib asekyerɛ ne ehu wɔ afa nyinaa
na sɛ awurade seɛ nie hwɛ mereyɛ wo ehuyideɛ ama wo ho ne w adɔfo nyinaa anim na wɔatotɔ wɔn atamfoɔ afena ano na w ani bɛhunu na mede yuda nyinaa bɛhyɛ babel hene nsa na watu wɔn akɔ babel na ɔde afena akunkum wɔn
na mɛyi kuro yi adedodoɔ ne emu mfasodeɛ aboɔdenneɛ nyinaa mama na mede yuda ahemfo akoradeɛ nyinaa mahyɛ wɔn atamfoɔ nsa na wɔafomfom afa akɔ babel
na wo pasur ne wo fiefoɔ nyinaa mobɛkɔ nnommumfa mu na wobɛkɔ babel akɔwu wɔ hɔ na wɔasie wo wɔ hɔ wo ne w adɔfoɔ a wohyɛɛ wɔn nkɔntorɔ no nyinaa
woagyegye me awurade na mapene nnyegyeɛ no so woatintim me so na woatumi madane aseredeɛ daa nyinaa wɔn nyinaa di me ho fɛw
na daa merekasa a ɛma meteam atiritirasɛm ne ɔsɛeɛ na ɛma mesu mefrɛ na awurade asɛm adane me ahohora ne nsopa daa nyinaa
na sɛ mese merenkae no na meremmɔ ne din menkasa bio a na ɛyɛ m akoma mu sɛ ogya a ɛredɛre a wɔato mu me nnompe mu mesɔ mu a mebrɛ ho na mentumi
na mate nnipa pii nsekudie ehu wɔ afa nyinaa wɔse monkɔka na yɛbɛkɔ akɔka atia no nnipa a me ne wɔn nni asɛm biara a wɔtete me ho nyinaa ka sɛ ebia ɔbɛma wɔagyegye no na yɛatumi no na yɛatɔ yɛn were wɔ ne so
na awurade gyina m akyiri sɛ dɔmmarima a ne ho yɛ hu ɛno nti m atifoɔ bɛsuntisunti na wɔrentumi wɔn ani bɛwuwu sɛ ɛfiri sɛ ɛrensi wɔn yie ɛyɛ daa nsopa a werɛ remfire
na asafo awurade a wosɔ ɔteneneeni hwɛ hwɛ adwene ne akoma mu wɔn so na mɛhunu wo aweretɔ na wo na mede m asɛm madane woɔ
monto dwom mma awurade monyi awurade ayɛ na wayi ohiani kra afiri nnipa bɔne nsam
nnome nka da a wɔwoo me wɔ mu no ɛda a me na woo me no mma wɔnnhyira no
nnome nka onipa a ɔde asɛmpa no brɛɛ m agya sɛ wɔawo ɔbabarima ama wo na ɔde maa n ani gyee pii no
ma onii no nyɛ sɛ nkuro a awurade abutubutuo wɔ anibereɛ so no ma no nte esu anɔpa ne gyegyeegye awia ketee
sɛ wankum me wɔ ɔyafunu mu na me na annane me damena na manka ne yafunum daa nti
adɛn nti mpo na mefirii yafunum firii adie sɛ merebɛhunu ɔbrɛ ne ahometeɛ na me nna ahi aniwuo mu
asɛm a ɛfiri awurade hɔ baa yeremia nkyɛn berɛ a ɔhene sedekia somaa malkia ba pasur ne maaseia ba ɔsɔfoɔ sefania baa ne nkyɛn sɛ
bisa awurade hɔ adeɛ ma yɛn ɛfiri sɛ babelhene nebukadnessar ne yɛn rebɛdi ako ebia awurade ne yɛn bɛdi no sɛdeɛ n anwanwadeɛ no nyinaa teɛ no na wafiri yɛn so akɔ
ɛnna yeremia ka kyerɛɛ wɔn sɛ
monka nkyerɛ sedekia sɛ sɛ awurade israel nyankopɔn seɛ nie hwɛ meredane mo nsam akodeɛ a mode ne babel hene ne kaldeafoɔ a wɔabɛtua mo ɔfasuo akyire rebɛko no na maboa ano maba kuro yi mfimfini
na me ara mede nsa a atene ne basa a ɛyɛ den ne abufuo ne abohuro ne anibereɛ kɛseɛ ne mo bɛko
na mabɔ kuro yi mufoɔ nnipa ne mmoa owuyadeɛ kɛseɛ ano na wɔbɛwuo
na ɛno akyiri no awurade asɛm nie mɛyi yudahene sedekia ne ne nkoa ne ɔman no ne nnipa a wɔaka kuro yi mu a wɔafiri owuyadeɛ ne afena ne ɛkɔm mu no mahyɛ babelhene nebukadnessar nsa ne wɔn atamfoɔ nsa ne wɔn a wɔhwehwɛ wɔn kra no nsa na wɔakunkum wɔn afena ano ɔrenkame wɔn na ɔrente mma wɔn na ɔrenhu wɔn mmɔbɔ
na ɔman yi nso ka kyerɛ wɔn sɛ sɛ awurade seɛ nie hwɛ mede nkwa kwan ne owuo kwan meregu mo anim
deɛ ɔtena kuro yi mu no bɛwu afena ne ɛkɔm ne owuyadeɛ ano na deɛ ɔfiri adie de ne ho kɔma kaldeafoɔ a wɔbɛtua mo no ɔbɛnya nkwa na ne kra adane negeb no asadeɛ
na mede m ani makari kuro yi sɛ bɔne na ɛmmra ne soɔ na ɛnyɛ papa awurade asɛm nie wɔde bɛhyɛ babel hene nsa na ɔde ogya ahye
na ka kyerɛ yuda hene fie sɛ montie awurade asɛm
dawid fie sɛ awurade seɛ nie monni asɛntenenee anɔpa na monyi deɛ wɔafom no afa mfiri omimfoɔ nsam na m abufuhyeɛ amfiri sɛ ogya ammɛhye a obi rennum mo nneyɛɛ bɔne nti
hwɛ me ne mo a mote bonhwa mu asaseta so botan soɔ no anya awurade asɛm nie mo a moka sɛ hwan na ɔbɛsiane aba yɛn soɔ na hwan na ɔbɛba yɛn tenabea no
na mɛba mabɛtua mo ka sɛ mo nneyɛɛ aba no teɛ awurade asɛm nie na mɛsɔ ogya wɔ ne kwaeɛ mu na ahye ne nnoɔma nyinaa ahyia
sɛ awurade seɛ nie siane kɔ yuda hene fie na kɔka asɛm yi hɔ sɛ
tie awurade asɛm yuda hene a wote dawid akonnwa soɔ no wo ne wo nkoa ne wo man a wɔfa apono yi mu ba mu no
sɛ awurade seɛ nie mommu atɛntenenee nyɛ ade tenenee na monyi deɛ wɔafom no afa mfiri omimfoɔ nsam na ɔhɔhoɔ awisiaa ne okunafoɔ monnhom wɔn so mommmɔ wɔn atirimuɔden na mogya a ɛdi bem nso monnhwie nngu wɔ ha yi
na sɛ modi asɛm yi so ampa a ɛnneɛ ahemfo a ɛtete dawid akonnwa soɔ bɛtena nteaseɛnam mu ne apɔnkɔ so abɛfa efie yi apono akɛseɛ mu aba mu wɔn ne ne nkoa ne wɔn man
na sɛ moantie nsɛm yi a ɛnneɛ maka me ho ntam awurade asɛm nie sɛ efie yi bɛdane fituo
na sɛ awurade ka fa yuda hene fie ho nie woyɛ me sɛ gilead ne lebanon atifi nanso mɛdane wo anwea pradada so nkuro a wɔnte mu
na mereyi asɛefoɔ atia wo wɔn akodeɛ kurakura wɔn na wɔabubu wo ntweneduro a wɔayie no de agu ogya mu
na amanaman pii bɛtwam kuro yi ho na wɔasese wɔn ho wɔn ho sɛ ɛnam deɛn so nti na awurade ayɛ kuro kɛseɛ yi seyie
na wɔbɛbua wɔn sɛ ɛfiri sɛ wɔagya awurade wɔn nyankopɔn apam na wɔakɔsɔre anyame foforɔ asom wɔn
monnsu owufoɔ na monnnyam no esu mmom na monsu deɛ ɔrekorɔ no na ɔrensane mma bio mmɛhunu n awoɔ asase
na sɛ awurade ka no salum a ɔyɛ yudahene yosia ba a ɔsii n agya yosia anan mu dii hene a ɔfiri ha kɔeɛ no ho nie ɔrensane mma ha bio
na deɛ wɔatu no korɔ no ɛhɔ na ɔbɛwuo na ɔrenhunu asase yi bio
deɛ ɔfa ɔkwan a ɛntene so kyekyere ne fie na ɔde asisie si n abansoro na ɔma ne yɔnko yɛ adwuma kwa na ɔmfa n akatua mma no no nnue
deɛ ɔka sɛ mɛsi dan a emu baeɛ ayɛ mu abansoro adan a ɛsoso pii mafa na ɔtwitwa mu mpomma na ɔde ntweneduro sam mu na ɔde adukɔkɔɔ sra mu
w ani abere tweneduro ho yi nti ɛyɛ wo sɛ woyɛ ɔhene w agya annidi annom wammu atɛntenenee anyɛ ade tenenee ɛno nti nso na ɛsii no yie
ɔdii mmɔborɔni ne ohiani asɛm maa no enti nso na ɛsii no yie ɛnyɛ yei ne me ho nimdeɛ awurade asɛm nie
nanso w ani ne w akoma nni hwee so sɛ wo mfasoɔ bɔne ne mogya a ɛdi bem so sɛ ɛngu fam ne amim ne nhyɛsoɔ so sɛ wobɛyɛ
ɛno nti sɛ awurade ka no yudahene yehoiakim a ɔyɛ yosia ba no ho nie wɔrennyam no nka sɛ due me nuabarima anaa due onuabaa wɔrennyam no nka sɛ due owura anaa due n animuonyam
afunumu sie na wɔde bɛsie no wɔbɛtwe no ato no atwene yerusalem apono akyiri
foro kɔ lebanon kɔsu na ma wo nne so wɔ basan na team firi abarim ɛfiri sɛ wɔadwerɛ w adɔfo nyinaa
wodii yie no mekasa mekyerɛɛ wo na wose merentie wo kwan a wofa so nie firi wo mmabaaberɛ mu sɛ wontie me
mframa bɛyɛne w ayɛnfoɔ nyinaa na w adɔfo bɛkɔ nnommumfa mu ɛno ansa na w ani bɛwuo na w anim agu ase wo bɔne nyinaa ho
wo a wote lebanon ayɛ wo pirebuo ntweneduro soɔ no sɛ ɔyea ne awoko a ɛte sɛ ɔbaa wofoɔ deɛ ba wo so a sɛdeɛ wobɛsi ayɛ mmɔbɔ afa
sɛ mete aseɛ yi awurade asɛm nie sɛ yudahene konia a ɔyɛ yehoiakim ba no yɛ me nifa so nsɔanokaa mpo a anka mɛte no afiri hɔ
na mede wo bɛhyɛ wɔn a wɔhwehwɛ wo kra no nsa ne wɔn a wosuro wɔn anim no nsa ne babelhene nebukadnessar ne kaldeafoɔ nsa
na mɛpra wo ne wo na a ɔwoo woɔ no akɔ asase bi a ɛnyɛ hɔ na wɔwoo mo so na ɛhɔ ara na mobɛwuwuo
na asase a wɔn kra pɛ sɛ wɔbɛsane aba soɔ no wɔrensane mma hɔ bio
ɔbarima konia yi ayɛ sɛ anwonneɛ a abɔ na wɔmmuo anaa adeɛ bi a obiara ani nnye ho adɛn nti na wɔto no ne n asefoɔ gu asase a wɔnnim soɔ so yi
o asase asase asase tie awurade asɛm
sɛ awurade seɛ nie montwerɛ wɔ ɔbarima yi ho sɛ ɔyɛ deɛ ɔnni ba ɔbarima a ɔrenni yie ne nna mu na n asefoɔ mu obiara a ɔbɛtena dawid ahennwa soɔ na wadi yuda so bio no renni yie
nnwanhwɛfoɔ a wɔsɛe me nnwankuo bɔ wɔn pete no nnue awurade asɛm nie
enti sɛ awurade israel nyankopɔn ka wɔ ahwɛfoɔ a wɔhwɛ me man no ho nie mo na moabɔ me nnwankuo no apete na moapansam wɔn na moanhwɛ wɔn hwɛ mo na merebɛtua mo mo nneyɛɛ mu bɔne no so ka awurade asɛm nie
na me ara mɛboa me nnwan nkaeɛ ano afiri nsase a mapam wɔn akɔ soɔ no nyinaa so na mede wɔn bɛsane aba wɔn adidibea bio na wɔbɛwowo na wɔadɔ
na mɛsisi wɔn so ahwɛfoɔ na wɔahwɛ wɔn na wɔrensuro bio na wɔn akoma rentu na wɔn mu bi renyera awurade asɛm nie
hwɛ nna bi reba awurade asɛm nie sɛ mɛma tenenee duban bi so mama dawid na ɔbɛdi hene nimdeɛ so na wabu atɛntenenee ayɛ ade tenenee asase no so
ne berɛ so na wɔbɛgye yuda nkwa na israel atena ase dwoodwoo na yei ne ne din a wɔde bɛfrɛ no awurade yɛn tenenee
ɛno nti hwɛ awurade asɛm nie nna bi reba a wɔrenka bio sɛ sɛ awurade a ɔyii israel firii misraim asase so baeɛ no te aseɛ yi
na mmom sɛ awurade a ɔkɔyii israel fie asefoɔ firii atifi fam asase ne nsase a mepamm wɔn kɔɔ soɔ no nyinaa so baeɛ no te aseɛ yi na wɔbɛtena wɔn ankasa asase so
adiyifoɔ no ho asɛm nie m akoma abubu me yam me nnompe nyinaa sa biribiri mayɛ sɛ nsaboni ne ɔbarima a waboro nsa awurade ne ne nsɛm kronkron no nti
na awaresɛefoɔ ahyɛ asase no so ma na nnome nti asase no di abooboo ɛserɛ so adidibea akusa na wɔn mmirikatuo yɛ bɔne na wɔn mmaninyɛ nso ntene
na odiyifoɔ ne ɔsɔfoɔ nyinaa nsuro nyame me fie mpo na mahunu wɔn bɔne awurade asɛm nie
ɛno nti wɔn kwan bɛyɛ wɔn sɛ esum kabii mu kwan torotoro wɔbɛsunsum wɔn na wɔahwehwe ɛso ase ɛfiri sɛ wɔn asotwe afe no mu mede bɔne bɛba wɔn so awurade asɛm nie
na samaria adiyifoɔ no mu mahunu nkwaseasɛm wɔde baal hyɛɛ nkɔm de maa me man israel fomee
na yerusalem adiyifoɔ no mu nso mahunu ahodwirideɛ wɔsɛe awareɛ na wɔdi atorɔ na wɔhyɛ nnebɔneyɛfoɔ nsa den sɛdeɛ ɛbɛyɛ na obiara ansane amfiri ne bɔne mu wɔn nyinaa adane me sɛ sodom na emufoɔ ayɛ sɛ gomora
enti sɛ asafo awurade ka no adiyifoɔ no ho nie hwɛ merema wɔn bɔnwono adi na mama wɔn ɛborɔ nsuo anom ɛfiri sɛ yerusalem adiyifoɔ mu abɔnefosɛm afiri kɔ asase no nyinaa so
sɛ asafo awurade seɛ nie monntie adiyifoɔ a wɔhyɛ mo nkɔm no nsɛm wɔde mo kɔ ahuhudeɛ mu wɔn adwene mu anisoadehunu na wɔka ɛmfiri awurade anomu
ka na wɔka kyerɛ wɔn a wɔpo me no sɛ awurade se asomdwoeɛ bɛba ama mo na obiara nante n akoma denyɛ mu a wɔse bɔne biara remma mo so
na wɔn mu hwan na wagyina awurade agyina no mu na wahunu na wate n asɛm anaa hwan na wawɛn n aso atie n asɛm
hwɛ awurade ahum abufuhyeɛ afiri adi na ahum a ɛdi kyinhyia no bɛtwa ne ho abɛsi abɔnefoɔ tiri so
awurade abufuo no rensane kɔsi sɛ ɛbɛwie na ama n akoma mu adwene agyina nna a ɛdi akyire no mu no na mobɛhunu mu pefee
mansoma adiyifoɔ no nso wɔnyaa asɛm kɔkaeɛ mankasa mankyerɛ wɔn nso wɔhyɛɛ nkɔm
na sɛ wɔgyinaa m agyina mu a anka wɔmaa me man tiee me nsɛm na wɔasane wɔn afiri wɔn kwammɔne so ne wɔn nneyɛɛ bɔne no ho
meyɛ onyankopɔn a ɔwɔ mpinkyɛeɛ mu awurade asɛm nie na menyɛ onyankopɔn a ɔwɔ akyirikyiri anaa
sɛ obi de ne ho hunta huntabea bi a merenhu no anaa awurade asɛm nie ɛnyɛ ɔsoro ne asase na mayɛ so ma anaa awurade asɛm nie
mate deɛ adiyifoɔ a wɔde me din hyɛ nkɔntorɔ no keka sɛ maso daeɛ maso daeɛ no
ɛnkɔsi da bɛn ɛwɔ adiyifoɔ a wɔka atorɔ adiyisɛm na wɔka wɔn akoma mu nnaadaa nkɔm no akoma mu
wɔdwene sɛ wɔbɛma me man werɛ afiri me din wɔn adaeɛ a wɔkeka kyerɛkyerɛ wɔn ho no nti sɛdeɛ baal nti wɔn agyanom werɛ firii me din no
odiyifoɔ a ɔso daeɛ no ma no nka ne daeɛso na deɛ m asɛm wɔ ne hɔ no ma no nka m asɛm nokorɛ mu ɛdeɛn na ntɛtɛ ne ayuo wɔ yɛ awurade asɛm nie
m asɛm nte sɛ ogya awurade asɛm nie na ɛnte sɛ asaeɛ a ɛbobɔ ɔbotan anaa
enti hwɛ me ne adiyifoɔ no anya awurade asɛm nie nnipa a wɔwiawia me nsɛm wɔn yɔnkonom nkyɛn no
hwɛ me ne adiyifoɔ no anya awurade asɛm nie wɔn a wɔde wɔn tɛkyerɛma keka sɛ awurade se no
hwɛ me ne adiyifoɔ a wɔsoso atorɔ adaeɛ no anya awurade asɛm nie wɔn deɛ wɔkeka adaeɛ no na wɔde wɔn atorosɛm ne wɔn adwenharesɛm daadaa me man no nanso mensomaa wɔn na menhyɛɛ wɔn na wɔn ho remma ɔman yi mfasoɔ biara awurade asɛm nie
na sɛ ɔman yi anaa odiyifoɔ anaa ɔsɔfoɔ bi bisa wo sɛ awurade adesoa ne deɛn ɛnneɛ kyerɛ wɔn sɛ wone adesoa no na mɛto wo matwene awurade asɛm nie
na odiyifoɔ anaa ɔsɔfoɔ anaa ɔman no mu nipa biara ka sɛ awurade adesoa a na mɛba mabɛtwe onii ko no ne ne fie aso
sei na monkeka nkyerɛ mo mfɛfoɔ na onua nka nkyerɛ ne nua ɛdeɛn na awurade buaeɛ na ɛdeɛn na awurade aka
na awurade adesoa no deɛ mommmɔ din bio na obiara asɛm bɛdane no adesoa ɛfiri sɛ moadanedane onyankopɔn teasefoɔ asafo awurade yɛn nyankopɔn nsɛm ani
sei na ka kyerɛ odiyifoɔ no ɛdeɛn na awurade de buaa woɔ na ɛdeɛn na awurade aka
na sɛ moka sɛ awurade adesoa no nti sɛ awurade seɛ nie ɛsiane sɛ moka asɛm yi sɛ awurade adesoa no na mesomaa mo nkyɛn sɛ monnka sɛ awurade adesoa no
enti hwɛ me werɛ bɛfiri mo koraa na mato mo ne kuro a mede memaa mo ne mo agyanom no afiri m anim agu
na mede daa ahohora ne daa nsopa a werɛ remfiri da ato mo so
awurade maa mehwɛe na hwɛ mmorɔdɔma nkɛntɛn mmienu a wɔde asisi awurade asɔredan anim nie ɛberɛ a babelhene nebukadnessar tuu yudahene yekonia a ɔyɛ yehoiakim ba ne yuda asafohene ne adwumfoɔ ne atomfoɔ firii yerusalem kɔɔ babel no
kɛntɛn baako mu wɔ mmorɔdɔma pa ara a ɛte sɛ mmorɔdɔma a abere kane na kɛntɛn baako no mu wɔ mmorɔdɔma a ɛnyɛ koraa a yɛ a ɛnyɛ no nti wɔntumi nnie
na awurade ka kyerɛɛ me sɛ yeremia ɛdeɛn na wohunu yi na mese mmorɔdɔma mmorɔdɔma pa no deɛ ɛyɛ sɛ na deɛ ɛnyɛ no ɛnyɛ koraa na yɛ a ɛnyɛ nti wɔntumi nni
ɛnna awurade asɛm baa me nkyɛn sɛ
sɛ awurade israel nyankopɔn seɛ nie sɛ mmorɔdɔma pa yi teɛ no saa ara na mɛbu tukɔfoɔ a memaa wɔfirii ha yi kɔɔ kaldeafoɔ asase soɔ no mayɛ wɔn yie
na mede m ani bɛhwɛ wɔn papa na mede wɔn masane aba asase yi so na mede wɔn bɛsisi hɔ na merendwiri wɔn na mɛdua wɔn na merentutu wɔn
na mɛma wɔn akoma a wɔde bɛhu me sɛ mene awurade na wɔadane me ɔman na me nso mayɛ wɔn onyankopɔn na wɔde wɔn akoma nyinaa bɛsane aba me nkyɛn
na sɛ mmorɔdɔma bɔne a yɛ a ɛnyɛ nti wɔntumi nnie no teɛ no sɛ awurade seɛ nie saa ara na mɛyi yudahene sedekia ne n asafohene ne yerusalem nkaeɛ a wɔaka asase yi soɔ no ne wɔn a wɔte misraim asase soɔ no mama
na mama wɔadwane wɔn ho ayɛ wɔn bɔne asase so ahennie nyinaa mu na wɔadanedane ahohora ne akasabebuo ɛfene ne nnome baabiara a mɛsunsum wɔn akorɔ
na mɛma afena ɛkɔm ne owuyadeɛ aba wɔn mu akɔsi sɛ wɔbɛsa koraa afiri asase a mede memaa wɔn ne wɔn agyanom no soɔ
asɛm a ɛbaa yeremia nkyɛn yuda man nyinaa ho yudahene yehoiakim a ɔyɛ yosia ba afe a ɛtɔ so nnan a ɛne babelhene nebukadnessar afe a ɛdi kan no mu
a odiyifoɔ yeremia kaeɛ yuda man no nyinaa ho kyerɛɛ yerusalemfoɔ nyinaa nie
ɛfiri yudahene yosia a ɔyɛ amon ba afe a ɛtɔ so dummiɛnsa soɔ de bɛduru nnɛ da yi mfirinhyia aduonu mmiɛnsa yi mu awurade asɛm baa me nkyɛn maa metuaa nhema meka kyerɛɛ mo na moantie
na awurade somaa ne nkoa adiyifoɔ nyinaa baa mo nkyɛn ɔtuaa nhema somaa wɔn na moantie na moammrɛ mo aso ase antie
wɔse monsane mfiri mo akwammɔne so ne mo nneyɛɛ bɔne mu na moatena asase a awurade de ama mo ne mo agyanom no so afiri daapem akɔsi daapem
na monnni anyame foforɔ akyi nnkɔsom wɔn nnsɔre wɔn na mommfa mo nsa ano nnwuma nnhuru me bo na merenyɛ mo bɔne biara
na moantie me awurade asɛm nie na mode mo nsa ano nnwuma huruu me bo maa no danee mo bɔne
enti sɛ asafo awurade seɛ nie ɛsiane sɛ moantie me nsɛm nti
hwɛ meresoma ma wɔakɔfa atifi fam mmusua nyinaa awurade asɛm nie ne m akoa babelhene nebukadnessar na mede wɔn aba asase yi ne ɛsotefoɔ so ne amanaman yi a wɔatwa ne ho ahyia nyinaa so na masɛe wɔn pasapasa na mama wɔadane ahodwirideɛ ne fɛdie ne daa amamfo
na mama ahosan nne ne anigyeɛ nne ne ayeforɔkunu nne ne ayeforɔ nne oyuyammoɔ nkateɛ ne kanea hann ayera wɔn mu
na asase yi nyinaa bɛdane amamfo ne ahodwirideɛ na amanaman yi asom babel hene mfirinhyia aduɔson
na ɛbɛba sɛ sɛ mfirinhyia aduɔson wie duru a mɛba mabɛtua babel hene ne ɔman no kaldeafoɔ asase no amumuyɛ so ka na madane no daa amamfo awurade na ɔseɛ
na mɛma me nsɛm a meka meguu asase no soɔ no nyinaa aba mu wɔ ne ho ade a wɔatwerɛ no nwoma yi mu a yeremia hyɛɛ ho nkɔm guu amanaman nyinaa soɔ no nyinaa
na amanaman bebree ne ahemfo akɛseɛ de wɔn bɛyɛ nkoa na mɛtua wɔn wɔn nneyɛɛ ne wɔn nsa ano adwuma so ka
na sɛ awurade israel nyankopɔn aka akyerɛ me nie gye abufuhyeɛ nsa kuruwa yi me nsam na ma amanaman a meresoma wo wɔn nkyɛn no nyinaa nnom
na wɔanom atɔ ntintan abobɔ adam afena a meresoma aba wɔn mu no nti
ɛnna megyee kuruwa no awurade nsam na memaa amanaman a awurade somaa me wɔn nkyɛn no nyinaa nomee
yerusalem ne yuda nkuro ne emu ahemfo ne emu asafohene sɛ wɔnyɛ amamfo ahodwirideɛ fɛdie ne nnome sɛdeɛ ɛteɛ nnɛ da yi
misraimhene farao ne ne nkoa ne n asafohene ne ne man nyinaa
ne amamfrafoɔ no nyinaa ne us asase so ahemfo nyinaa ne filistifoɔ asase so ahemfo nyinaa ne askelon ne gasa ne ekron ne asdod nkaeɛ no
edom ne moab ne amonfoɔ
ne tiro ahemfo nyinaa ne sidon ahemfo nyinaa ne ɛpo akyiri nohoa asase so ahemfo
dedan tema bus ne wɔn a wɔatwitwa wɔn bɔgyesɛ putuo no nyinaa
ne arabia ahemfo nyinaa ne afrafrafoɔ ahemfo a wɔte anwea pradada soɔ no nyinaa
ne simri ahemfo nyinaa ne elam ahemfo nyinaa ne media ahemfo nyinaa
ne atifi fam ahemfo nyinaa wɔn a wɔbɛn ne wɔn a wɔwɔ akyirikyiri no mu biara ne asase so ahennie ahodoɔ a ɛwowɔ asase ani nyinaa no na sesak hene na ɔbɛka wɔn nyinaa akyiri anom
na ka kyerɛ wɔn sɛ sɛ asafo awurade israel nyankopɔn seɛ nie monnom na mommobo na momfefe na monhwehwe ase na monnnsɔre bio ɛsiane afena a merema no aba mo mu no nti
na ɛbɛba sɛ wɔampɛ sɛ wɔgye wo nsam kuruwa no nom a ka kyerɛ wɔn sɛ sɛ asafo awurade seɛ nie nom ara na monnom
na hwɛ kuro a wɔde me din ato no so na merefiri ama bɔne aba yi na mo deɛ mobɛfa mo ho adi sɔnn anaa moremfa mo ho nni sɔnn na mmom afena na merefrɛ aba asase sofoɔ nyinaa soɔ asafo awurade asɛm nie
enti hyɛ nsɛm yi nyinaa ho nkɔm kyerɛ wɔn na se wɔn sɛ awurade firi sorosoro bobom na ɔma ne nne so firi ne tenabea kronkron hɔ bɔ na ɔbobɔ mu gu ne nkurɔfoɔ soɔ ɔteɛ mu sɛ bobe abawɔfoɔ de tia asase no sofoɔ nyinaa
hooyɛ no bɛduru asase ano nohoa na awurade ne amanaman reham ɔrebu honam nyinaa atɛn ɔde abɔnefoɔ ato afena ano awurade asɛm nie
sɛ asafo awurade seɛ nie hwɛ bɔne refiri adi afiri ɔman so kɔ ɔman so na ahum kɛseɛ atu afiri asase anoano
na da no na awurade bɛma atɔfoɔ adeda hɔ afiri asase ano akɔsi asase ano wɔrenyɛ wɔn ayie na wɔremmoa wɔn ano na wɔrensie wɔn wɔbɛyeyɛ sumina asase ani
mommɔ abubuo nnwanhwɛfoɔ na monsu na mommunimuni wɔ nso mu mo nnwankuo mu akunini na mo kum ne mo hweteɛ nna adu na mobɛwuwu sɛ nnwanini a wɔn ho yɛ akɔnnɔ
na nnwanhwɛfoɔ no rennya kwan nnwane na nnwankuo mu akunini nso rennya kwan mfiri mu
wɔte nnwanhwɛfoɔ su ne nnwankuo no mu akunini abububɔ ɛfiri sɛ awurade resɛe wɔn mmoa adidibea
na asomdwoeɛ tenabea no ayɛ komm awurade abufuo hyehyeɛ no anim
wagya ne daberɛ sɛ gyataburuwa na wɔn asase adane amamfo n afena namnam no ne n abufuo hyehyeɛ no anim
yudahene yehoiakim a ɔyɛ yosia ba ahennie mfitiaseɛ na asɛm yi firii awurade nkyɛn baa sɛ
sɛ awurade seɛ nie kɔgyina awurade fie abannwa mu na yuda nkuro a wɔba awurade fie asɔre no nyinaa ka nsɛm a mehyɛ wo sɛ ka kyerɛ wɔn no nyinaa gu wɔn so nyi mu asɛm biara
ebia wɔbɛtie na wɔasane afiri wɔn akwammɔne so na manu me ho bɔne a ɛwɔ me tirim sɛ wɔn nneyɛɛ bɔne nti mɛyɛ wɔn no ho
na ka kyerɛ wɔn sɛ sɛ awurade seɛ nie sɛ montie me nni me mmara a mede mesii mo anim no so
na montie me nkoa adiyifoɔ a meresoma wɔn mo nkyɛn a metua nhema mesoma wɔn na moantie wɔn nsɛm no a
ɛno deɛ mɛyɛ efie yi sɛ silo na mede kuro yi bɛyɛ nnome mama asase so amanaman nyinaa
na asɔfoɔ ne adiyifoɔ ne ɔman no nyinaa tee sɛ yeremia reka nsɛm yi awurade fie
na yeremia wiee nsɛm nyinaa a awurade hyɛɛ no sɛ ɔnka nkyerɛ ɔman no nyinaa ka no asɔfoɔ ne adiyifoɔ ne ɔman no nyinaa kyeree no kaa sɛ wuo na wobɛwuo
adɛn nti na wode awurade din hyɛ nkɔm sɛ efie yi bɛyɛ sɛ silo na kuro yi bɛsɛe a obi rentena mu na ɔman no nyinaa bɛhyiaa awurade fie tiaa yeremia
na yuda mmapɔmma tee nsɛm yi no wɔfiri ahemfie foro baa awurade fie na wɔbɛtenaa ase awurade ponkɛseɛ foforɔ no ano
na asɔfoɔ ne adiyifoɔ no ka kyerɛɛ mmapɔmma ne ɔman no nyinaa sɛ wɔmmu ɔbarima yi kumfɔ ɛfiri sɛ wahyɛ kuro yi ho nkɔm sɛdeɛ mo aso teeɛ no
ɛnna yeremia ka kyerɛɛ mmapɔmma no nyinaa ne ɔman no nyinaa sɛ awurade na asoma me sɛ memmɛhyɛ efie yi ne kuro yi ho nkɔm menka nsɛm a moteeɛ no nyinaa
na afei montenetene mo akwan ne mo nneyɛɛ na montie awurade mo nyankopɔn na awurade nnu ne ho bɔne a ɔkaa no mo ho no ho
na me deɛ hwɛ mewɔ mo nsam monyɛ me sɛdeɛ ɛyɛ na ɛtene mo ani soɔ
hunu nko na monhunu sɛ sɛ moku me a mogya a ɛdi bem na mobɛhwie agu mo ne kuro yi ne emutefoɔ soɔ na nokorɛ mu awurade na asoma me mo nkyɛn sɛ memmɛka nsɛm yi nyinaa ngu mo aso mu
ɛnna mmapɔmma ne ɔman no nyinaa ka kyerɛɛ asɔfoɔ ne adiyifoɔ no sɛ ɔbarima yi nsɛ wuo ɛfiri sɛ awurade yɛn nyankopɔn din mu na ɔkasa kyerɛɛ yɛn
na mmarima bi firi asase no so mpanimfoɔ mu sɔree na wɔka kyerɛɛ ɔman badwafoɔ no nyinaa sɛ
mika a ɔfiri moreset hyɛɛ nkɔm yudahene hesekia berɛ so na ɔka kyerɛɛ yuda man nyinaa sɛ sɛ asafo awurade seɛ nie wɔbɛfuntum sion sɛ afuo na yerusalem adane nkunkumaboɔ akuakuo na efie no bepɔ no adane kwaeɛ mu sorɔnsorɔmmea
kum na yudahene hesekia ne yuda nyinaa kum no anaa ɛnyɛ awurade na ɔsuroo no na ɔkoto srɛɛ awurade na awurade nso nuu ne ho bɔne a ɔka guu wɔn soɔ no ho na yɛn deɛ yɛreyɛ bɔne kɛse atia yɛn kra yi
na ɔbarima bi nso wɔ hɔ a ɔbɛkaa adiyisɛm awurade din mu semaia ba uria a ɔfiri kiriat yearim na ɔhyɛɛ kuro yi ne asase yi ho nkɔm sɛ yeremia deɛ no ara
na ɔhene yehoiakim ne ne nnɔmmarima nyinaa ne asafohene no nyinaa tee ne nsɛm no anka ɔhene rehwehwɛ no aku no na uria tee na ɔsuroe na ɔdwane kɔɔ misraim
na ɔhene yehoiakim somaa mmarima bi kɔɔ misraim mekyerɛ akbor ba elnatan ne mmarima bi a wɔka ne ho
na wɔfaa uria firii misraim de no brɛɛ ɔhene yehoiakim na ɔde afena kumm no na ɔtoo ne funu twenee teman mufoɔ ada so
nso safat ba ahikam nsa na na ɛda yeremia ho deɛ ɛbɛyɛ na wɔamfa no anhyɛ ɔman no nsa na wɔanku no
atwerɛ foforɔ no bi ka sɛ yehoiakim a ɔyɛ yosia ba ahennie mfitiaseɛ na asɛm yi firii awurade nkyɛn baa yeremia hɔ sɛ
sɛ awurade ka kyerɛɛ me nie yɛ nkyehoma ne kɔnnua fa na fa hyɛ wo kɔn
na fa abɔfoɔ a wɔbaa yudahene sedekia nkyɛn yerusalem no so mane edom hene moab hene amon mma hene tiro hene ne sidon hene
na hyɛ wɔn na wɔnkɔka nkyerɛ wɔn wuranom sɛ sɛ asafo awurade israel nyankopɔn seɛ nie sɛ monkɔka nkyerɛ mo wuranom nie
me na mede me tumi kɛseɛ ne me basa a atene meyɛɛ asase nnipa ne mmoa a wɔwɔ asase ani na mede mema obiara sɛdeɛ ɛtene wɔ m ani soɔ
na afei mede nsase yi nyinaa mahyɛ m akoa nebukadnessar babel hene no nsa na mede wiram mmoa mpo mama no sɛ wɔnsom no
na amanaman nyinaa bɛsom no ne ne ba ne ne ba ba ara akɔsi sɛ ɔno nso n asase berɛ bɛduro na amanaman bebree ne ahemfo akɛseɛ ama no asom wɔn
na ɛbɛba sɛ ɔman ne ahennie a wɔnsom ɔno babelhene nebukadnessar na wɔmfa wɔn kɔn nhyɛ babel hene kɔnnua aseɛ no afena ne ɛkɔm ne owuyadeɛ na mede bɛba abɛtwe ɔman no aso awurade asɛm nie akɔsi sɛ mɛdwerɛ wɔn ne nsam
enti monntie mo adiyifoɔ ne mo nkɔmhyɛfoɔ ne mo daeɛ ne mo akɔmfoɔ ne mo ntafowayifoɔ a wɔka kyerɛ mo sɛ morensom babel hene no
na nkɔntorɔ na wɔhyɛ mo deɛ ɛbɛyɛ na wɔayi mo afiri mo asase so akɔ akyirikyirie na masunsum mo na moayera
na ɔman a ɛde ne kɔn hyɛ babel kɔnnua aseɛ na ɛsom no no mɛma no aka n asase so awurade asɛm nie na wɔadɔ so atena so
na mekasa mekyerɛɛ yudahene sedekia sɛdeɛ nsɛm yi nyinaa teɛ sɛ momfa mo kɔn nhyɛ babel kɔnnua ase na monsom no ne ne man na moanya nkwa
adɛn nti na wo ne wo man rebɛwuwu afena ɛkɔm ne owuyadeɛ ano sɛdeɛ awurade ka kyerɛɛ ɔman a ɛrensom babel hene no
na monntie adiyifoɔ a wɔse mo sɛ monnsom babel hene no ɛfiri sɛ nkɔntorɔ na wɔhyɛ mo
na mensomaa wɔn awurade asɛm nie na wɔn ara na wɔde me din hyɛ nkɔntorɔ sɛdeɛ ɛbɛyɛ na masunsum mo na moayera mo ne mo adiyifoɔ a wɔhyɛ mo nkɔm no
na asɔfoɔ no ne ɔman yi nyinaa meka mekyerɛɛ wɔn sɛ sɛ awurade seɛ nie monntie adiyifoɔ a wɔhyɛ mo nkɔm sɛ hwɛ ɛrenkyɛre koraa na wɔde awurade fie nnoɔma no bɛsane afiri babel aba no nsɛm na nkɔntorɔ na wɔhyɛ mo
monntie wɔn monsom babel hene na monnya nkwa adɛn nti na kuro yi nnane akurofo
na sɛ wɔyɛ adiyifoɔ na sɛ awurade asɛm wɔ wɔn hɔ a ma wɔnkoto nsrɛ asafo awurade na nnoɔma a aka awurade fie ne yuda hene fie ne yerusalem no ankɔ babel
na sei na asafo awurade ka no adum ne ɛpo ne nsugyeɛ nnaka ne nnoɔma a aka kuro yi mu nkaeɛ no ho
nnoɔma a babelhene nebukadnessar tuu yudahene yekonia a ɔyɛ yehoiakim ba ne yuda ne yerusalem mmapɔmma firi yerusalem kɔɔ babel no wamfa ankorɔ no
sɛ asafo awurade israel nyankopɔn ka wɔ nnoɔma a ɛkaa awurade fie ne yuda hene fie ne yerusalem ho nie
wɔde bɛkɔ babel na ɛhɔ na ɛbɛtena akɔsi da a mɛba mabɛhwɛ wɔn awurade asɛm nie na mede wɔn asane aba ha
na afe no ara mu yudahene sedekia ahennie mfitiaseɛ afe a ɛtɔ so nnan no bosome a ɛtɔ so nnum so asur ba odiyifoɔ hanania a ɔfiri gibeon no ka kyerɛɛ me wɔ awurade fie asɔfoɔ ne ɔman no nyinaa anim sɛ
sɛ asafo awurade israel nyankopɔn seɛ nie mabubu babel hene kɔnnua no
ɛha mfirinhyia mmienu pɛ mede awurade fie nnoɔma a babelhene nebukadnessar bɛfa firii ha yi de kɔɔ babel no nyinaa bɛsane aba ha bio
na yudahene yekonia a ɔyɛ yehoiakim ba ne yuda atukɔfoɔ a wɔkɔɔ babel no nyinaa mede wɔn bɛsane aba ha yi bio awurade asɛm nie na mɛbubu babel hene kɔnnua no
na odiyifoɔ yeremia ka kyerɛɛ odiyifoɔ hanania asɔfoɔ no ne ɔman a wɔgyinagyina awurade fie no nyinaa anim
na odiyifoɔ yeremia kaa sɛ amen awurade ma no nyɛ saa awurade mma wo nsɛm a worehyɛ nkɔm sɛ wɔde awurade fie nnoɔma ne atukɔfoɔ nyinaa bɛfiri babel asane aba ɛha yi no mmra mu
nanso tie asɛm a mereka wo ne ɔman no nyinaa aso mu yi ɛ
adiyifoɔ a wɔdii m anim ne w anim firi teteete no wɔhyehyɛɛ nsase bebree ne ahennie akɛseɛ akodie ne bɔne ne owuyadeɛ ho nkɔm
odiyifoɔ a ɔhyɛ asomdwoeɛ ho nkɔm no sɛ odiyifoɔ no asɛm nya ba mu a ɛno na wɔhunu odiyifoɔ a awurade somaa no nokorɛ mu
ɛnna odiyifoɔ hanania yii kɔnnua no firii odiyifoɔ yeremia kɔn mu bubuu mu
na hanania kaa no ɔman no nyinaa anim sɛ sɛ awurade seɛ nie saa ara na mɛbubu babelhene nebukadnessar kɔnnua no afiri amanaman nyinaa kɔn mu ɛha mfeɛ mmienu pɛ na yeremia sii mu kɔɔ ne kwan
na odiyifoɔ hanania bubuu kɔnnua no firii odiyifoɔ yeremia kɔn mu no akyiri no awurade asɛm baa yeremia nkyɛn sɛ
kɔ na kɔka kyerɛ hanania sɛ sɛ awurade seɛ nie dua kɔnnua na woabubu mu na mɛyɛ dadeɛ kɔnnua asi ananmu
na sɛ asafo awurade israel nyankopɔn seɛ nie dadeɛ kɔnnua na mede mato amanaman yi nyinaa kɔn mu sɛ wɔnsom babelhene nebukadnessar nso wɔbɛsom no na mede wiram mmoa mpo mama no
na odiyifoɔ yeremia ka kyerɛɛ odiyifoɔ hanania sɛ hanania tie ɛ awurade nsomaa wo na wo na woama ɔman yi de wɔn ho ato atorɔ soɔ
ɛno nti sɛ awurade seɛ nie hwɛ meretu wo afiri asase ani afe yi na wobɛwuo ɛfiri sɛ woaka atuateɛ atia awurade
na odiyifoɔ hanania wuu afe no ara mu bosome a ɛtɔ so nson no mu
nso odiyifoɔ yeremia twerɛɛ nsɛm yi hyɛɛ nwoma mu de firi yerusalem manee atukɔfoɔ no mu mpanimfoɔ nkaeɛ ne asɔfoɔ ne adiyifoɔ ne nkurɔfoɔ a babelhene nebukadnessar tuu wɔn firii yerusalem kɔɔ babel no nyinaa
berɛ a ɔhene yekonia ne ɔhene ne na ne mpiafoɔ ne yuda ne yerusalem mmapɔmma ne adwumfoɔ ne atomfoɔ firii yerusalem kɔeɛ no
ɔde manee safan ba elasa ne hilkia ba gemaria a yudahene sedekia somaa wɔn maa wɔkɔɔ babelhene nebukadnessar nkyɛn wɔ babel no ɛse
sei na asafo awurade israel nyankopɔn ka kyerɛɛ atukɔfoɔ a memaa wɔtuu wɔn firii yerusalem kɔɔ babel no nyinaa
monsisi adan na montena mu na monyɛ nturo na monni mu aba
monwareware yerenom na monwowo mmabanin ne mmammaa na monwareware yerenom mma mo mma na momfa mo mmammaa mmema ekununom awareɛ na wɔnwowo mmabanin ne mmammaa na monnɔɔso ɛhɔnom na moansua
na monhwehwɛ kuro a memaa wɔtuu mo kɔɔ hɔ no yiedie na mommɔ awurade mpaeɛ mma no na ne yiedie mu na mobɛdi yie
na sɛ asafo awurade israel nyankopɔn seɛ nie mommma mo adiyifoɔ a wɔwɔ mo mu no ne mo nkɔmhyɛfoɔ no nnsisi mo na monntie wɔn daeɛ a wɔsoso no
na atorɔ mu na wɔde me din hyɛ mo nkɔm mensomaa wɔn awurade asɛm nie
na sɛ awurade seɛ nie mfirinhyia aduɔson nya duru wɔ babel a mɛba mabɛhwɛ mo na mama m asɛmpa no aba mu ama mo sɛ mede mo bɛsane aba ha yi
na me deɛ menim adwene ko a meredwene mo ho awurade asɛm nie asomdwoeɛ adwene na ɛnyɛ bɔne deɛ sɛ merema mo awieeɛ pa ne anidasoɔ
na mobɛfrɛ me na moakɔ akɔbɔ me mpaeɛ na matie mo
na mobɛhwehwɛ me ahu me ɛfiri sɛ mode mo akoma nyinaa bɛhwehwe m akyiri kwan
na mɛma moahu me awurade asɛm nie na mede mo nnommum bɛsane aba na maboa mo ano afiri amanaman a mapam mo akɔ hɔ no nyinaa mu awurade asɛm nie na mede mo bɛsane aba deɛ memaa wɔtuu mo firi hɔ kɔeɛ no
ɛsiane sɛ moka sɛ awurade ama adiyifoɔ so ama yɛn babel nti
sei na awurade ka no ɔhene a ɔte dawid adwa soɔ no ne ɔman a wɔte kuro yi mu mo nuanom a wɔne mo amfiri ankɔ tukorɔ no mu no nyinaa ho
sɛ asafo awurade seɛ nie hwɛ merema afena ɛkɔm ne owuyadeɛ aba wɔn mu na mama wɔadane sɛ mmorɔdɔma porɔeɛ a yɛ a ɛnyɛ nti wɔntumi nnie
na mede afena ɛkɔm ne owuyadeɛ bɛti wɔn na mama wɔadwane wɔn ho asase so ahennie nyinaa mu na wɔadane nnome ne ahodwirideɛ ne fɛdie ne ahohoradeɛ amanaman a mapam wɔn akɔ hɔ no mu
ɛfiri sɛ wɔantie me nsɛm awurade asɛm nie sɛ mesomaa me nkoa adiyifoɔ maa wɔbaa wɔn nkyɛn metuaa nhema mesomaa wɔn nso moantie awurade asɛm nie
enti montie awurade asɛm mo atukɔfoɔ a mama moafiri yerusalem akɔ babel no nyinaa
sei na asafo awurade israel nyankopɔn ka no kolaia ba ahab ne maaseia ba sedekia a wɔde me din hyɛ mo nkɔntorɔ no ho hwɛ mede wɔn merehyɛ babelhene nebukadnessar nsa na wakum wɔn mo anim
na wɔmfa wɔn nyɛ nnome yuda atukɔfoɔ a wɔwɔ babel no nyinaa anomu sɛ awurade nyɛ wo sɛ sedekia ne ahab a babel hene de ogya hyee wɔn no
ɛsiane sɛ wɔadi nkwaseasɛm israel na wɔafefa wɔn mfɛfoɔ yerenom na wɔaka me din mu atorosɛm a menhyɛɛ wɔn na me na menim na mene danseni awurade asɛm nie
na ka kyerɛ nehelamni semaia sɛ
sɛ asafo awurade israel nyankopɔn seɛ nie ɛsiane sɛ wo ara wo din mu wode nwoma amane ɔman a ɛwɔ yerusalem nyinaa ne maaseia ba ɔsɔfoɔ sefania ne asɔfoɔ no nyinaa sɛ
awurade ahyɛ wo sɔfoɔ asi ɔsɔfoɔ yehoiada ananmu sɛ ɔhwɛfoɔ sɛ hwɛ awurade fie nti obiara a wabɔ dam na ɔhyɛ nkɔm na woato no dua mu ne ɛdan mu nti
afei adɛn nti na woantwi anatotni yeremia a ɔhyɛ mo nkɔm no anim
ɛfiri sɛ wasoma ama wɔaba yɛn nkyɛn babel sɛ ɛbɛkyɛ monsisi adan ntena mu na monyɛ nturo nni mu aba
na ɔsɔfoɔ sefania kenkann nwoma yi guu odiyifoɔ yeremia aso mu
na awurade asɛm baa yeremia nkyɛn sɛ
soma ma wɔnkɔse atukɔfoɔ no nyinaa sɛ sei na awurade ka no nehelamni semaia ho ɛsiane sɛ semaia ahyɛ mo nkɔm na mansoma no na wama mode mo ho ato atorɔ soɔ nti
sɛ awurade seɛ nie hwɛ mereba mabɛtwe nehelamni semaia ne n asefoɔ aso ɔrennya obi a ɔbɛtena ɔman yi mu a ɔbɛhunu papa a merebɛyɛ me man no awurade asɛm nie ɛfiri sɛ waka atuateɛ atia awurade
asɛm a ɛfiri awurade nkyɛn baa yeremia nkyɛn no se
sɛ awurade israel nyankopɔn seɛ nie twerɛ nsɛm a maka akyerɛ woɔ yi hyɛ nwoma mu fa
na hwɛ nna bi reba awurade asɛm nie sɛ mede me man israel ne yuda nnommum bɛsane aba awurade na ɔseɛ na mama wɔasane aba asase a mede memaa wɔn agyanom no so na wɔabɛdi so
na yeinom ne nsɛm a awurade kaa no israel ne yuda ho no
na sei na awurade seɛ yɛate ahopopoɔ nne ehu aba na asomdwoeɛ nni hɔ
mommisa ɛ na monhwɛ sɛ ɔbarima bɛko awoɔ anaa adɛn nti na mehunu mmarima nyinaa nsa sɛ ɛsisi wɔn asene sɛ ɔbaa a ɔrewoɔ deɛ na obiara anim ayɛ fitaa yi
buei ɛda no so a ebi renyɛ sɛ ɛno na ɛyɛ ahohiahia berɛ ma yakob nanso wɔbɛfiri emu hɔ ara agye no nkwa
na ɛbɛba sɛ ɛda no asafo awurade na ɔseɛ mɛbubu ne kɔnnua afiri wo kɔn mu na matete wo nkyehoma na ananafoɔ renni no nya bio
na wɔbɛsom awurade wɔn nyankopɔn ne wɔn hene dawid a mɛma no so mama wɔn no
enti nsuro m akoa yakob awurade asɛm nie na mma w akoma nntu o israel na hwɛ meregye wo afiri akyirikyiri na magye w asefoɔ afiri wɔn nnommumfa asase so na yakob bɛsane aba abɛhome atena ase dwoodwoo a obiara renyi no hu
na medi w akyiri sɛ mɛgye wo nkwa awurade asɛm nie na mɛma amanaman a mabɔ wo apete hɔ no nyinaa awie sa nso wo deɛ meremma wonwie sa na mɛtwe w aso atenetene so na bem deɛ meremma wonni
na sɛ awurade seɛ nie wo kuro aporɔ wo pira nni asayɛ
obiara nni hɔ a ɔdi ma woɔ a ɔbɛtoto woɔ nnuro ne ntaresoɔ nnoɔma nni hɔ mma wo
w adɔfo nyinaa werɛ afiri wo wɔmmisa w akyiri kwan na ɔtamfoɔ pira na mapira woɔ otirimuɔdenfoɔ asotwe na mede atwe woɔ w amumuyɛ dodoɔ so ɛnam sɛ wo bɔne mu yɛ den nti
adɛn na woteam wo kuro ho sɛ wo yea nni asayɛ w amumuyɛ dodoɔ wo bɔne a emu yɛ den nti na mayɛ wo seyie yi
ɛno nti wɔn a wɔtete wo mu nyinaa wɔbɛte wɔn mu na wɔn a wɔhiahia wo ho nyinaa wɔn nyinaa bɛkɔ nnommum mu na wɔn a wɔtwa wo dwo no wɔbɛtwa wɔn dwo na wɔn a wɔfom wo fa nyinaa mɛma wɔafom wɔn afa
na mɛkyekyere wo kuro na masa w apirakuro awurade asɛm nie ɛfiri sɛ wɔfrɛ wo deɛ wɔapam no sion a obiara mmisa n akyiri kwan
sɛ awurade seɛ nie hwɛ mede yakob ntomadan mu nnommum meresane aba na me yam ahyehye me ne tenabea ho na wɔbɛkyekyere kuro no ne daberɛ na aban afɛfɛ nso bɛsi deɛ ɛsie
na wɔn mu na aseda nnwom ne agofoɔ nne bɛfirie na mɛma wɔadɔɔso na wɔrensua na mɛhyɛ wɔn animuonyam na wɔrenyɛ ketewa
na ne mma bɛyɛ sɛ akane no na n asafo no agyina m anim pintinn sɛ tete no na mɛba mabɛtwe wɔn a wɔha no nyinaa aso
na wɔn hene bɛfiri wɔn ara wɔn mu na wɔn sodifoɔ nso afiri wɔn mu na mɛma no atwe apini na ɔbɛbɛn me na hwan ne deɛ ɔbɛsi ne bo sɛ ɔbɛbɛn me awurade asɛm nie
na mobɛyɛ me ɔman na me nso mayɛ mo onyankopɔn
hwɛ awurade ahum ne abufuhyeɛ retu ahum a ɛdi kyinhyia ɛbɛsi abɔnefoɔ atifi
awurade abufuo hyehyeɛ rensane gye sɛ ayɛ n akomam nsusuiɛ ama no atim ansa nna a ɛdi akyire no mu na mobɛte yei aseɛ
ɛberɛ no mu no awurade asɛm nie mɛyɛ israel mmusua no nyinaa wɔn onyankopɔn na wɔn nso ayɛ me ɔman
sɛ awurade seɛ nie ɔman a wɔafiri mu afiri afena ano no anya adom ɛserɛ so berɛ a na israel rehwehwɛ ahome no
awurade ama mahu no akyirikyiri na daa dɔ na mede madɔ woɔ enti na matwe wo adɔeɛ soɔ
mɛsi wo bio na woasi hɔ o israel baabunu wobɛhyehyɛ wo mpintin aduradeɛ bio na woafiri adi agofoɔ asa mu
wobɛtɛ bobe nturo wɔ samaria mmepɔ so bio atɛfoɔ bɛtɛ na wɔbɛdi so aba nso
na ɛda bi wɔ hɔ a awɛmfoɔ bɛteam wɔ efraim kuro bepɔ so sɛ monsɔre mma yɛmforo nkɔ sion awurade yɛn nyankopɔn nkyɛn
na sɛ awurade seɛ nie monto yakob ho ahurisie dwom mommɔ ose mma amanaman sodifoɔ no momma wɔnte monyi ayɛ na monka sɛ awurade gye wo man israel nkaeɛ no nkwa
hwɛ mede wɔn mefiri atifi fam asase so mereba na makɔboa wɔn ano afiri asase ano tɔnn wɔn mu anifirafoɔ ne mpakye apemfoɔ ne mmaatan nyinaa wɔ mu bi asafo yuu na wɔbɛsane aba
wɔde esu ne nkotosrɛ bɛba na mɛdi wɔn anim de wɔn akɔ asutene ho ɔkwan tee a wɔrensunti wɔ soɔ na mayɛ israel agya na efraim ne m abakan
montie awurade asɛm o amanaman na monka no akyirikyiri nsuano aman so sɛ deɛ ɔbɔɔ israel peteeɛ no reboa wɔn ano na wahwɛ wɔn sɛdeɛ odwanhwɛfoɔ hwɛ ne nnwan
na awurade agye yakob na wayi no afiri deɛ ɔyɛ den sene no nsam
na wɔbɛba abɛto ahurisie dwom sion sorɔnsorɔnbea hɔ na wɔn ani aka awurade nnepa ho aduane ne nsa ne ngo ne nnwammaa ne anantwie ho na wɔn asetena ayɛ sɛ turo a anya nsuo pii na wɔrenkɔ so ntɔ piti bio
ɛno na mmammaa ani bɛgye asa mu na mmeranteɛ ne nkɔkoraa abom anya anigyeɛ na mɛdane wɔn abooboodie ahosan na makyekyere wɔn werɛ na mama wɔn ani agye afiri wɔn awerɛhoɔ mu
na mɛma sradeɛ amee asɔfoɔ no kra na me man adi me nnepa ameemee awurade asɛm nie
sɛ awurade seɛ nie wɔte nne bi rama agyaadwotwa ne esu yaya rahel resu ne mma na ɔmpene sɛ wɔkyekyere ne werɛ ne mma ho ɛfiri sɛ wɔnni hɔ
sɛ awurade seɛ nie mua w ano na woansu ne w ani nso na ampore nisuo na w adwuma so akatua wɔ hɔ awurade asɛm nie na wɔbɛsane afiri ɔtamfoɔ asase no so
na anidasoɔ wɔ hɔ ma wo daakye awurade asɛm nie wo mma bɛsane aba wɔn asase so bio
teɛ na mate mmom sɛ efraim redi abooboo sɛ woatwe m aso na m aso atwe nso sɛ nantwie ba a wɔnkyerɛkyerɛɛ no dane me na madane aba na wo awurade ne me nyankopɔn
na me nsaneakyire akyi mesakyerae na manya mahunu me ho yi mebɔ me srɛ so m ani awu na masopa mpo ɛfiri sɛ mɛsɔ me mmeranteberɛ mu ahohora
efraim yɛ me ɔdɔ ba anaa abotɔyam ba sɛ dodoɔ ara a mekasa mekyerɛ no yi nkaeɛ ara na meda so mekae no ɛno nti na me nsono mu twitwa ma no ɔno ho hyehyeɛ na me yam hyehye me ma no awurade asɛm nie
hyɛ ɔkwan no nso fa sisi kwankyerɛ adum fa fa w akoma si ɔtempɔn ɔkwan a wofaa soɔ no so sane bra o israel baabunu sane bra wo nkuro yi mu
wobɛwɔ ntwɛtwɛdɛ akɔsi da bɛn o ɔbabaa akyirisanfoɔ na awurade abɔ ade foforɔ asase so ɔbaa bɛbɔ ɔbarima ho ban
sɛ asafo awurade israel nyankopɔn seɛ nie menya mede wɔn nnommum mesane ba a wɔbɛsane aka asɛm yi yuda asase so ne ne nkuro mu sɛ awurade ahyira wo tenenee tenabea o bepɔ kronkron
na yuda ne ne nkuro nyinaa bɛbom atena mu akuafoɔ ne wɔn a wɔne mmoakuo di atutena
na mɛma ɔkra a watɔ bera ani so atete no na mama akra a wɔatɔ piti nyinaa amee
yei so na menyaneeɛ na mehwɛe na me nna no tee me dɛ mu
hwɛ nna bi reba awurade asɛm nie sɛ mɛdua israel fie ne yuda fie mama nnipa ase ne mmoa ase akyene
na sɛdeɛ m ani saa wɔn sɛ mɛtutu na mabubu na madwiri na masɛe na mayɛ no bɔne no saa ara na m ani bɛku wɔn ho sɛ mɛsi na madua awurade asɛm nie
nna no mu no wɔrenka bio sɛ agyanom adi abuntwerɛ na mma se afem
na mmom obiara ɔno ara n amumuyɛ nti na ɔbɛwuo onipa biara a ɔtwɛre abunu no na ne se bɛfem
hwɛ nna bi reba awurade asɛm nie sɛ me ne israel fie ne yuda fie bɛpam apam foforɔ
ɛnte sɛ apam a me ne wɔn agyanom pamm da a mesosɔɔ wɔn nsa meyii wɔn firii misraim asase soɔ a wɔn deɛ wɔbubuu m apam berɛ a meyɛ wɔn kunu no awurade asɛm nie
na yei ne apam a nna no akyi me ne israel fie bɛpam no awurade asɛm nie mede me mmara bɛhyɛ wɔn yam na matwerɛ no wɔn akoma mu na mayɛ wɔn onyankopɔn na wɔn nso ayɛ me ɔman
na obiara renkyere ne yɔnko na obiara nso renkyerɛ ne nua bio sɛ hunu awurade na wɔn nyinaa bɛhu me afiri wɔn mu akumaa so akɔsi wɔn mu ɔkɛseɛ so awurade asɛm nie na mede wɔn amumuyɛ bɛkyɛ na wɔn bɔne nso merenkae bio
sei na awurade a ɔma owia haran awia na ɔhyɛ ɔsrane ne nsoromma ma no haran anadwo na ɔnu ɛpo mu ma n asorɔkyeɛ huru a ne din de asafo awurade no seɛ
sɛ ahyɛdeɛ ahodoɔ yi sene firi m ani so a awurade asɛm nie ɛno ansa na israel asefoɔ nso bɛgyae ɔman yɛ m anim daa nyinaa
sɛ awurade seɛ nie sɛ wɔtumi susu soro atifi na wɔtumi bɔre asase nnyinasoɔ hunu wɔ fam a ɛno ansa na me nso mɛpo israel asefoɔ nyinaa deɛ wɔayɛ no nyinaa nti awurade asɛm nie
hwɛ nna bi reba awurade asɛm nie sɛ wɔbɛkyekyere kuro no ama awurade afiri hananel abantenten ho akɔsi ntweaso ponkɛseɛ soɔ
na susuhoma no bɛfiri hɔ ara afa ne ntentensoɔ afiri adi akɔduru gareb kokoɔ so na adane akɔ goa
na afunu ne nso bonhwa no nyinaa ne nsasewa a ɛkɔduru asuo kidron ho nyinaa kɔsi apɔnkɔ ponkɛseɛ ntweasoɔ wɔ apueeɛ no bɛyɛ kronkron ama awurade wɔrentutu na wɔrennwiri da biara da bio
asɛm a ɛfiri awurade nkyɛn baa yeremia nkyɛn yudahene sedekia afe a ɛtɔ so du a ɛne nebukadnessar afe a ɛtɔ so dunwɔtwe no soɔ nie
ɛno mu na babel hene dɔm aka yerusalem ahyɛ mu na odiyifoɔ yeremia da dua mu yuda ahemfie awɛmfoɔ abannwa mu
na yudahene sedekia ato no dua mu wɔ hɔ sɛ adɛn nti na wohyɛ nkɔm sɛ sei na awurade seɛ hwɛ mede kuro yi merehyɛ babel hene nsa na wafa
na yudahene sedekia rennya kwan mfiri kaldeafoɔ nsa na hyɛ na wɔde no bɛhyɛ babel hene nsamu na ɔne no de ano ne ano akasa na ɔde n ani ahunu n ani
na ɔde sedekia bɛkɔ babel na ɛhɔ na ɔbɛtena akɔsi sɛ mɛba abɛhwɛ no awurade asɛm nie sɛ mo ne kaldeafoɔ ko a ɛrensi mo yie
na yeremia kaa sɛ awurade asɛm baa me nkyɛn sɛ
hwɛ w agya nua salum ba hanamel bɛba wo nkyɛn sɛ tɔ m afuo a ɛwɔ anatot no na wo na ɛgyeɛ fata wo sɛ wobɛtɔ
ɛnna m agya nua ba hanamel baa me nkyɛn awɛmfoɔ abannwa no mu sɛdeɛ awurade asɛm no kaeɛ no bɛka kyerɛɛ me sɛ tɔ m afuo a ɛwɔ anatot benyamin asase soɔ no na wo na adeɛ no die ne ne gyeɛ wɔ woɔ tɔ fa ɛnna mehunuu sɛ ɛyɛ awurade asɛm
na metɔɔ afuo no m agya nua ba hanamel a ɔwɔ anatot no nkyɛn na mekarii dwetɛ nnwetɛbena dunson memaa no
na metwerɛ hyɛɛ nwoma mu na mesɔɔ ano na mefrɛɛ adansefoɔ na mede nsania karii dwetɛ no
na mede ɔtɔ nwoma a wɔasɔ ano no deɛ wɔadi ano na wɔahyehyɛ no ne deɛ ano da hɔ no
na mede ɔtɔ nwoma no maa maaseia ba neria ba baruk m agya nua hanamel ne adansefoɔ a wɔde wɔn nsa hyɛɛ ɔtɔ nwoma no aseɛ no ne yudafoɔ a wɔtete awɛmfoɔ abannwa mu hɔ no nyinaa anim
na wɔn anim mehyɛɛ baruk sɛ
sɛ asafo awurade israel nyankopɔn seɛ nie fa nwoma yi ɔtɔ nwoma a wɔasɔ ano yi ne nwoma a ano da hɔ yi na fa hyɛ kukuo bi mu na akyɛre nna bebree
na sɛ asafo awurade israel nyankopɔn seɛ nie wɔbɛtɔ adan ne mfuo ne nturo asase yi so bio
na mede ɔtɔ nwoma no maa neria ba baruk no mebɔɔ awurade mpaeɛ sɛ
ao awurade nyankopɔn hwɛ wo na wode wo tumi kɛseɛ ne wo basa a atene ayɛ ɔsoro ne asase biribiara nyɛ wo nwanwa
woyɛ nnipa mpem mpem adɔeɛ na wotua agyanom amumuyɛ so ka gu wɔn mma a wɔdi wɔn akyire kokom wo onyankopɔn kɛseɛ ne otumfoɔ a asafo awurade ne ne din no
wo a woso agyinatuo mu na w adeyɛ dɔɔso wo a w ani bue hwɛ nnipa mma akwan nyinaa sɛ wobɛma obiara sɛdeɛ n akwan ne ne nneyɛɛ aba teɛ no
wo a woyɛɛ nsɛnkyerɛnneɛ ne anwanwadeɛ misraim asase so de bɛsii nnɛ da yi ne israel ne nnipa nyinaa mu na wode gyee din sɛdeɛ ɛteɛ nnɛ yi
na wode nsɛnkyerɛnneɛ ne anwanwadeɛ ne nsa a ɛyɛ den ne basa a atene ne ahudeɛ kɛseɛ yii wo man israel firii misraim asase so
na womaa wɔn asase yi a wokaa ho ntam kyerɛɛ wɔn agyanom sɛ wode bɛma wɔn asase a nufosuo ne ɛwoɔ sene wɔ soɔ
na wɔba bɛdii soɔ no wɔantie wo na wɔanni wo mmara so deɛ wohyɛɛ wɔn sɛ wɔnyɛ no nyinaa wɔanyɛ enti na woama bɔne yi nyinaa abɛto wɔn yi
hwɛ epie no reduru kuro no ho sɛ wɔrebɛgyeɛ na wɔde kuro no bɛhyɛ kaldeafoɔ a wɔne no reko no nsa afena ne ɛkɔm ne owuyadeɛ ano na nsɛm a wokaeɛ no aba mu na hwɛ wohunu
na wo awurade nyankopɔn ara woka kyerɛɛ me sɛ fa dwetɛ tɔ afuo no na hyɛ ho adansefoɔ nso kuro no na wɔde rehyɛ kaldeafoɔ nsa yi
ɛnna awurade asɛm baa yeremia nkyɛn sɛ
hwɛ me awurade ne ɔhonam nyinaa nyankopɔn biribi bɛyɛ me den anaa
enti sɛ awurade seɛ nie hwɛ mede kuro yi merehyɛ kaldeafoɔ nsa ne babelhene nebukadnessar nsa sɛ ɔmfa
na kaldeafoɔ a wɔne kuro yi reko no bɛba abɛto kuro yi mu gya na wɔahye ɛno ne adan a wɔahye atifi aduhwam ama baal na wɔahwie ahwiesa ama anyame foforɔ sɛ wɔde rehuru me boɔ no
na israelfoɔ ne yudafoɔ de m anim bɔne yɛ ara nko firi wɔn mmeranteberɛ mu na ohuro nko ara na israelfoɔ de wɔn nsa ano adwuma huru me boɔ awurade asɛm nie
na abufuo ne abufuhyeɛ nko na kuro yi ahyɛ me firi da a wɔkyekyereeɛ de abɛduru nnɛ da yi sɛ menyi no mfiri m anim
israelfoɔ ne yudafoɔ bɔne a wɔyɛɛ no sɛ wɔde rehuru me boɔ no nyinaa nti wɔn ne wɔn ahemfo wɔn mmapɔmma wɔn asɔfoɔ ne wɔn adiyifoɔ ne yuda mmarima ne yerusalemfoɔ
na wɔdanedanee wɔn atikɔ kyerɛɛ me na ɛnyɛ wɔn anim na wɔtuaa nhema kyerɛkyerɛ wɔn na wɔn deɛ wɔantie sɛ wɔbɛgye nkyerɛkyerɛ
na wɔsisii wɔn akyiwadeɛ efie a wɔde me din atoɔ no mu de guu ho fi
na wɔsisii baal sorɔnsorɔmmea a ɛwɔ hinom ba bonhwa mu no sɛ wɔrema wɔn mmabanin ne wɔn mmammaa afa ogya mu ama molek nso menhyɛɛ wɔn na ɛmmaa m akoma mu da sɛ wɔnyɛ saa akyiwadeɛ yi mma yuda nyɛ bɔne
na afei saa nti sei na awurade israel nyankopɔn ka no kuro yi a mose afena ne ɛkɔm ne owuyadeɛ nti ɔde ahyɛ babel hene nsa no ho
hwɛ me ara mɛboa wɔn ano afiri nsase a m abufuo ne m abufuhyeɛ ne anibereɛ kɛseɛ mu mesunsumm wɔn kɔɔ hɔ no nyinaa so na mede wɔn asane aba ha bio na mama wɔatena ase dwoodwoo
na wɔayɛ me ɔman na me nso mayɛ wɔn onyankopɔn
na mɛma wɔn akoma korɔ ne ɔkwan korɔ na wɔasuro me daa nyinaa na asi wɔn ne wɔn mma a wɔbɛdi wɔn akyire no yie
na me ne wɔn bɛpam daa apam na merensane mfiri wɔn akyiri sɛ merenyɛ wɔn yie bio na mede me suro bɛhyɛ wɔn akoma mu na wɔamfiri me nkyɛn
na me ho bɛsane me wɔn ho sɛ mɛyɛ wɔn yie na mede wɔn madua asase yi so nokorɛ mu m akoma nyinaa mu ne me kra nyinaa mu
na sɛ awurade seɛ nie sɛdeɛ me bɔne kɛseɛ yi nyinaa aba ɔman yi soɔ no saa ara na mɛma yie a maka no wɔn ho no nyinaa bɛba wɔn soɔ
na wɔbɛtɔ mfuo asase yi a moka sɛ ayɛ amamfo a onipa ne aboa nni so bio a wɔde ahyɛ kaldeafoɔ nsa no so
wɔde sika bɛtotɔ mfuo na wɔatwerɛ agu nwoma mu asosɔ ano ahyehyɛ ho adansefoɔ benyamin asase so ne yerusalem ho ne yuda nkuro mu ne mmepɔ so nkuro mu ne mmepɔ ase nkuro mu ne negeb nkuro mu na mede wɔn nnommum bɛsane aba awurade asɛm nie
na awurade asɛm baa yeremia nkyɛn tiaa mprenu berɛ a na ɔda so da duam awɛmfoɔ abannwa mu hɔ sɛ
sei na awurade a ɔyɛ adeɛ yi awurade a ɔsiesie ma no si hɔ no a awurade ne ne din no seɛ
frɛ me na mɛgye wo so na maka wo nsɛm akɛseɛ ne nnoɔma a ahunta a wonhunuiɛ
na sei na awurade israel nyankopɔn no ka no kuro yi mu adan ne yuda ahemfo adan a epie ne afena nti wɔburiiɛ no ho
wɔreba ne kaldeafoɔ abɛko na wɔde nnipa a mekumm wɔn m abufuo ne m abufuhyeɛ mu na wɔn bɔne nyinaa nti mede m ani mahunta ɔman yi no afunu abɛhyɛ hɔ ma
hwɛ me ara mede adeɛ ne nnuro bɛkyekyere ne kuro so na masa wɔn yadeɛ na matue asomdwoeɛ ne nokorɛ a ɛboro soɔ ama wɔn
na mede yuda nnommum ne israel nnommum bɛsane aba bio na mede wɔn asi hɔ sɛ akane no
na mɛte wɔn ho afiri wɔn amumuyɛ a wɔde ayɛ me bɔne no nyinaa mu na mede wɔn amumuyɛ a wɔde ayɛ me bɔne na wɔde afom me no nyinaa makyɛ wɔn
na kuro yi bɛdane me ahosan din ayeyie ne animuonyam asase so amanaman a wɔbɛte yie a mereyɛ wɔn no nyinaa nti na wɔn akoma bɛtu na wɔn ho apopo papa nyinaa ne asomdwoeɛdeɛ nyinaa a mɛyɛ mama no no ho
sɛ awurade seɛ nie ɛha yi a moka sɛ asɛeɛ a onipa ne aboa nni hɔ bio yuda nkuro mu ne yerusalem mmorɔno a ɛdeda mpan a onipa ne okuromani ne aboa biara nni soɔ no so
na wɔbɛte ahosan nne ne anigyeɛ nne ayeforɔkunu nne ne ayeforɔ nne wɔn a wɔka sɛ monkamfo asafo awurade na awurade yɛ na n adɔeɛ wɔ hɔ daa no nne ne wɔn a wɔde aseda ba awurade fie no nne bio na mede asase no nnommum bɛsane aba sɛ akane no awurade na ɔseɛ
sɛ asafo awurade seɛ nie ɛha yi a asɛeɛ a onipa ne aboa nni mu no ne ɛso nkuro nyinaa mu na ɛbɛdane nnwanhwɛfoɔ a wɔma wɔn nnwan butubutu hɔ no adidibea bio
mmepɔ so nkuro sefela nkuro ne negeb nkuro mu ne benyamin asase so ne yerusalem ho ne yuda nkuro mu na nnwan bɛfa ɔkanfoɔ nsa ase atwam bio awurade na ɔseɛ
hwɛ nna bi reba awurade asɛm nie sɛ mɛma asɛmpa a mekaa no israel fie ne yuda fie ho no aba mu
nna no mu ne berɛ no mu na mɛma tenenee ban afefɛ ama dawid na wabu atɛntenenee ayɛ ade tenenee asase so
nna no mu na wɔbɛgye yuda na yerusalem atena ase dwoodwoo na deɛ wɔde bɛfrɛ no nie awurade yɛn tenenee
na sɛ awurade seɛ nie ɔbarima a ɔbɛtena israel fie adwa soɔ remmɔ dawid da
na asɔfoɔ lewifoɔ no nso ɔbarima a ɔbɛbɔ ɔhyeɛ afɔdeɛ na wahye aduane ayɛyɛdeɛ na wabɔ okum afɔdeɛ nna nyinaa remmɔ wɔn wɔ m anim
na awurade asɛm baa yeremia nkyɛn sɛ
sɛ awurade seɛ nie sɛ mobɛtumi abubu m awia apam ne m anadwo apam no na awia ne anadwo amma ne berɛ mu a
ɛno ansa na wɔbɛbubu me ne m akoa dawid apam nso na wannya ɔba a ɔbɛtena n adwa so adi hene ne me ne lewifoɔ asɔfoɔ a wɔyɛ m asomfoɔ no deɛ no nso
sɛdeɛ wɔntumi nkan ɔsoro asafo na wɔntumi nsusu mpoano anwea no saa ara na mɛma m akoa dawid asefoɔ ne lewifoɔ a wɔyɛ m asomfoɔ no adɔre
na awurade asɛm baa yeremia nkyɛn sɛ
wonhunuu deɛ ɔman yi reka sɛ mmusua mmienu a awurade yiiɛ no wapo wɔn no anaa na wɔbu me man animtia sɛ wɔnnyɛ wɔn ani so ɔman bio
sɛ awurade seɛ nie sɛ manhyɛ me ne awia ne anadwo apam ne ɔsoro ne asase ahyɛdeɛ no pintinn a
ɛno ansa na anka mɛpo yakob asefoɔ ne m akoa dawid nso na mamfa n asefoɔ mu nnipa a wɔbɛsi abraham ne isak ne yakob asefoɔ soɔ na mede wɔn nnommum bɛsane aba na mahu wɔn mmɔbɔ
asɛm a ɛfiri awurade hɔ baa yeremia nkyɛn berɛ a babelhene nebukadnessar ne ne dɔm nyinaa ne asase a ɛwɔ ne tumi aseɛ no so ahennie nyinaa ne aman no nyinaa aba rebɛne yerusalem ne ne nkuro nyinaa ako no se
sɛ awurade israel nyankopɔn seɛ nie kɔ na ɛne yudahene sedekia nkɔkasa na ka kyerɛ no sɛ sɛ awurade seɛ nie hwɛ mede kuro yi merehyɛ babel hene nsa na ɔde ogya ahye
na wo ara nso woremfiri ne nsa mfi na kyere na wɔbɛkyere wo de wo ahyɛ ne nsa na wode w ani bɛhunu babel hene ani na n ano ne wo akasa na woakɔ babel
nanso tie awurade asɛm yudahene sedekia sɛ awurade ka no wo ho nie worenwu afena ano
asomdwoeɛ mu na wobɛwuo na sɛdeɛ wɔhyehyee ohwan adeɛ maa w agyanom akane ahemfo a wɔdii w anim no no saa ara na wɔbɛhye ama woɔ na wɔatue wo so su sɛ ao owura na asɛm yi me na maka awurade asɛm nie
ɛnna odiyifoɔ yeremia kaa nsɛm yi nyinaa kyerɛɛ yudahene sedekia wɔ yerusalem
saa berɛ no na babel hene dɔm ne yerusalem ne yuda nkuro a aka a ɛne lakis ne aseka no nyinaa reko na na ɛnonom ne nkuro a ɛyɛ den a aka yuda nkuro mu
asɛm a ɛdi soɔ yi firi awurade nkyɛn baa yeremia nkyɛn no na ɔhene sedekia ne ɔman a ɛwɔ yerusalem no nyinaa apam sɛ wɔmpae ahofadie mma wɔn
sɛ wɔmma obiara akoa ne obiara afenaa a wɔyɛ hebrifoɔ mfa wɔn ho nni na obiara anni ne nua a ɔyɛ yudani nya
na mmapɔmma no ne ɔman a wɔkɔɔ apam no mu sɛ wɔn mu biara bɛma n akoa ne n afenaa afa wɔn ho adie na obiara anni wɔn nya bio no nyinaa tiee wɔtiee na wɔgyaagyaa wɔn
na ɛno akyiri no wɔsanee na wɔmaa wɔn nkoa ne wɔn mfenaa a wɔgyaa wɔn maa wɔfaa wɔn ho diiɛ no sane bae na wɔhyɛɛ wɔn so sɛ wɔnyɛ nkoa ne mfenaa
ɛnna awurade asɛm firi awurade nkyɛn baa yeremia nkyɛn sɛ
sɛ awurade israel nyankopɔn seɛ nie me ne mo agyanom pamm da a meyii wɔn firii misraim asase soɔ nkoafie mu no sɛ
mfeɛ nson awieeɛ no mo mu biara nnyaa ne nua hebrini a wɔatɔn no ama no no na sɛ ɔsom wo mfeɛ nsia a gyaa no ma no mfiri wo nkyɛn mfa ne ho nkɔdi na mo agyanom antie me na wɔammrɛ wɔn aso ase
na mo deɛ nnansa yi modanee na moyɛɛ deɛ ɛtene wɔ m ani so sɛ mopaee ahofadie a obiara bɛma ne yɔnko kwan na mopamm m anim efie a wɔde me din atoɔ no mu
na moasane akɔgu me din ho fi na mo nyinaa amema mo nkoa ne mo mfenaa a mogyaa wɔn kwan maa wɔfaa wɔn ho kɔdii sɛ wɔn kra pɛ no sane bae na mohyɛɛ wɔn so sɛ wɔnyɛ mo nkoa ne mfenaa
saa nti sɛ awurade seɛ nie mo deɛ montiee me sɛ mobɛpae ahofadie a obiara bɛma ne nua ne ne yɔnko kwan hwɛ me nso merepae ahofadie ama mo awurade asɛm nie mede mo mama afena ne owuyadeɛ ne ɛkɔm na mama asase so ahennie nyinaa adwan mo ho
na mmarima a wɔato m apam na wɔamma apam a wɔpamm m anim no nsɛm no antim no mɛyɛ wɔn sɛ nantwie ba a wɔpaee ne mu mmienu na wɔfaa n afaafa no ntam no
yuda mmapɔmma ne yerusalem mmapɔmma mpiafoɔ ne asɔfoɔ no ne asase no so nkurɔfoɔ a wɔfaa nantwie ba no afaafa no ntam no nyinaa
na mede wɔn bɛhyɛ wɔn atamfoɔ nsa ne wɔn a wɔrehwehwɛ wɔn akum wɔn no nsa na wɔn afunu ayeyɛ aduane ama ewiem nnomaa ne asase so mmoa
na yudahene sedekia ne mmapɔmma no mede wɔn bɛhyɛ wɔn atamfoɔ nsa ne wɔn a wɔrehwehwɛ wɔn akum wɔn no nsa ne babel hene dɔm a wɔafiri mo ho korɔ yi no nsa
hwɛ merehyɛ awurade asɛm nie na mama wɔasane aba kuro yi ho abɛne no ako na wɔagye na wɔde ogya ahye na mama yuda nkuro adane amamfo a obi nte mu
asɛm a ɛfiri awurade nkyɛn baa yeremia nkyɛn yudahene yehoiakim a ɔyɛ yosia ba berɛ soɔ nie
kɔ fie na ɛne wɔn nkɔkasa na fa wɔn bra awurade fie mpia no baako mu na ma wɔn nsa nnom
ɛnna mekɔfaa habasinia ba yeremia ba yaasania ne ne nuanom ne ne mmammarima nyinaa ne rekabfoɔ fiefoɔ nyinaa
na mede wɔn baa awurade fie mekɔɔ nyankopɔn nipa yigdalia ba hanan mma pia a ɛwɔ mmapɔmma pia no ho ɔpono ano hwɛfoɔ salum ba maaseia pia atifi no mu
na mede nkuruwa a nsa ayeyɛ no amaama ne nkoraa sisii rekabfoɔ fie mma no anim na mesee wɔn sɛ monnom nsa
na wɔse yerɛnnom nsa na yɛn agya rekab ba yonadab ahyɛ yɛn sɛ monnnom nsa mo ne mo mma nnnom bi da biara da
na monnsisi adan na monnnua hwee na monnyɛ bobeturo biara na mommfa ebi nso nnyɛ mo deɛ na ntomadan mu na montena mo nna nyinaa na moadi nna pii asase a moyɛ so ahɔhoɔ no so
na yɛatie yɛn agya rekab ba yonadab deɛ ɔhyɛɛ yɛn no nyinaa mu na yɛn nna nyinaa mu yɛnnom nsa yɛn yɛn yerenom yɛn mmabanin ne yɛn mmammaa
na yɛnsisi adan ntena mu na yɛnni bobeturo ne afuo ne adeɛ a wɔdua biara
na yɛtete ntomadan mu na yɛtie na yɛyɛ sɛdeɛ yɛn agya yonadab hyɛɛ yɛn no nyinaa
na babelhene nebukadnessar tu baa asase yi soɔ no yɛkaa sɛ mommra mma yɛnkɔ yerusalem mfiri kaldeafoɔ dɔm ne siriafoɔ dɔm no anim na yɛbɛtenaa yerusalem
ɛnna awurade asɛm baa yeremia nkyɛn sɛ
sɛ asafo awurade israel nyankopɔn seɛ nie kɔ na kɔka kyerɛ yuda mmarima ne yerusalemfoɔ sɛ morennye nkyerɛkyerɛ sɛ mobɛtie me nsɛm awurade asɛm nie
wɔama rekab ba yonadab nsɛm a ɔhyɛɛ ne mma sɛ wɔnnnom nsa no atim na wɔnnom bi de bɛsi nnɛ da yi ɛfiri sɛ wɔtie wɔn agya ahyɛdeɛ no na me deɛ makasa makyerɛ mo metua nhema mekasa mekyerɛ mo na moantie me
na masoma me nkoa adiyifoɔ no nyinaa aba mo nkyɛn metua nhema mesoma wɔn sɛ monsane ɛ mo nyinaa mfiri mo akwammɔne so na monyɛ mo nneyɛɛ yie na monnni anyame foforɔ akyi nnsom wɔn na montena asase a mede memaa mo ne mo agyanom no so na moammrɛ mo aso ase na moantie me
na rekab ba yonadab mma ama wɔn agya ahyɛdeɛ a ɔhyɛɛ wɔn no atim na ɔman yi deɛ wɔntie me
ɛno nti sɛ awurade asafo nyankopɔn israel nyankopɔn seɛ nie hwɛ mede bɔne a meka metiaa yuda ne yerusalemfoɔ no nyinaa mereba wɔn so ɛsiane sɛ makasa akyerɛ wɔn na wɔantie na mafrɛ wɔn na wɔannye me so nti
na rekabfoɔ fie no deɛ yeremia ka kyerɛɛ wɔn sɛ sɛ asafo awurade israel nyankopɔn seɛ nie ɛsiane sɛ moatie mo agya yonadab ahyɛdeɛ na moadi ne mmara nsɛm nyinaa so ayɛ sɛdeɛ ɔhyɛɛ mo no nyinaa nti
sɛ asafo awurade israel nyankopɔn seɛ nie onipa a ɔbɛgyina m anim remmɔ rekab ba yonadab da biara da
na yudahene yehoiakim a ɔyɛ yosia ba afe a ɛtɔ so nnan mu asɛm yi firii awurade nkyɛn baa yeremia nkyɛn sɛ
fa nwoma mmobɔeɛ bi kura na twerɛ nsɛm a maka makyerɛ woɔ no nyinaa israel ne yuda ne amanaman no nyinaa ho firi da a mekasa mekyerɛɛ woɔ firi yosia berɛ so de bɛsi nnɛ da yi no hyɛ mu
ebia yuda fie bɛtie bɔne a mabɔ me tirim sɛ mɛyɛ wɔn no nyinaa na wɔasane afiri wɔn akwammɔne so na mede wɔn amumuyɛ ne wɔn bɔne makyɛ wɔn
ɛnna yeremia frɛɛ neria ba baruk na baruk twerɛɛ awurade nsɛm a ɔka kyerɛɛ yeremia no nyinaa firii n anomu de hyɛɛ nwoma mmobɔeɛ no mu
na yeremia hyɛɛ baruk sɛ me deɛ wɔato me mu mentumi menkɔ awurade fie
enti wo deɛ kɔ na kɔkenkan awurade nsɛm a woatwerɛ afiri m anomu no mmobɔeɛ no mu gu ɔman no aso mu awurade fie mmuada da no na kenkan gu yudafoɔ a wɔfiri wɔn nkuro so ba no nyinaa aso mu nso
ebia wɔn nkotosrɛ bɛduru awurade anim na wɔasane afiri wɔn akwammɔne so ɛfiri sɛ abufuo ne abufuhyeɛ asɛm a awurade aka no ɔman yi ho no so kokuroo
na neria ba baruk yɛɛ sɛdeɛ odiyifoɔ yeremia hyɛɛ no no nyinaa na ɔkenkan awurade nsɛm a ɛwɔ nwoma no mu wɔ awurade fie
na yudahene yehoiakim a ɔyɛ yosia ba afe a ɛtɔ so nnum bosome a ɛtɔ so nkron no yerusalem mu nkurɔfoɔ nyinaa ne nkurɔfoɔ a wɔfiri yuda nkuro mu baa yerusalem no paee awurade anim mmuadadie
ɛnna baruk kenkann yeremia nsɛm a ɛwɔ nwoma no mu no guu ɔman no nyinaa aso mu awurade fie safan ba ɔtwerɛfoɔ gemaria pia a ɛwɔ atifi abannwa mu no mu awurade fie ponkɛseɛ foforɔ no ano
na safan ba gemaria ba mikaia tee awurade nsɛm a ɛwɔ nwoma no mu no nyinaa no
ɔsiane kɔɔ ahemfie kɔɔ ɔtwerɛfoɔ pia mu na hwɛ ɛhɔ na na mmapɔmma no nyinaa ɔtwerɛfoɔ elisama ne semaia ba delaia ne akbor ba elnatan ne safan ba gemaria ne hanania ba sedekia ne mmapɔmma no nyinaa teteɛ
na mikaia kaa nsɛm a baruk rekenkan nwoma no agu ɔman no aso mu no ɔteeɛ no nyinaa kyerɛɛ wɔn
ɛnna mmapɔmma no nyinaa somaa kusi ba selemia ba netania ba yehudi kɔɔ baruk nkyɛn sɛ mmobɔeɛ a wokenkan guu ɔman no aso mu no fa kura wo nsam bra na neria ba baruk faa mmobɔeɛ no kuraa ne nsam de baa wɔn nkyɛn
na wɔka kyerɛɛ no sɛ tena ase ɛ na kenkan gu yɛn aso mu ɛnna baruk kenkan guu wɔn aso mu
na wɔtee nsɛm no nyinaa no wɔde ahodwirie hwehwɛɛ wɔn anim na wɔka kyerɛɛ baruk sɛ yɛbɛka nsɛm yi nyinaa akyerɛ ɔhene
na wɔbisaa baruk sɛ ka kyerɛ yɛn wotwerɛɛ nsɛm yi nyinaa firii n anomu anaa
na baruk ka kyerɛɛ wɔn sɛ ɔde n ano na ɛkaa nsɛm yi nyinaa kyerɛɛ me na me nso mede adubire twerɛ hyɛɛ nwoma mu
na mmapɔmma no ka kyerɛɛ baruk sɛ kɔ na kɔhunta wo ne yeremia na obiara anhunu deɛ mowɔ
na wɔkɔɔ ɔhene no nkyɛn abannwa no mu na wɔde mmobɔeɛ no siee ɔtwerɛfoɔ elisama pia mu na wɔkɔkaa nsɛm no nyinaa guu ɔhene aso mu
na ɔhene somaa yehudi sɛ ɔnkɔfa mmobɔeɛ no mmra na ɔkɔfa firii ɔtwerɛfoɔ elisama pia no mu bae na yehudi kenkanee ɔhene ne mmapɔmma a wɔgyinagyina ɔhene ho no nyinaa aso mu
na ɔhene te awɔberɛ dan mu bosome a ɛtɔ so nkron no mu na adeɛ mu gya a ɛredɛre no si n anim
na ɛbaa sɛ sɛ yehudi kenkan nkrataa mmiɛnsa anaa nnan no ɔde ɔtwerɛfoɔ sekan sunsuanee na ɔde guu ogya a ɛwɔ adeɛ mu no mu kɔsii sɛ mmobɔeɛ no nyinaa hyeeɛ ogya a ɛwɔ adeɛ mu no mu
na wɔn akoma antu na ɔhene ne ne nkoa a wɔtee nsɛm yi nyinaa no nyinaa ansunsuane wɔn ntadeɛ mu
nanso elnatan ne delaia ne gemaria paa ɔhene kyɛw sɛ ɔnnhye mmobɔeɛ no nanso wantie wɔn
na ɔhene no hyɛɛ ɔheneba yerahmeel ne asriel ba seraia ne abdeel ba selemia sɛ wɔnkɔfa ɔtwerɛfoɔ baruk ne odiyifoɔ yeremia mmra nanso awurade koraa wɔn so
na ɔhene hyee mmobɔeɛ ne nsɛm a baruk twerɛ firii yeremia anomu no akyiri no awurade asɛm baa yeremia nkyɛn sɛ
sane fa mmobɔeɛ foforɔ na twerɛ akane nsɛm a ɛwɔ kane mmobɔeɛ no mu a yudahene yehoiakim hyeeɛ no nyinaa hyɛ mu
na yudahene yehoiakim ho na ka no sɛ sɛ awurade seɛ nie wo deɛ woahye mmobɔeɛ yi aka sɛ adɛn nti na wotwerɛɛ emu sɛ babel hene bɛba abɛsɛe asase yi na wahye ɛso nnipa ne mmoa ase
ɛno nti sɛ awurade ka no yudahene yehoiakim ho nie ɔrennya obiara a ɔbɛtena dawid adwa soɔ na ne funu nso wɔbɛto atwene na ahuhuro afa so awia na awɔ afa so anadwo
na ɔno ne n asefoɔ ne ne nkoa amumuyɛ no nti mɛba mabɛtua wɔn so ka na wɔn ne yerusalemfoɔ ne yuda mmarima so na mede bɔne a meka tiaa wɔn na wɔantie no nyinaa bɛba
ɛnna yeremia faa mmobɔeɛ foforɔ de maa neria ba ɔtwerɛfoɔ baruk na ɔtwerɛɛ nwoma a yudahene yehoiakim de ogya hyeeɛ no mu nsɛm no nyinaa firi yeremia anomu hyɛɛ mu na wɔde nsɛm pii a ɛte sɛ ɛno nso kaa ho
na sedekia a ɔyɛ yosia ba bɛdii hene sii konia a ɔyɛ yehoiakim ba a babelhene nebukadnessar sii no yuda asase so hene no ananmu
na ɔno ne ne nkoa ne asase no so nkurɔfoɔ antie awurade asɛm a ɔnam odiyifoɔ yeremia so kaeɛ no
na ɔhene sedekia somaa selemia ba yehukal ne maaseia ba ɔsɔfoɔ sefania baa odiyifoɔ yeremia nkyɛn sɛ bɔ awurade wo nyankopɔn mpaeɛ ma yɛn ɛ
nso na yeremia di ɔman no mu ahyemfire na na wɔmfaa no ntoo nneduafoɔ dan mu
na farao dɔm afiri misraim reba na kaldeafoɔ a wɔaka yerusalem ahyɛ mu no tee wɔn nka no wɔtu firii yerusalem ho kɔe
ɛnna awurade asɛm baa odiyifoɔ yeremia nkyɛn sɛ
sɛ awurade israel nyankopɔn seɛ nie sɛ monka nkyerɛ yuda hene a ɔsomaa mo me nkyɛn maa mobɛbisaa me hɔ adeɛ no nie hwɛ farao dɔm a wɔafiri rebɛboa mo no wɔbɛsane akɔ misraim wɔn asase so
na kaldeafoɔ no bɛsane aba ne kuro yi abɛko na wɔagye na wɔde ogya ahye
sɛ awurade seɛ nie monnnaadaa mo ho sɛ kaldeafoɔ afiri yɛn so kɔ ɛfiri sɛ wɔrenkɔ
na sɛ mokum kaldeafoɔ a wɔne mo reko no dɔm nyinaa ma no ka wɔn mu apirafoɔ mpo a wɔbɛsɔresɔre wɔn ntomadan mu mmaako mmaako de ogya abɛhye kuro yi
na ɛbaa sɛ kaldeafoɔ dɔm tu firii yerusalem ho farao dɔm anim kɔeɛ no
yeremia firii adi firii yerusalem sɛ ɔrekɔ benyamin asase so sɛ ɔrekɔgye ne kyɛfa nkurɔfoɔ no mu
na ɔduruu benyamin ponkɛseɛ mu no na awɛmfoɔ so panin bi wɔ hɔ a ne din de yiria hanania ba selemia ba na ɔsɔɔ odiyifoɔ yeremia mu kaa sɛ kaldeafoɔ no nkyɛn na woawae rekorɔ
na yeremia se dabi ɛnte saa menyɛ deɛ wawae rekɔ kaldeafoɔ nkyɛn na yiria antie no na ɔsɔɔ yeremia mu de no kɔɔ mmapɔmma no nkyɛn
na mmapɔmma no bo fu tiaa yeremia na wɔhwee no na wɔde no kɔtoo mpokyerɛfoɔ dan mu ɔtwerɛfoɔ yonatan fie ɛfiri sɛ ɛhɔ na na wɔde ayɛ nneduafoɔ dan
ɛnna yeremia kɔɔ amena dan no mu ne ntokuro no mu na yeremia tenaa hɔ nna pii
na ɔhene sedekia soma maa wɔkɔfaa no bae na ɔhene no bisaa no kokoam ne fie sɛ awurade asɛm bi wɔ wo hɔ anaa na yeremia se ebi wɔ hɔ na ɔse wɔde wo bɛhyɛ babel hene nsa
na yeremia ka kyerɛɛ ɔhene sedekia sɛ ɛdeɛn bɔne na mayɛ woɔ ne wo nkoa ne ɔman yi na mode me ato nneduafoɔ dan mu yi
na ɛhefa na mo adiyifoɔ a wɔhyɛɛ mo nkɔm sɛ babel hene remma mo ne asase yi so no wɔ
na afei tie ɛ me wura ɔhene ma me nkotosrɛ nnuru w anim na mma wɔmmfa me nnsane nnkɔ ɔtwerɛfoɔ yonatan fie na mankɔwu wɔ hɔ
ɛnna ɔhene sedekia hyɛ maa wɔhwɛɛ yeremia so awɛmfoɔ abannwa mu na da koro wɔma no paanoo mua firi paanootofoɔ borɔno mu kɔsii sɛ paanoo nyinaa saa kuro no mu na yeremia tenaa awɛmfoɔ abannwa mu ara
na matan ba sefatia ne pasur ba gedalia ne selemia ba yukal ne malkia ba pasur tee nsɛm a na yeremia reka kyerɛ ɔman no nyinaa sɛ
sɛ awurade seɛ nie deɛ ɔbɛtena kuro yi mu no bɛwu afena ne ɛkɔm ne owuyadeɛ ano na deɛ ɔfiri adi kɔ kaldeafoɔ nkyɛn no bɛnya nkwa na ne kra bɛyɛ no sɛ asadeɛ na ɔbɛtena ase
sɛ awurade seɛ nie yie na wɔbɛyi kuro yi ahyɛ babel hene dɔm no nsa na wɔafa
ɛnna mmapɔmma no kɔka kyerɛɛ ɔhene sɛ ma wɔnkum ɔbarima yi ɛ ɛfiri sɛ ɔde sei rema akofoɔ a wɔaka kuro yi mu ne ɔman no nyinaa nsam agogo sɛ ɔka saa nsɛm yi kyerɛ wɔn na ɔbarima yi nyɛ deɛ ɔhwehwɛ asomdwoeɛ de ma ɔman yi na mmom bɔne
na ɔhene sedekia kaa sɛ hwɛ ɔwɔ mo nsa mu na ɔhene rentumi nyɛ biribiara ntia mo
ɛnna wɔfaa yeremia too no twenee ɔhene ba malkia abura a ɛwɔ awɛmfoɔ abannwa mu no mu na wɔde ntampehoma gyagyaa no too mu nso na abura no mu nni nsuo sɛ atɛkyɛ nko na yeremia kɔhyɛɛ atɛkyɛ no mu
na etiopiani ebed melek opiani a ɔwɔ ahemfie no tee sɛ wɔde yeremia ato abura no mu berɛ a na ɔhene no te benyamin ponkɛseɛ mu
ɛnna ebed melek firii ahemfie ne ɔhene kɔkasaa sɛ
me wura ɔhene deɛ mmarima yi de ayɛ odiyifoɔ yeremia no nyinaa wɔayɛ no bɔne sɛ wɔato no atwene amena mu sɛ ɛkɔm nkum no deɛ ɔwɔ hɔ ɛfiri sɛ aduane biara nni kuro mu bio
ɛnna ɔhene hyɛɛ etiopiani ebed melek sɛ fa mmarima aduasa nkyerɛaseɛ no dodoɔ no ara ka sɛ mmiɛnsa firi ha ka wo ho na kɔyi odiyifoɔ yeremia abura no mu ansa na wawu
na ebed melek faa mmarima no kaa ne ho na ɔsii mu kɔɔ ahemfie adekorabea ase kɔtasee ntomago ne ntoma a asunsuane na wɔde ntampehoma kyekyeree to maa yeremia abura no mu
na etiopiani ebed melek ka kyerɛɛ yeremia sɛ fa ntomago ne ntoma a asunsuane no hyehyɛ wo mmɔtoam ntampehoma no ase na yeremia yɛɛ saa
na wɔde ntampehoma no twee yeremia yii no firii abura no mu na yeremia tenaa awɛmfoɔ abannwa mu hɔ
na ɔhene sedekia soma maa wɔkɔfaa odiyifoɔ yeremia baa ne nkyɛn awurade fie aboboɔ a ɛtɔ so mmiɛnsa no ano na ɔhene ka kyerɛɛ yeremia sɛ merebɛbisa wo asɛm bi nsi me biribiara so
na yeremia ka kyerɛɛ sedekia sɛ sɛ meka kyerɛ wo a ɛnyɛ kum na wobɛku me nanso sɛ metu wo fo a worentie me
na ɔhene sedekia kaa yeremia ntam kokoam sɛ sɛ awurade a ɔyɛɛ ɔkra yi maa yɛn no te aseɛ yi merenku wo na meremfa wo nhyɛ mmarima a wɔrehwehwɛ wo akum woɔ no nsa
ɛnna yeremia ka kyerɛɛ sedekia sɛ sɛ awurade asafo nyankopɔn israel nyankopɔn seɛ nie sɛ wofiri adi kɔ babel hene mmapɔmma no nkyɛn a wɔrenkum wo na wɔremfa ogya nhye kuro yi na wo ne wo fie bɛnya nkwa
na sɛ woamfiri adi ankɔ babel hene no mmapɔmma no nkyɛn a ɛnneɛ wɔde kuro yi bɛhyɛ kaldeafoɔ no nsa na wɔde ogya ahye na wo nso woremfiri wɔn nsam mfi
na ɔhene sedekia ka kyerɛɛ yeremia sɛ me deɛ mesuro yudafoɔ a wɔawae akɔ kaldeafoɔ no nkyɛn no sɛ ebia wɔde me bɛhyɛ wɔn nsa na wɔagoro me ho
na yeremia se wɔrenyi wo mma tie awurade ɛ sɛdeɛ mereka makyerɛ woɔ yi na asi wo yie na wo kra anya nkwa
na sɛ woampene amfiri adi deɛ a yei ne asɛm a awurade ayi akyerɛ me
hwɛ mmaa a wɔaka yuda ahemfie no nyinaa wɔbɛfa wɔn afiri adi akɔ babel hene mmapɔmma no nkyɛn na wɔbɛka sɛ wo nnamfo adaadaa wo afa wo so afei a wo nan hyehyɛ atɛkyɛ mu yi wɔasane wɔn akyi
na wo yerenom nyinaa ne wo mma nso wɔde wɔn bɛfiri adi akɔma kaldeafoɔ no na wo nso woremfiri wɔn nsa mfi na babel hene nsa bɛsɔ wo mu na wɔde ogya bɛhye kuro yi
ɛnna sedekia ka kyerɛɛ yeremia sɛ mma obiara nnte nsɛm yi na worenwu
na sɛ mmapɔmma no te sɛ me ne wo akasa na wɔba wo nkyɛn bɛka kyerɛ wo sɛ ka deɛ woka kyerɛɛ ɔhene no kyerɛ yɛn nsi yɛn biribiara so na yɛanku wo na asɛm bɛn nso na ɔhene ka kyerɛɛ woɔ
ɛnneɛ ka kyerɛ wɔn sɛ mede me nkotosrɛ mehwee ɔhene anim sɛ ɔmmma wɔmmfa me nnkɔ yonatan fie bio na mankɔwu wɔ hɔ
na asafohene no nyinaa baa yeremia nkyɛn bɛbisaa no na ɔkaa nsɛm a ɔhene hyɛɛ no nyinaa kyerɛɛ wɔn ɛnna wɔne no gyaee kasa ɛfiri sɛ na obiara ntee asɛm no
na yeremia tenaa awɛmfoɔ abannwa mu na na ɔwɔ hɔ ara kɔsii da a wɔfaa yerusalem no
na wɔfaa yerusalem yudahene sedekia afe a ɛtɔ so nkron no bosome a ɛtɔ so du no so babelhene nebukadnessar ne ne dɔm nyinaa baa yerusalem bɛkaa no hyɛɛ mu
sedekia afe a ɛtɔ so dubaako no bosome a ɛtɔ so nnan da a ɛtɔ so nkron mu na wɔburii kuro no
na babel hene mmapɔmma nyinaa ba bɛtenaa mfimfini ponkɛseɛ no mu nergal sareser samgar nebo sar sekim a ɔyɛ rab saris nergal sareser a ɔyɛ rab mag ne babel hene mmapɔmma a aka no nyinaa
na yudahene sedekia ne mmarima akofoɔ no nyinaa hunuu wɔn no wɔdwanedwanee na wɔfirii kuro no mu anadwo nam ɔhene turom kwan so faa ɔponkɛseɛ no mu afasuo mmienu no ntam na wɔfirii adi faa mpaperɛ mu kwan so kɔe
na kaldeafoɔ dɔm no tii wɔn na wɔkɔtoo sedekia yeriko mpaperɛ so na wɔfaa no de no foro kɔɔ babelhene nebukadnessar nkyɛn wɔ ribla a ɛwɔ hamat asase soɔ na ɔbuu no atɛn wɔ hɔ
na babel hene kunkumm sedekia mma n anim wɔ ribla na yuda adehyeɛ nyinaa nso babel hene kunkumm wɔn
na ɔtutuu sedekia ani na ɔmaa wɔde kɔbere mfrafraeɛ mpokyerɛ guu no sɛ wɔmfa no nkɔ babel
na ahemfie ne ɔmanfoɔ no afie deɛ kaldeafoɔ no de ogya hyee na wɔdwiridwirii yerusalem afasuo no
na ɔman no nkaeɛ a wɔkaa kuro no mu ne awaefoɔ a wɔwae baa ne nkyɛn ne ɔman no nkaeɛ a wɔkaeɛ no ankɔbeahene nebusaradan tuu wɔn kɔɔ babel
nanso ankɔbeahene nebusaradan gyaa ɔman no mu ahiafoɔ a wɔnni biribiara no mu bi wɔ yuda asase no so na ɔde bobe nturo ne mfofowa memaa wɔn da no
na babelhene nebukadnessar hyɛɛ ankɔbeahene nebusaradan yeremia ho sɛ
fa no ma w ani nku ne ho na nyɛ no bɔne biara na sɛdeɛ ɔbɛka akyerɛ woɔ no saa ara na yɛ ma no
ɛnna ankɔbeahene nebusaradan ne nebusasban rab saris ne nergal sareser rab mag ne babel hene atitire no nyinaa
soma maa wɔkɔfaa yeremia firii awɛmfoɔ abannwa mu baeɛ na wɔde no maa safan ba ahikam ba gedalia sɛ ɔmfa no mfiri hɔ nkɔ fie na ɔkɔtenaa nkurɔfoɔ no mu
na yeremia da so da duam awɛmfoɔ abannwa no mu no awurade asɛm baa ne nkyɛn sɛ
kɔ na kɔka kyerɛ etiopiani ebed melek sɛ sɛ asafo awurade israel nyankopɔn seɛ nie hwɛ merema me nsɛm no aba mu kuro yi ho na asi wɔn bɔne na ansi wɔn yie w anim na ɛbɛba mu da no
nanso ɛda no mɛyi wo awurade asɛm nie na wɔremfa wo nhyɛ mmarima a wosuro wɔn no nsa
na firi na mɛma woafiri mu afire na worentɔ afena ano na wo kra bɛdane wo asadeɛ ɛfiri sɛ wode wo ho too me so awurade asɛm nie
asɛm a ɛfiri awurade nkyɛn baa yeremia nkyɛn berɛ a ankɔbeahene nebusaradan agyaa no rama no nie ɔkɔfaa no baeɛ no na wɔagu no nkɔnsɔnkɔnsɔn yerusalem ne yuda atukɔfoɔ a wɔretu wɔn akɔ babel no mu
ankɔbeahene no maa wɔkɔfaa yeremia bae na ɔka kyerɛɛ no sɛ awurade wo nyankopɔn no aka bɔne yi nyinaa atia ha yi
na wama no aba mu awurade ayɛ sɛdeɛ ɔkaeɛ no ɛfiri sɛ moyɛɛ bɔne tiaa awurade na moantie no ama asɛm yi aba mo so
na ɛfiri ɛnnɛ mayi wo afiri nkɔnsɔnkɔnsɔn a ɛgu wo nsa no mu sɛ wopɛ sɛ wo ne me kɔ babel a bra na mɛma m ani aku wo ho na sɛ wompɛ sɛ wo ne me kɔ babel a ɛnneɛ ma no nka hwɛ asase no nyinaa na ɛda w anim yi faako a wonim sɛ ɛyɛ na wopɛ sɛ wokorɔ no kɔ
na ansa na ɔrekɔ no ɔkaa sɛ sane kɔ safan ba ahikam ba gedalia a babel hene de no asi yuda nkuro so panin no nkyɛn na wo ne no ntena ɔman no mu anaasɛ baabiara a wopɛ sɛ wokorɔ no kɔ na ankɔbeahene no maa no akwansoduane ne ayɛyɛdeɛ na ɔgyaa no kwan
na yeremia kɔɔ ahikam ba gedalia nkyɛn wɔ mispa na ɔne no kɔtenaa nkurɔfoɔ a wɔgyaa wɔn asase no soɔ no mu
na ɛdɔm asafohene a wɔwɔ wiram no nyinaa wɔne wɔn mmarima tee sɛ babel hene de ahikam ba gedalia asi asase no so panin ne sɛ ɔde mmarima ne mmaa ne mmɔfra ne asase no so ahiafoɔ a wɔantu wɔn ankɔ babel no mu bi ahyɛ n ase no
wɔbaa gedalia nkyɛn mispa wɔn ne netania ba ismael ne yohanan ne yonatan a wɔyɛ karea mma ne tanhumet ba seraia ne netofani efai mma ne maakani ba yesania wɔne wɔn mmarima
na safan ba ahikam ba gedalia kaa wɔn ne wɔn mmarima no ntam sɛ monnsuro sɛ mobɛsom kaldeafoɔ no montena asase no so na monsom babel hene na ɛnsi mo yie
na me deɛ hwɛ mete mispa sɛ mɛgyina kaldeafoɔ a wɔba yɛn nkyɛn no anim na mo deɛ monkɔboaboa nsa ne nnuaba ne ngo ano ngu mo nnoɔma mu na montena mo nkuro a moafa no mu
saa ara nso na yudafoɔ a wɔwɔ moab ne amonfoɔ mu ne edom ne wɔn a wɔwɔ nsase no nyinaa soɔ no nyinaa tee sɛ babel hene agya nkaeɛ bi ama yuda ne sɛ ɔde safan ba ahikam ba gedalia asi wɔn so panin no
yudafoɔ no nyinaa sane firii deɛ wɔbobɔɔ wɔn peteeɛ hɔ baa yuda asase so gedalia nkyɛn mispa na wɔbɛboaboaa nsa ne nnuaba pii pa ano
na karea ba yohanan ne dɔm asafohene a wɔwɔ wiram no nyinaa baa gedalia nkyɛn wɔ mispa
bɛka kyerɛɛ no sɛ wonim sɛ amonfoɔ hene baalis asoma netania ba ismael sɛ ɔmmra mmɛku wo na ahikam ba gedalia annye wɔn anni
na karea ba yohanan ka kyerɛɛ gedalia kokoa mu wɔ mispa sɛ ma menkɔ menkɔkum netania ba ismael na obiara ante adɛn nti na ɔmmɛku woɔ na yudafoɔ a wɔaboa wɔn ano aba wo nkyɛn no nyinaa mmɔ mpete na yudafoɔ nkaeɛ no nyera
na ahikam ba gedalia ka kyerɛɛ karea ba yohanan sɛ nni saa asɛm yi na atorosɛm na woreka no ismael ho yi
na bosome a ɛtɔ so nson no elisama ba netania ba ismael a ɔfiri ɔhene asefoɔ ne ɔhene atitire mu no ne mmarima du a wɔka ne ho baa ahikam ba gedalia nkyɛn wɔ mispa na wɔbɔɔ mu didii mispa hɔ
ɛnna netania ba ismael ne mmarima du a wɔka ne ho no sɔre de nkrantɛ bobɔɔ safan ba ahikam ba gedalia a babel hene de no asi asase no so panin no kumm no
na yudafoɔ a wɔne ɔno gedalia te mispa no nyinaa ne kaldeafoɔ a wɔhunuu wɔn hɔ a wɔyɛ akofoɔ no nso ismael kunkumm wɔn
na gedalia kum akyiri nnanu a obiara nteeɛ no
mmarima bi firi sekem ne silo ne samaria bae wɔyɛ aduɔwɔtwe na wɔayiyi wɔn bɔgyesɛ asunsuane wɔn ntadeɛ mu abobɔ wɔn ho akam na wɔkura aduane afɔdeɛ ne aduhwam sɛ wɔde reba awurade fie
na netania ba ismael firi mispa kɔhyiaa wɔn ɔrekorɔ no na ɔresu na ɔduruu wɔn nkyɛn no ɔka kyerɛɛ wɔn sɛ mommra ahikam ba gedalia nkyɛn
na wɔduruu kuro no mu no netania ba ismael ne mmarima a wɔka ne ho no kunkumm wɔn guu abura bi mu
nanso wɔn mu mmarima du wɔ hɔ a wɔka kyerɛɛ ismael sɛ nkum yɛn na yɛwɔ akoradeɛ wɔ wiram ayuo ne atokoɔ ne ngo ne ɛwoɔ ɛnna ɔgyaeeɛ na wankum wɔn ampae wɔn nuanom no so
nso abura a ismael totoo mmarima a ɔkunkumm wɔn kaa gedalia ho no afunu guu mu no ne deɛ israelhene baasa nti ɔhene asa tuiɛ no ɛno na netania ba ismael de atɔfoɔ no hyɛɛ no ma
ɛnna ismael faa ɔman no nkaeɛ a wɔwɔ mispa no nyinaa nnommum ɔhene mmammaa ne nkurɔfoɔ a wɔkaa mispa a ankɔbeahene nebusaradan de wɔn hyɛɛ ahikam ba gedalia nsa no nyinaa netania ba ismael faa wɔn nnommum kɔe sɛ ɔrekɔtwam akɔ amonfoɔ nkyɛn
na karea ba yohanan ne dɔm asafohene a wɔne no wɔ hɔ no nyinaa tee bɔne a netania ba ismael ayɛ no
wɔfaa mmarima no nyinaa kɔɔ sɛ wɔne netania ba ismael rekɔko na wɔkɔtoo no asukɛseɛ a ɛwɔ gibeon no ho
na nkurɔfoɔ a wɔka ismael ho no nyinaa hunuu karea ba yohanan ne dɔm asafohene a wɔka ne ho no nyinaa no wɔn ani gyee
na ɔman a ismael faa wɔn nnommum firii mispa no danedanee wɔn ho sanee wɔn akyiri baa karea ba yohanan nkyɛn
na netania ba ismael ne mmarima baawɔtwe firii mu firii yohanan anim na wɔsii mu kɔɔ amonfoɔ nkyɛn
ɛnna karea ba yohanan ne dɔm asafohene a wɔka ne ho no nyinaa faa ɔman no nkaeɛ a ɔde wɔn sane firii netania ba ismael a ɔkumm ahikam ba gedalia no nkyɛn mispa na wɔfaa mmarima akofoɔ ne mmaa ne mmɔfra ne mpiafoɔ a ɔde wɔn sane firii gibeon no
na wɔsii mu kɔtenaa kimham asoɛeɛ a ɛwɔ betlehem nkyɛn mu sɛ wɔrefa so akɔ misraim
afiri kaldeafoɔ no anim ɛfiri sɛ na wɔsuro wɔn anim sɛ netania ba ismael akum ahikam ba gedalia a babel hene de no si asase no so panin no
na dɔm asafohene no nyinaa ne karea ba yohanan ne hosaia ba yesania ne ɔmanfoɔ no nyinaa ɛfiri akumaa so kɔsi ɔkɛseɛ soɔ twe pinii
bɛka kyerɛɛ odiyifoɔ yeremia sɛ ma yɛn nkotosrɛ mmra w anim ɛ na bɔ awurade wo nyankopɔn mpaeɛ ma yɛn ne nkaeɛ yi nyinaa ɛfiri sɛ yɛne kakraa bi a yɛaka firi nnipa bebree mu sɛdeɛ wohu yɛn yi
na awurade wo nyankopɔn nkyerɛ yɛn ɔkwan a yɛnnante soɔ ne adekodeɛ a yɛnyɛ nso
na odiyifoɔ yeremia ka kyerɛɛ wɔn sɛ mate hwɛ merebɛbɔ awurade mo nyankopɔn mpaeɛ sɛdeɛ mokaeɛ no na asɛm biara a awurade bɛbua mo no mɛka makyerɛ mo meremfa asɛm biara mensie mo
na wɔn nso ka kyerɛɛ yeremia sɛ awurade nyɛ yɛn nokorɛ danseni pintinn sɛ awurade wo nyankopɔn asɛm biara a ɔde bɛsoma wo yɛn nkyɛn no sɛ ɛnyɛ saa na yɛbɛyɛ a yɛka
sɛ papa oo bɔne oo awurade yɛn nyankopɔn a yɛresoma wo ne nkyɛn no nne na yɛbɛtie na asi yɛn yie sɛ yɛtie awurade yɛn nyankopɔn nti
na dadu akyiri no awurade asɛm baa yeremia nkyɛn
na ɔfrɛɛ karea ba yohanan ne dɔm asafohene a wɔka ne ho no nyinaa ne ɔman no nyinaa ɛfiri akumaa so kɔsi ɔkɛseɛ so bae
na ɔka kyerɛɛ wɔn sɛ sɛ awurade israel nyankopɔn a mosomaa me ne nkyɛn sɛ memma mo nkotosrɛ nnuru n anim no seɛ nie
sɛ mobɛtena asase yi so a ɛnneɛ mɛpagya mo asi hɔ na merennwiri na mɛdua mo na merentutu mo ɛfiri sɛ manu me ho mmusuo a mede aba mo soɔ no nti
monnsuro babel hene a mosuro no yi monnsuro no awurade asɛm nie na me na medi mo akyiri sɛ mɛgye mo nkwa na mayi mo afiri ne nsam
na mɛdom mo na mama wahu mo mmɔbɔ na wama moasane aba mo asase so
na sɛ moka sɛ yɛrentena asase yi so na moantie awurade mo nyankopɔn nne
ka sɛ dabi na yɛbɛkɔ misraim asase so a yɛrenhunu dɔm na yɛrente totorobɛnto hyɛne na aduanekɔm renne yɛn na yɛakɔtena hɔ a
ɛnneɛ afei montie awurade asɛm mo yuda nkaeɛ a aka yi sɛ asafo awurade israel nyankopɔn seɛ nie sɛ mode mo ani to so sɛ mobɛkɔ misraim akɔyɛ hɔ ahɔhoɔ a
ɛnneɛ ɛbɛba sɛ afena a mosuro no ara bɛto mo wɔ hɔ misraim asase no so na ɛkɔm a mo akoma tu ho no bɛdi mo akyi misraim hɔ na ɛhɔ ara na mobɛwuwuo
na mmarima a wɔde wɔn ani to so sɛ wɔbɛkɔ misraim akɔyɛ hɔ ahɔhoɔ no nyinaa bɛwuwu afena ne ɛkɔm ne owuyadeɛ ano na wɔn mu biara renka anaasɛ ɔremfiri mmusuo a mede bɛba wɔn soɔ no mu
na sɛ asafo awurade israel nyankopɔn seɛ nie sɛdeɛ m abufuo ne m abufuhyeɛ hwie guu yerusalemfoɔ soɔ no saa ara na mokɔ misraim a m abufuhyeɛ bɛhwie agu mo soɔ na moadane ntankadeɛ ne ahodwirideɛ ne nnome ne nsopa na morenhunu ha yi bio
awurade aka akyerɛ mo yuda nkaeɛ sɛ monnkɔ misraim na monhunu pefee sɛ madi mo adanseɛ nnɛ
na moatwa mo ara mo kra nkontompo ɛfiri sɛ mo ara na mosomaa me awurade mo nyankopɔn nkyɛn sɛ bɔ awurade yɛn nyankopɔn mpaeɛ ma yɛn na sɛdeɛ awurade yɛn nyankopɔn bɛka nyinaa no saa ara na ka kyerɛ yɛn na yɛnyɛ
na maka makyerɛ mo nnɛ nso moantie awurade mo nyankopɔn ne deɛ ɔde somaa me mo nkyɛn no nyinaa
na afei monhunu pefee sɛ afena ne ɛkɔm ne owuyadeɛ ano na mobɛwuwuo deɛ mo ani gyina sɛ morekɔ akɔyɛ hɔ ahɔhoɔ no
na yeremia kaa awurade wɔn nyankopɔn nsɛm a awurade wɔn nyankopɔn de somaa no wɔn nkyɛn no nyinaa kyerɛɛ ɔman no nyinaa wieeɛ no
hosaia ba asaria ne karea ba yohanan ne mmarima ahokyerɛfoɔ no nyinaa ka kyerɛɛ yeremia sɛ atorosɛm na woreka yi awurade yɛn nyankopɔn nsomaa wo sɛ ka sɛ monnkɔ misraim nnkɔyɛ hɔ ahɔhoɔ
na neria ba baruk na ɔpiapia wo tia yɛn sɛdeɛ ɛbɛyɛ na ɔde yɛn ahyɛ kaldeafoɔ nsa na wɔakum yɛn na wɔatu yɛn akɔ babel
na karea ba yohanan ne dɔm asafohene no nyinaa ne ɔman no nyinaa antie awurade antena yuda asase so
na karea ba yohanan ne dɔm asafohene no nyinaa faa yuda nkaeɛ a wɔsane firii amanaman nyinaa a wɔpansamm wɔn kɔɔ hɔ no nyinaa baa sɛ wɔrebɛsoɛ yudafoɔ asase soɔ
mmarima ne mmaa ne mmɔfra ne ɔhene mmammaa ne nnipa a ankɔbeahene nebusaradan gyaa wɔn safan ba ahikam ba gedalia nkyɛn no nyinaa ne odiyifoɔ yeremia ne neria ba baruk
na wɔde wɔn kɔɔ misraim asase so ɛfiri sɛ wɔantie awurade na wɔbaa tapanes
ɛnna awurade asɛm baa yeremia nkyɛn tapanes sɛ
tase aboɔ akɛseɛ na fa hyehyɛ dɔteɛ mu ntaayaa fononoo a ɛwɔ farao fie pono ano no mu tapanes yudafoɔ mmarima no anim
na ka kyerɛ wɔn sɛ sɛ asafo awurade israel nyankopɔn seɛ nie hwɛ meresoma ama wɔakɔfa m akoa babelhene nebukadnessar na mede n adwa mabɛsi aboɔ yi a mede makora yi so na watrɛ n akatamansoɔ mu wɔ hɔ
na ɔbɛba abɛbɔ misraim asase deɛ ɔsɛ wuo no bɛwu na deɛ ɔsɛ dommumfa no wɔbɛfa no dommum na deɛ ɔsɛ afena no afena bɛka no
na mɛto misraim anyame afie mu gya na wahye wɔn asoa wɔn nnommum na wafira misraim asase sɛdeɛ odwanhwɛfoɔ fira ne ntoma na wafiri hɔ asomdwoeɛ mu akɔ
na ɔbɛbubu bet semes adum a ɛwɔ misraim asase soɔ no na ɔde ogya ahye misraim anyame afie no
asɛm a ɛbaa yeremia nkyɛn a ɛfa yudafoɔ a wɔte misraim asase soɔ wɔn a wɔtete migdol ne tapanes ne memfis ne patros asase soɔ no nyinaa ho nie
sɛ asafo awurade israel nyankopɔn seɛ nie mo ara moahunu bɔne a mede maba yerusalem ne yuda nkuro nyinaa soɔ no nyinaa na hwɛ ayɛ amamfo nnɛ na obiara nni hɔ a ɔte soɔ
ɛfiri wɔn bɔne a wɔyɛ de huruu me boɔ no sɛ wɔkɔ kɔhyee aduhwam de som anyame foforɔ a wɔne mo ne mo agyanom nnim wɔn no nti
na mesomaa me nkoa adiyifoɔ no nyinaa maa wɔbaa mo nkyɛn metuaa nhema mesomaa sɛ monnyɛ akyiwadeɛ a ɛyɛ me tane yi bi
nanso wɔantie na wɔammrɛ wɔn aso ase sɛ wɔbɛsane afiri wɔn bɔne ho na wɔrenhye aduhwam mma anyame foforɔ
ɛnna m anibereɛ ne m abufuhyeɛ hwie guiɛ na ɛdɛree yuda nkuro mu ne yerusalem mmorɔno so maa no danedane asasefo ne amamfo sɛdeɛ ɛteɛ nnɛ yi
na afei sɛ awurade asafo nyankopɔn israel nyankopɔn seɛ nie adɛn nti na mo nso moyeyɛ bɔne kɛseɛ tia mo ara mo kra yi sɛ wɔntwitwa mo mu ɔbarima ne ɔbaa abɔfra ne akɔkoaa mfiri yuda na wɔannya mo nkaeɛ biara
sɛ mode mo nsa ano nnwuma rehuru me boɔ na moahye aduhwam ama anyame foforɔ misraim asase a moaba soɔ abɛyɛ hɔ ahɔhoɔ yi so sɛdeɛ ɛbɛyɛ na mo ase bɛhyeɛ na moayɛ nnome ne nsopa asase so amanaman nyinaa mu
mo werɛ afiri mo agyanom nnebɔne ne yuda ahemfo nnebɔne ne wɔn yerenom nnebɔne ne mo ara mo nnebɔne ne mo yerenom nnebɔne a wɔyɛɛ no yuda asase soɔ ne yerusalem mmorɔno soɔ no
enti na wɔmmrɛɛ wɔn ho ase de bɛsi nnɛ da yi nanso wɔnsuro na wɔnnante me mmara ne m ahyɛdeɛ a mede mesisii mo ne mo agyanom anim no soɔ
enti sɛ asafo awurade israel nyankopɔn seɛ nie hwɛ mede m ani masa mo na asi mo bɔne na yuda nyinaa ase ahye
na mafa yuda nkaeɛ a wɔde wɔn ani ato so sɛ wɔbɛba misraim asase so abɛyɛ hɔ ahɔhoɔ no mama wɔn nyinaa asa misraim asase so na wɔbɛtotɔ afena ne ɛkɔm nti wɔbɛwie sa afiri akumaa so akɔsi ɔkɛseɛ so afena ne ɛkɔm ano na wɔbɛwuwuo na wɔadanedane ntankadeɛ na ahodwirideɛ ne nnome ne nsopa
na mɛtwe wɔn a wɔtete misraim asase soɔ no aso sɛdeɛ mede afena ɛkɔm ne owuyadeɛ bɛtwee yerusalem aso no
na yuda nkaeɛ a wɔakɔ misraim akɔyɛ hɔ ahɔhoɔ no mu biara remfiri mu anaasɛ ɔrenka na wɔasane aba yuda asase a wɔpɛ sɛ wɔsane kɔ hɔ no so kɔtena hɔ no ɛfiri sɛ obiara biara rensane mma gye adwanefoɔ
ɛnna mmarima a wɔnim sɛ wɔn yerenom hyehyee aduhwam maa anyame foforɔ no nyinaa ne mmaa a wɔgyinagyina hɔ no nyinaa asafo kɛseɛ na ɔman a wɔte patros misraim asase soɔ no nyinaa buaa yeremia sɛ
asɛm a woreka akyerɛ yɛn awurade din mu yi yɛrentie wo
na mmom yɛbɛyɛ biribiara a yɛaka sɛ yɛbɛyɛ sɛ yɛbɛhye aduhwam ama ɔsoro hemmaa no na yɛahwie ahwiesa ama no sɛdeɛ yɛn ne yɛn agyanom yɛn ahemfo ne yɛn asafohene yɛeɛ yuda nkuro ne yerusalem mmorɔno soɔ a aduane meemee yɛn na yɛdii yie na yɛanhunu bɔne biara no
na ɛfiri berɛ a yɛgyaee ɔsoro hemmaa no aduhwamhyeɛ ne ahwiesa hwie no nnoɔma nyinaa abɔ yɛn ɛnna afena ne ɛkɔm awie yɛn yɛ yi
na mmaa no kaa sɛ yɛhye aduhwam ma ɔsoro hemmaa na yɛhwie ahwiesa ma no a mosusu sɛ yɛkwati yɛn kununom na yɛyɛ taterɛ de sisi hɔ ma no na yɛhwie ahwiesa no a wɔnnim anaa
ɛnna yeremia ka kyerɛɛ ɔman no nyinaa mmarima ne mmaa ne nkurɔfoɔ a wɔbuaa no no nyinaa sɛ
aduhwam a mo ne mo agyanom mo ahemfo ne mo mmapɔmma ne asase no so nkurɔfoɔ no hyee no yuda nkuro mu ne yerusalem mmorɔno soɔ no ɛnyɛ ɛnonom na awurade akae na afɔre ahyɛne n adwene mu
ɛfiri sɛ na awurade ntumi nsoa mo nneyɛɛ bɔne ne akyiwadeɛ a moyɛeɛ no bio na mo asase adane amamfo ne ahodwirideɛ ne nnome a obiara ntena hɔ sɛdeɛ ɛteɛ nnɛ yi
ɛsiane sɛ mohyehyee aduhwam yɛɛ awurade bɔne na moantie awurade na moanni ne mmara ne n ahyɛdeɛ ne n adansesɛm no soɔ nti na asiane bɔne yi abɛsiane mo sɛdeɛ ɛteɛ nnɛ yi
na yeremia ka kyerɛɛ ɔman no nyinaa ne mmaa no nyinaa sɛ yudafoɔ a mowɔ misraim asase soɔ nyinaa montie awurade asɛm
sɛ asafo awurade israel nyankopɔn seɛ nie mo ne mo yerenom mode mo ano ka na mode mo nsa ma no ba mu sɛ ma ara na yɛbɛma yɛn aboadeɛ a yɛhyɛɛ ho bɔ no sɛ yɛbɛhye aduhwam ama ɔsoro hemmaa na yɛahwie ahwiesa ama no tim ara na mobɛma mo bɔhyɛ no atim na ma nso na mobɛma mo aboadeɛ no
saa nti montie awurade asɛm yudafoɔ a mote misraim asase soɔ nyinaa hwɛ maka me din kɛseɛ no ntam sɛ awurade asɛm nie wɔremmɔ me din yudani biara anomu wɔ misraim asase nyinaa so sɛ sɛ awurade nyankopɔn te aseɛ yi
hwɛ mewɔ wɔn ho ani bɔne ho na ɛnyɛ papa ho na yudafoɔ a wɔwɔ misraim asase soɔ no nyinaa bɛdwerɛ afena ne ɛkɔm ano akɔsi sɛ wɔbɛwie sa
na nnipa kakraa bi a wɔbɛfiri afena ano afiri no bɛsane afiri misraim asase so aba yuda asase so na yuda nkaeɛ a wɔbaa misraim asase so bɛyɛɛ hɔ ahɔhoɔ no nyinaa bɛhunu onii ko a n asɛm bɛgyina me deɛ oo wɔn deɛ oo
na yei bɛyɛ nsɛnkyerɛnneɛ ama mo awurade asɛm nie sɛ mɛtwe mo aso ɛha yi na moahunu sɛ mo ho na me nsɛm no bɛba mu ayɛ mo bɔne
sɛ awurade seɛ nie hwɛ mede misraimhene farao hofra merehyɛ n atamfo ne wɔn a wɔrepɛ no aku no no nsa sɛdeɛ mede yudahene sedekia mehyɛɛ babelhene nebukadnessar a ɔtanee no pɛɛ no kumm no no nsa no
asɛm a odiyifoɔ yeremia ka kyerɛɛ neria ba baruk berɛ a ɔtwerɛɛ nsɛm yi firii yeremia anomu hyɛɛ nwoma mu yudahene yehoiakim a ɔyɛ yosia ba afe a ɛtɔ so nnan mu no sɛ
sɛ awurade israel nyankopɔn ka no wo baruk ho nie
woka sɛ mennue sɛ awurade de awerɛhoɔ ka me yea ho mabrɛ ne apinisie na mennya ahome biara
sei na ka kyerɛ no sɛ awurade seɛ nie hwɛ deɛ mesiiɛ no meredwiri na deɛ meduaeɛ no meretutu na yei bɛba asase no nyinaa so
na wo na worehwehwɛ ade kɛseɛ afa nhwehwɛ na hwɛ mede bɔne mereba honam nyinaa so awurade asɛm nie na mede wo kra bɛma wo sɛ asadeɛ baabiara a wobɛkorɔ
awurade asɛm a ɛbaa odiyifoɔ yeremia nkyɛn amanaman ho nie
misraim deɛ misraimhene farao neko dɔm a ɛwɔ asubɔnten eufrate ano wɔ karkemis a babelhene nebukadnessar kumm wɔn yudahene yehoiakim a ɔyɛ yosia ba afe a ɛtɔ so nnan mu no ho
monsiesie nkataboɔ ne ɛkyɛm na montu sa
momfa apɔnkɔ nsesa nteaseɛnam ho montenatena so o apɔnkɔsotefoɔ monhyɛ dadeɛ kyɛ nnyinagyina hɔ mompɔ mpea ho na monhyehyɛ dadeɛ nkataboɔ
ɛnam deɛn so na mehu wɔn sɛdeɛ wɔn akoma atuo na wɔadane wɔn akyire na wɔn nnɔmmarima no wɔabobɔ wɔn aguo na dwane ara na wɔredwane na wɔnhwɛ wɔn akyiri yi ehu wɔ afa nyinaa awurade asɛm nie
ɔhoɔharefoɔ nnya adwaneyɛ na dɔmmarima mfiri mu mfi atifi fam asuo eufrate no ho na wɔasuntisunti na wɔahwehwe aseɛ
hwan na ɔreba sɛ nil na n asorɔkyeɛ rebɔ sɛ asukɛseɛ deɛ yi
misraim atu reba sɛ nil n asorɔkyeɛ rebɔ sɛ asuo akɛseɛ deɛ na ɛse mɛyiri makata asase so masɛe nkuro ne emufoɔ no
montenatena apɔnkɔ so na nteaseɛnam ntu yirididi na nnɔmmarima no mfiri adi etiopia ne put akyɛmkurafoɔ no ne lidiafoɔ a wɔkura tadua pono mu no
ɛda no yɛ asafo awurade nyankopɔn deɛ aweretɔ da a ɔbɛtɔ n atamfo so were na afena bɛdidi amee na wɔn mogya ama no abo na awurade asafo awurade wɔ okum afɔdeɛ atifi fam asase so asuo eufrate ho
o ɔbaabunu misraim babaa foro kɔ gilead kɔgye aduro kwa ara kwa na woma nnuro dɔɔso ayaresa biara nni hɔ mma wo
amanaman ate wo ahohora na wo nteamu ayɛ asase ma tɔ na dɔmmarima abɔ dɔmmarima so ma wɔn baanu abom ahwehwe ase
asɛm a awurade ka kyerɛɛ odiyifoɔ yeremia sɛ babelhene nebukadnessar bɛba abɛseɛ misraim asase no
monka no misraim na mompae mu nka no migdol na mompae mu nka no memfis ne tapanes hɔ monka sɛ gyina hɔ na tim hɔ pintinn ɛfiri sɛ afena redidi atwa wo ho ahyia
ɛnam deɛn so na wɔapra w akunini korɔ yi adɛn na wo nantwinini annyina na awurade apam no
wama pii ahwehwe ase baako atɔ da ne yɔnko so mpo ɛnna wɔse sɔre ma yɛnsane nkɔ yɛn nkurɔfoɔ nkyɛn ne yɛn awoɔ asase so mfiri afena a ɛyɛ hu no anim
wɔteam hɔ sɛ misraimhene farao asɛe wama berɛ a ɛsɛ no atwam
sɛ mete aseɛ yi ɔhene a asafo awurade ne ne din no asɛm nie sɛdeɛ tabor si mmepɔ no ntam na karmel si ɛpo mu no saa na ɔbɛba
yɛ atukorɔ ho adeɛ fa o misraim babaa a wote hɔ no na memfi bɛdane amamfo na ahye a obiara rentena mu bio
misraim yɛ nantwie bedeɛ a ne ho yɛ fɛ nanso ɔsɛeɛ firi atifi fam aba ne so
n asraafoɔ apaafoɔ a wɔwɔ ne mu no te sɛ anantwie a wɔadɔre sradeɛ aane wɔn nso wɔdane wɔn ho bɔ mu dwanedwane wɔnnyina ɛfiri sɛ wɔn sɛeɛ da adu wɔn asotwe berɛ aba wɔn so
ne nne gyegye kɔ sɛ ɔwɔ a ɔtene na wɔde dɔm nam reba ne so na wɔde mmonnua reba ne so sɛ nnuabufoɔ
wɔbɛtwa ne kwaeɛ awurade asɛm nie kwaeɛ a wɔnnya mu ahwehwɛeɛ ɛfiri sɛ wɔdɔɔso sene ntutummɛ na wɔn dodoɔ nni ano
wɔama misraim babaa ani awu wɔde no ahyɛ atifi fam man no nsa
asafo awurade israel nyankopɔn se hwɛ mereba mabɛtwe amon a ɔwɔ tebes no aso ne farao ne misraim ne ɛso anyame ne ɛso ahemfo ne farao ne wɔn a wɔde wɔn ho to ne soɔ no
na mede wɔn mahyɛ wɔn a wɔpɛ wɔn kra no nsa ne babelhene nebukadnessar ne ne nkoa nsa na ɛno akyi no wɔbɛsane abɛtena ha sɛ tete nna no awurade asɛm nie
na wo m akoa yakob nsuro na mma w akoma nntu o israel na hwɛ meregye wo afiri akyirikyiri ne w asefoɔ nso afiri wɔn nnommumfa asase no so na yakob asane aba abɛhome atena ase dwoodwoo na obiara nni hɔ a ɔbɛyi no hu
wo m akoa yakob nsuro awurade asɛm nie na medi w akyi na mɛma amanaman a mebɔɔ mo pete kɔɔ hɔ no nyinaa awie saa na wo deɛ merenwie wo na mɛtea wo sɛdeɛ ɛfata na bem deɛ meremma wonni
awurade asɛm a ɛbaa odiyifoɔ yeremia nkyɛn filistifoɔ ho ansa na farao reba abɛkunkum gasa nie
sɛ awurade seɛ nie hwɛ nsuo rema ne ho so afiri atifi fam na ayɛ asuo a ɛreyiri asram asase ne ne mayɛ kuro no ne wɔn a wɔte mu no soɔ na nnipa bɛteateam na asase no sofoɔ abɔ abubuo
wɔn apɔnkɔ akunini ntɔte a ɛsisi fam tim tim no kitikitiyɛ ne wɔn nteaseɛnam a ɛyɛ twɛtwɛrɛdɛdɛ ne ne nan huuyɛ nti agyanom nnane wɔn ani nhwɛ wɔn mma wɔn nsa mu goɔ no nti
ɛda a ɛreba abɛsɛe filistifoɔ nyinaa atwitwa tiro ne sidon aboafoɔ a aka no nyinaa nti na awurade rebɛsɛe filistifoɔ kaftor supɔ mu nkaeɛ no
atipa aba gasa so askelon ne wɔn bonhwa mu nkaeɛ asɛe pasaa wobɛbɔ wo ho akam akɔsi da bɛn
ao awurade afena ɛnkɔsi da bɛn ansa na woayɛ komm sane kɔhyɛ wo boha mu home na yɛ dinn ɛ
ɛbɛyɛ dɛn na ayɛ komm berɛ a awurade ahyɛ no yi askelon ne mpoano hɔ na wahyɛ sɛ ɛmmra
moab deɛ sɛ asafo awurade israel nyankopɔn seɛ nie nebo nnue ɛfiri sɛ asɛe kiriataim ani awu wɔagye aban denden no ani awu na wɔadwiri agu
moab din a wagyeɛ no nni hɔ bio wɔatu ne ho agyina bɔne wɔ hesbon sɛ mommra mma yɛntwa no na anyɛ ɔman bio wo nso kuro a wɔfrɛ wo madmen wɔbɛka w ano atomu ɛfiri sɛ afena di w akyi
tie esu nne a ɛfiri horonaim ɔsɛeɛ ne amamfo kɛseɛ
wɔabubu moab emu nnipa nkumaa ma wɔte nteamu
na luhit aforoeɛ hɔ wɔde esu ara nko foro kɔ soro na horonaim asianeeɛ hɔ ahohiahiafoɔ tee agyaadwo gyegyeegyeyɛ
monnwanedwane mma mo kra mfiri mu mfi na monyɛ sɛ anwea pradada so afunumu
na ɛsiane sɛ wode w ani ato wo nnwuma ne w akoradeɛ soɔ nti wo nso wɔbɛfa wo na kemos n asɔfoɔ ne n asafohene abɔ mu afiri adi akɔ tukorɔ mu
na ɔsɛefoɔ bɛba nkuro nyinaa so na kuro biara remfiri mu mfi na mmonhwa ayera na asaseta nso asɛe sɛdeɛ awurade kaeɛ no
momma moab nkaeɛdum na sɛe ara na wɔbɛsɛe no na ne nkuro bɛyɛ amamfo a obiara nte mu
nnome nka deɛ ɔyɛ awurade adwuma biara biara na nnome nka deɛ ɔsianka n afena firi mogyahwieguo mu
moab atena ase dwoodwoo firi ne mmɔfraase na wada ne puo so na wɔnhwiee no mfirii adeɛ mu nguu adeɛ mu na ɔnkɔɔ tukorɔ mu da enti na ne dɛ aka ne mu na ne ho hwam nsakyeraeɛ
enti hwɛ nna bi reba awurade asɛm nie sɛ mɛsoma atuefoɔ aba ne so a wɔbɛtue wɔn na wɔahwiehwie deɛ ɛwɔ n adeɛ mu agu na wɔabobɔ ne mpɔre nso
na moab ani bɛwu kemos ho sɛdeɛ israel fie ani wuu betel a wɔde wɔn ho too soɔ no ho no
ɛyɛ dɛn na moka sɛ yɛyɛ nnɔmmarima ne akofoɔ akokoɔdurufoɔ
wɔasɛe moab na wɔaforo kɔ ne nkuro mu na ne mmeranteɛ a wɔayi wɔn no asiane kɔ okum mu ɔhene a asafo awurade ne ne din no asɛm nie
moab sɛeɛ repempɛn so ba na ne mmusuo reyɛ ntɛm ba
monnyam no mo a motete ne ho nyinaa ne mo a monim ne din nyinaa monka sɛ ɛyɛɛ dɛn na dua a ɛyɛ den poma fɛfɛ no abuo yi
siane firi w animuonyam mu na tena sukɔm asase so o wo a wote dibon na moab sɛefoɔ atu reba wo so ɔrebɛsɛe w aban a ɛyɛ den no
kɔgyina kwan ho sra aroerfoɔ bisa odwanefoɔ ne deɛ wafiri mu afire sɛ ɛdeɛn na asie
moab ani awu ɛfiri sɛ wɔadwiri agu montwa agyaadwo na monteam monka no arnon sɛ wɔasɛe moab
na atemmuo aba asaseta no so aba holon ne yahsa ne mefaat
ne dibon ne nebo ne bet diblataim
ne kiriataim ne bet gamul ne bet meon
ne keriot ne bosra ne moab asase so nkuro a ɛwɔ akyirikyiri ne deɛ ɛbɛn nyinaa so
wɔatwa moab abɛn na ne basa abu awurade asɛm nie
momma no mmoro ɛfiri sɛ wadi awurade so akokurokosɛm na momma moab ayantam ne feɛ mu na ɔno nso nnane asereseredeɛ
israel anyɛ wo aseredeɛ sɛ wohunuu no akorɔmfoɔ mu na da biara a woka ne ho asɛm no wowosowoso wo ti
o moabfoɔ monnya mo nkuro hɔ nkɔtena abotan mu na monyɛ sɛ abuburo a ɔyɛ ne buo wɔ abodan ano nkyɛn mu
yɛate moab ahantan ɔyɛ ahantan dodoɔ no n ahantan ne dwɛɛ ne n ahokyerɛ ne n akoma mmasoɔ
me ara awurade asɛm nie menim n aniɛden n ahohoahoa ne ne nneyɛɛ yɛ atorɔ
enti metwa moab ho adwo na metwa moab nyinaa ho agyaadwo na madi kir heres mmarima ho abooboo
mede yaser su no bi mesu wo o sibma obobe wo mman atra ɛpo akɔduru yaser po ano wo nnuabateɛ ne wo bobe abateɛ so na ɔsɛefoɔ no aba
na wɔahwam anigyeɛ ne ahurisidie afiri mfu pa wɔ moab asase so na matwa nsa to afiri nsa kyi amena mu wɔrenyɛ nsa mmɔ nnye so wɔbɛbo agye so a ɛnyɛ anigyeɛ mmɔgyesoɔ
wɔma wɔn nne so firi hesbon nteam no mu kɔsi eleale ne yahas ɛfiri soar kɔsi horonaim sɛ mfeɛ mmiɛnsa nantwibereɛ na nimrim nsuo mpo adane nkyɛkyerɛ
na mɛtwa moab mu awurade asɛm nie deɛ ɔbɔ ɔhyeɛ afɔdeɛ sorɔnsorɔnbea ne deɛ ɔhye aduhwam ma n anyame no
ɛno nti m akoma gyegye ma moab sɛ atɛntɛbɛn na m akoma gyegye sɛ atɛntɛbɛn ma kir heres mmarima ɛfiri sɛ adeɛ a wɔanya a wɔde asie no ayera
na etire nyinaa so apepa na bɔgyesɛ nyinaa akuku nsa nyinaa ho ayɛ nkamaa na ayitoma miamia asene
esutue ara nko na ɛwɔ moab adan nyinaa atifi ne ne mmorɔno soɔ na mabɔ moab sɛ kukuo bi a wɔmpɛ awurade asɛm nie
sɛdeɛ wɔasi adwiri no sɛdeɛ wɔsi twa agyaadwoɔ sɛdeɛ moab si de aniwuo dane n atikɔ saa ara na moab adane aseredeɛ ne ahodwirideɛ ama wɔn a wɔtete ne ho nyinaa
na sɛ awurade seɛ nie hwɛ obi retu sɛ ɔkɔdeɛ na ɔtrɛ ne ntaban mu ba moab so
wɔbɛfa nkuro akɛseɛ no na wɔagye nkuro a ɛyɛ den no na ɛda no moab nnɔmmarima akoma bɛyɛ sɛ ɔbaa a ɔda ahohiahia mu akoma
na wɔbɛsɛe moab na ɛrenyɛ ɔman bio ɛfiri sɛ wadi awurade so akokurokosɛm
ehu ne eku ne fidie da wo da wo a wote moab no awurade asɛm nie
deɛ ɔdwane firi ehu ano no kɔ eku mu na deɛ waforo afiri eku mu no wɔde fidie yi no na mede moab asotwe afe bɛba wɔn so awurade asɛm nie
hesbon nwunu mu na adwanefoɔ a ahoɔden abɔ wɔn gyinagyina na ogya afiri hesbon na ogyaframa afiri sihon mu na abɛsɛe moab moma ne hooyɛ mma no mpampam
moab due kemos man ayera na wɔafa wo mmabanin nnommum na wo mmammaa kɔ nnommumfa mu
nso mede moab nnommum bɛsane aba nna a ɛdi akyire no mu awurade asɛm nie deɛ moab atemmuo no aso ne ha
amon mma deɛ nie sɛ awurade seɛ nie israel nni mmabanin anaasɛ ɔnni ɔdedini ɛnam deɛn so na malkam di adeɛ gad na ne manfoɔ tete ne nkuro mu
ɛno nti hwɛ nna bi reba awurade asɛm nie sɛ mɛma amon mma kuro raba no ate ɔko mu osebɔ na adane nkunkumaboɔkuo na wɔde ogya ahye ɛho nkurowa na israel adi n adedifoɔ adeɛ awurade na ɔseɛ
hesbon twa agyaadwoɔ na wɔasɛe ai raba mmammaa monteam momfira ayitoma ntwa adwo na monkyinkyini afasuo no ntam na malkam rekɔ tukorɔ mu n asɔfoɔ ne ne mmapɔmma bɔ mu kɔ
adɛn na wohyehyɛ wo ho mmonhwa no ho wo bonhwa no sene kɔ ɔbabaa okyirisanni a wode wo ho too w akoradeɛ so kaa sɛ hwan na ɔbɛba me soɔ
hwɛ mede ehu bɛfiri wɔn a wɔatwa wo ho ahyia nyinaa nkyɛn aba wo so asafo awurade nyankopɔn asɛm nie na wɔasunsum mo mmaako mmaako atwene a obiara biara remmoa adwanefoɔ ano
na ɛno akyiri no mede amon mma nnommum bɛsane aba bio awurade asɛm nie
oba edom deɛ nie sɛ asafo awurade seɛ nie nyansa biara nni teman bio afotuo abɔ nhunumufoɔ wɔahwie wɔn nyansa agu anaa
monnwane monnane mo akyi monkɔtena deɛ emu dɔ hɔ o dedanfoɔ na mede esau sɛeɛ bɛba ne so berɛ a mɛba mabɛtwe n aso no
sɛ bobe abatefoɔ ba wo so a wɔrennya wo mpɛpɛ anaa na sɛ anadwo akorɔmfoɔ ba a wɔbɛsɛe deɛ ɛbɛso wɔn anaa
na me deɛ mama esau ada adagya mayi n ahuntadeɛ adi na ɔrentumi nkata ne ho wɔasɛe n asefoɔ ne ne nuanom ne n afipamfoɔ na ɔnni hɔ bio
gya wo nwisiaa hɔ me na mɛgye wɔn nkwa na w akunafoɔ nso ma wɔmfa wɔn ho nto me so
na sɛ awurade seɛ nie hwɛ wɔn a ɛmfata wɔn sɛ wɔbɛnom kuruwa no nom ara na wɔnom na wo deɛ wobɛfa wo ho sɔnn adi woremfa wo ho sɔnn nni na mmom nom ara na wobɛnom
na maka me ho ntam awurade asɛm nie sɛ bosra bɛdane ahodwirideɛ nsopa amamfo ne nnome na ne nkuro nyinaa ayeyɛ daa amamfo
mate awurade anomu nsɛm na wɔasoma ɔbɔfoɔ ma wakɔ amanaman mu sɛ mommoaboa mo ano mmra ne so na monsɔre mmɛko
na hwɛ mayɛ wo amanaman mu ketewa ma wɔabu wo animtia nnipa mu
w ahodwire ne w akoma ahantan adaadaa wo wo a wote ɔbotan ntokuro mu wo a wote nkokoɔ a ɛkorɔn soɔ sɛ woyɛ wo buo sorosoro sɛ ɔkɔdeɛ mpo a ɛhɔ ara na mɛyi wo afiri asi fam awurade asɛm nie
na edom bɛdane amamfo obiara a ɔbɛtwam ho no ne bɔ no nyinaa nti ne ho bɛdwiri no na wabɔ hwerɛma hwee hwee
sɛdeɛ sodom ne gomora ne ɛho nkuro butuiɛ no awurade asɛm nie obiara rentena hɔ na onipa ba biara renyɛ hɔ hɔhoɔ
hwɛ ɔforo sɛ gyata firi yordan kwaeɛ no mu reba tenabea a ɛwɔ hɔ daa no so na mɛma wɔde adwane afiri hɔ amonom na deɛ wɔayi no no ɔno na mede no bɛsi soɔ na hwan na ɔte sɛ me na hwan na ɔbɛhyia me na hwan ne odwanhwɛfoɔ a ɔbɛtumi agyina m anim
enti montie awurade agyina a watu no edom ho ne ne tirimbɔ a wabɔ no temanfoɔ ho no ampa ara wɔbɛtwe wɔn sɛ nnwan mu nkumaa akɔ ampa ara wɔn ho bɛyɛ wɔn tenabea ahodwiri
wɔn ahweaseɛ gyegyeegye nti asase woso agyaadwo a wɔtwa no wɔte nka mmɛwa po ano tɔnn
hwɛ ɔforo sɛ ɔkɔdeɛ retu aba na ɔtrɛ ne ntaban mu bosra so na ɛda no edom nnɔmmarima akoma bɛyɛ sɛ ɔbaa a ɔda ahohiahia mu akoma
damasko deɛ nie wɔakum hamat ne arpad aniwuo ɛfiri sɛ wɔate asɛmmɔne bi wɔn akoma atu sɛ ɛpo a ahuru ɛntumi nyɛ komm
damasko ahodwo adane ne ho rebɛdwane nketenkete akye no ahohiahia ne yea akuta no sɛ ɔbaa wofoɔ
ayeyie kuro m ahosɛpɛ kuro no hwɛ sɛdeɛ wɔasi agya no afa
enti emu mmeranteɛ bɛtotɔ mmorɔno so na ɛda no ara wɔatwitwa n akofoɔ nyinaa agu asafo awurade asɛm nie
na mɛsɔ damasko fasuo mu gya na ahye ben hadad ahemfie no
kedar ne hasor ahennie a babelhene nebukadnessar sɛee no deɛ nie sɛ awurade seɛ nie monsɔre ntu kedar so sa na monsɛe apueeɛfoɔ
wɔn ntomadan ne wɔn nnwan wɔbɛfa wɔn nkuntu ne wɔn nnoɔma nyinaa ne wɔn yoma wɔbɛtase akɔ na wɔateam aka akyerɛ wɔn sɛ ehu wɔ afa nyinaa
monnwane montu mmirikaden monkɔtena deɛ emu dɔ hɔ mo a mote hasor awurade asɛm nie na babelhene nebukadnessar atu mo tiri so agyina na wapam mo so apam
monsɔre ntu ɔman a wɔn ho dwoɔ a wɔte hɔ dwoodwoo no so sa awurade asɛm nie wɔnni apono ne akyire adaban wɔn nko ara na wɔte hɔ
na wɔn yoma bɛyɛ fomfa adeɛ na wɔn mmoakuo dodoɔ ayɛ asadeɛ na mɛbɔ wɔn a wɔayi wɔn bɔgyesɛ putuo apete mframa nyinaa ano na mede wɔn sɛeɛ afiri afa nyinaa aba wɔn so awurade asɛm nie
na hasor bɛdane ɛserɛ so kraman tenabea ne daa amamfo obiara biara rentena hɔ na onipa ba biara renyɛ hɔhoɔ wɔ hɔ
awurade asɛm baa odiyifoɔ yeremia nkyɛn elam ho yudahene sedekia ahennie mfitiaseɛ sɛ
sɛ asafo awurade seɛ nie hwɛ merebubu elam tadua wɔn mmaninyɛ ade titire mu
na mede mframa nnan bɛfiri ɔsoro afanan aba elam so na mabɔ wɔn apete mframa yi nyinaa ano na ɔman biara nni hɔ a elam adamfikyi remma hɔ
na mɛma elam akoma atu wɔn atamfoɔ ne wɔn a wɔrepɛ wɔn akum wɔn no anim na mede mmusuo a ɛyɛ m abufuo mu gya bɛba wɔn so awurade asɛm nie na mama afena ati wɔn akɔsi sɛ mɛwie wɔn yɛ
na mede m adwa bɛsi elam na mama ɔhene ne mmapɔmma ayera hɔ awurade asɛm nie
nanso nna a ɛdi akyire no mu no mede elam nnommum bɛsane aba awurade asɛm nie
asɛm a awurade nam odiyifoɔ yeremia so ka faa babel ne kaldeafoɔ asase ho nie
monka no amanaman mu momma wɔnte na monsi frankaa momma wɔnte na mommfa nsuma monka sɛ wɔafa babel wɔakum bel aniwuo wɔayɛ merodak pasaa wɔahyɛ n ahoni aniwuo wɔayɛ n abosom pasaa
na ɔman bi firi atifi fam retu ne so sa wɔn na wɔbɛyɛ n asase no amamfo a obiara rentena soɔ nnipa ne mmoa nyinaa bɛtu akɔ
nna no mu ne berɛ no mu no awurade asɛm nie israel mma bɛba wɔne yuda mma bɛbom aba wɔde ɔnantesu bɛhwehwɛ awurade wɔn nyankopɔn
wɔbɛbisa sion akyiri kwan ɛhɔ na wɔn ani kyerɛ aka sɛ mommra mma yɛnkɔfam awurade ho wɔ daa apam a yɛn werɛ remfire mu
me man adane nnwan a wɔayera wɔn ahwɛfoɔ ama wɔafomfom kwan adanedane kɔ mmepɔ so wɔafiri bepɔ so kɔ kokoɔ so wɔn werɛ afiri wɔn daberɛ
wɔn a wɔto wɔn nyinaa tete wɔn mu na wɔn ahohiahiafoɔ ka sɛ yɛnni fɔ ɛsiane sɛ wɔayɛ awurade tenenee tenabea ne wɔn agyanom anidasoɔ awurade no bɔne
monnwane mfiri babel na momfiri kaldeafoɔ asase so nkɔ na monyɛ sɛ mpapo a wɔdi nnwan anim
na hwɛ me na mɛnyane amanaman akɛseɛ asafo ama wɔafiri atifi fam asase so atu babel so sa na wɔatwa ne ho mpasua ɛhɔ na wɔbɛfiri afa no wɔn agyan te sɛ dɔmmarima a waben ɔnsane n akyiri kwa
na kaldeafoɔ bɛdane asadeɛ wɔn a wɔbɛfom no afa nyinaa bɛmeemee awurade asɛm nie
ɛfiri sɛ mo ani gyee na modii ahurisie mo a mofomm m agyapadeɛ no na moduabo sɛ nantwiburuwa ɛserɛ mono mu na mosuu sɛ apɔnkɔ akunini
mo na ani awu pa ara mo wofoɔ anim agu ase hwɛ ɔbɛyɛ amanaman mu kyirikafoɔ ɛserɛ nkyɛkyerɛ ne anwea pradada so
awurade abufuhyeɛ nti obiara rentena hɔ na ne nyinaa bɛdane amamfo koraa obiara a ɔtwam babel ho no ho bɛdwiri no na wabɔ n amanehunu no nyinaa ho hwerɛma hwee hwee
mommae mu ntwa nhyia babel ho mo a mokuntunu tadua mu nyinaa montoto no monnodo agyan ho ɛfiri sɛ wayɛ awurade bɔne
mommɔ ne so ose nhyia ɔde ne ho ama ne nnyinasoɔ ahwehwe ase n afasuo adwiri na awurade aweretɔ ne no montɔ mo were ne so monyɛ no sɛdeɛ ɔyɛeɛ no
montwa ogufoɔ mfiri babel ne deɛ ɔsɔ kantankrankyi mu twaberɛ mu no atirimuɔden afena no anim na wɔbɛdanedane akɔ wɔn manfoɔ mu na wɔadwanedwane akɔ wɔn asase so
israel yɛ odwanten a wayera a agyata apam no korɔ akane no asiriahene na ɔtetee ne mu na akyire yi ne nnompe mpo babelhene nebukadnessar abubu mu
enti sɛ asafo awurade israel nyankopɔn seɛ nie hwɛ mereba mabɛtwe babel hene ne n asase aso sɛdeɛ meba bɛtwee asiriahene no aso no
na mede israel asane aba n asase so na wabɛdidi karmel ne basan na ne kra amee efraim bɛpɔ so ne gilead
nna no mu ne berɛ no mu awurade asɛm nie na wɔbɛhwehwɛ israel amumuyɛ nso na ɛnni hɔ ne yuda bɔne na wɔrenhunu na mede bɛfiri wɔn a memaa wɔkaeɛ no
anaasɛ atuateɛ mmɔho asase no ne pekod anaasɛ asotwe nkurɔfoɔ no so sa kum wɔn na sɛe wɔn pasaa awurade asɛm nie na yɛ sɛdeɛ mehyɛɛ woɔ no nyinaa
akodie gyegyeegye ne ɔsɛeɛ kɛseɛ wɔ asase no so
sɛdeɛ wɔasi atwitwa na wɔabubu asase nyinaa asaeɛ no sɛdeɛ babel asi adane amamfo amanaman mu ne no
masum wo fidie na ayi wo nso babel na wo deɛ woanhunu wɔahu wo akyere wo nso ɛfiri sɛ wo ne awurade na adi aperepereɛ
awurade ahini n akoradeɛ dan na wayi n abufuhyeɛ akodeɛ ɛfiri sɛ asafo awurade nyankopɔn wɔ adwuma bi yɛ wɔ kaldeafoɔ asase so
momfiri ano nohoa mmra ne so monhini n asan monsesa ngu hɔ sɛ ayuo akuakuo na monsɛe no pasapasa mommma biribiara nnka mmma no
monkunkum n anantwinini nyinaa momma wɔnsiane nkɔ okum mu wɔnnue ɛfiri sɛ wɔn da wɔn asotwe berɛ adu
wɔte adwanefoɔ ne wɔn a wɔafiri mu afiri babel asase soɔ nne na wɔbɛka awurade yɛn nyankopɔn aweretɔ n asɔrefie ho aweretɔ wɔ sion hɔ
momfrɛ agyantofoɔ nkɔtoa babel wɔn a wɔkuntunu tadua mu nyinaa monkyere ne ho nsraban nhyia mommma obiara mmfiri mu mmfi monsusu ne nneyɛɛ so nsi no ananmu sɛdeɛ ɔyɛeɛ no nyinaa monyɛ no saa ara ɛfiri sɛ wayɛ awurade israel kronkronni no so ahantansɛm
enti ne mmeranteɛ bɛtotɔ ne mmorɔno so na n akofoɔ nyinaa bɛdwerɛ ɛda no awurade asɛm nie
ɔhantanni hwɛ me ne wo na anya asafo awurade nyankopɔn asɛm nie ɛfiri sɛ wo da w asotweberɛ adu
na ahantanni no bɛsunti ahwe ase na obiara nni hɔ a ɔbɛma no soɔ na masɔ ne nkuro mu gya na ahye atwa ne ho nyinaa ahyia
sɛ asafo awurade seɛ nie wɔhom israel mma ne yuda mma nyinaa so na wɔsosɔɔ wɔn a wɔafa wɔn nnommum nyinaa mu wɔmpɛ sɛ wɔgyaa wɔn
wɔn pɔnfoɔ no nso ho yɛ den asafo awurade ne ne din die na ɔne wɔn ho asɛmpɛfoɔ no bɛdie sɛdeɛ ɛbɛyɛ na wama asase no ahome na wahyɛ babelfoɔ ahometeɛ
afena wɔ kaldeafoɔ so awurade asɛm nie ne babelfoɔ so ne wɔn mmapɔmma ne wɔn anyansafoɔ so
afena wɔ akɔmfoɔ atorofoɔ no so na wɔadanedane nkwasea afena wɔ wɔn nnɔmmarima so na wɔn akoma atu na wɔakunkum wɔn
afena wɔ wɔn apɔnkɔ ne wɔn nteaseɛnam ne asraafoɔ afrafrafoɔ a wɔwɔ kuro no mu no nyinaa so na wɔadanedane mmaa afena wɔ n akoradeɛ so na wɔafom afa
ɛweɛ wɔ ne nsuo so na awewe ɛfiri sɛ ɛyɛ ahoni asase na wɔbobɔ abosom a ɛyɛ hu ho dam
ɛno nti ɛserɛ so mmoa ne nkuntumpaa bɛtena hɔ na nsohori bɛtena mu na nnipa rentena mu da biara da awoɔ ntoatoasoɔ a ɛdidi soɔ mu biara renkyekyere bio
sɛ sodom ne gomora ne ɛho nkuro a onyankopɔn butuiɛ no awurade asɛm nie obiara biara rentena hɔ na onipa ba biara renyɛ mu hɔhoɔ
hwɛ ɔman bi firi atifi fam reba na ɔman kɛseɛ bi ne ahemfo bebree bɛkanyan wɔn ho firi asase ano tɔnn
wɔkurakura tadua ne pɛmɛ wɔn ho yɛ den na wɔnhunu mmɔbɔ wɔn nne yɛ huu sɛ ɛpo na wɔtete apɔnkɔ so asiesie wɔn ho sɛ akofoɔ atu wo babel babaa so sa
babel hene te wɔn nka na ne nsam ago ahohiahia akye no ne yea sɛ ɔbaa wofoɔ
hwɛ ɔforo sɛ gyata a ɔfiri yordan kwaeɛ no mu reba tenabea a ɛwɔ hɔ daa no so na mɛma wɔadwane afiri hɔ amonom na deɛ mɛyi no no ɔno na mede no bɛsi soɔ na hwan na ɔte sɛ me na hwan na ɔbɛhyia me na hwan ne odwanhwɛfoɔ a ɔbɛtumi agyina m anim
enti montie awurade agyina a watu no babel ho ne ne tirimbɔ a wabɔ no kaldeafoɔ asase ho no ampa ara wɔbɛtwe wɔn sɛ nnwan mu nkumaa no akɔ ampa ara wɔn ho bɛyɛ wɔn tenabea ahodwiri
ɛnne a ɛse wɔafa babel no gyegyeegye nti asase woso wɔte agyaadwotwa amanaman mu
sɛ awurade seɛ nie hwɛ merehwanyan ɔsɛefoɔ honhom atia babel ne wɔn a wɔtete nnipa a wɔne me anya no mu
na masoma nhusofoɔ akɔ babel na wɔahu no so na wɔama n asase ada mpan ɛfiri sɛ wɔbɛtwa ne ho ahyia ɛda bɔne no so
deɛ ɔkuntunu ne tadua mu no ma taduakuntunfoɔ nkuntunu ne tadua mu ntia no ne deɛ ɔma ne ho soɔ ne dadeɛ nkataboɔ mu no na monnnodo ne mmeranteɛ ho monsɛe ne dɔm nyinaa pasapasa
na atɔfoɔ abɛgugu kaldeafoɔ asase so na wɔn a wɔahwire wɔn mu agugu ne mmorɔno so
na israel ne yuda nyankopɔn asafo awurade no nnyae wɔn na wɔn deɛ wɔn asase no israel kronkronni no ho asodie ahyɛ so ma
monnwane mfiri babel mu na mommema mo kra mfiri mu mfi na monnnwerɛ wɔ n amumuyɛ mu na awurade aweretɔ berɛ nie ɔretua no ne nneyɛɛ so ka
babel yɛ awurade nsam sika kuruwa a ɛma asase nyinaa borɔ amanaman anom ne nsa no bi enti na amanaman abobɔ dam
mpofirim na babel ahwe aseɛ na wɔabubu no montwa ne ho agyaadwo momfa ne yea ano aduro mmra ebia wɔsa a ɛbɛyɛ yie
anka yɛresa babel yadeɛ nanso ansa monnya no mma yɛnkɔ yɛn nsase so na n atemmuo akɔduru ɔsoro na wɔama so de akɔduru wiem tɔnn
awurade ayi yɛn tenenee adi mommra mma yɛmmɛka awurade yɛn nyankopɔn nneyɛe wɔ sion
monse agyan monsɔ akyɛm mu awurade akanyan media ahemfo honhom na wabɔ babel ho atirimpɔ sɛ ɔbɛsɛe no na awurade aweretɔ n asɔrefie aweretɔ ne no
monsi frankaa ntia babel afasuo momma ɔwɛn mu nyɛ den momfa awɛmfoɔ nsisi hɔ monsiesie atɛfoɔ na awurade dwene ne tirim nso ɔreyɛ deɛ waka no babelfoɔ ho no
o wo a wote nsuo bebree soɔ a w akoradeɛ dɔɔso no w awieeɛ aba deɛ wɔasusuo a wɔbɛtwa no wo soɔ no aduru so
asafo awurade aka ne ho ntam sɛ ampa ara mede nnipa bɛhyɛ wo ma sɛ mmɛbɛ na wɔabɔ wo so se
ɔno na ɔde ne tumi yɛɛ asase de ne nyansa maa wiase timm hɔ na ɔde ne nhunumu de ɔsoro trɛɛ hɔ
aprannaa bom a ɔma nsu dodoɔ ba ɔsoro na ɔma nsuwisie tu firi asase ano nohoa ɔyɛ anyinam ka osuo ho ɔtu mframa firi n adekorabea hɔnom
nnipa nyinaa yɛ nkwaseafoɔ a wɔnni nimdeɛ sikadwumfoɔ nyinaa ani wuwu ahoni ho ɛfiri sɛ wɔn agudeɛ yɛ atorɔ na ahome nni wɔn mu
wɔyɛ ahuhudeɛ nko nnadaa adwuma wɔn asotwe berɛ mu no wɔbɛyera
yakob kyɛfa nte sɛ yeinom ɛfiri sɛ nnoɔma nyinaa yɛfoɔ ne no na israel ne n agyapadeɛ abusuakuo asafo awurade ne ne din
woyɛ me asaeɛ ne akodeɛ na mede wo mebobɔ amanaman na mede wo mesɛesɛe ahennie
na mede wo mebobɔ ɔpɔnkɔ ne ne sotefoɔ na mede wo mebobɔ teaseɛnam ne mutenafoɔ
na mede wo mebobɔ ɔbarima ne ɔbaa na mede wo mebobɔ akɔkoraa ne abɔfra na mede wo mebobɔ aberanteɛ ne ababaa
na mede wo mebobɔ odwanhwɛfoɔ ne ne nnwankuo na mede wo mebobɔ okuafoɔ ne n anantwie mpamho na mede wo mebobɔ amradofoɔ ne ɔman mpanimfoɔ
na mɛtua babel ne kaldeafoɔ nyinaa nnebɔne a wɔde ayɛ sion no nyinaa so ka mo ani so awurade asɛm nie
hwɛ me ne wo anya bepɔ sɛefoɔ awurade asɛm nie wo a wosɛe asase nyinaa wo so na matene me nsa na mamunimuni wo afiri ɔbotan so na mayɛ wo bepɔ a ahyeɛ
na wɔremfa wo mu ɔboɔ a wɔde bɛto ntweasoɔ ne ɔboɔ a wɔde bɛto fapem na mmom wobɛdane daa amamfo awurade asɛm nie
monsi asase no so frankaa monhyɛne ntotorobɛnto amanaman mu monsiesie amanaman nkyere ne so sa monhyia ararat mini ne askenas ahennie ntia no monsi sahene ntia no momfa apɔnkɔ mmra sɛ mmɛbɛ kuro a wɔretu
monsiesie amanaman nkyere ne so sa media ahemfo wɔn amradofoɔ ne wɔn amanpanin ne wɔn ahennie nsase nyinaa
na asase no woso na ɛpopo ɛfiri sɛ awurade tirimbɔ no ba mu babel ho sɛ ɔrebɛyɛ babel asase amamfo a obiara nte soɔ
babel nnɔmmarima agyae ko tete wɔn aban mu wɔn mmaninyɛ to atwa wɔadanedane mmaa wɔato wɔn afie mu gya wɔabubu akyire adaban
mmirikatuni tu mmirika hyia mmirikatuni ɔbɔfoɔ nam hyia ɔbɔfoɔ sɛ ɔrekɔbɔ babel hene amanneɛ sɛ wɔafa ne kuro tia ne tia
na wɔagye asuo atwaeɛ na wɔde ogya ahye mmɛwa tadeɛ no na akofoɔ no ani atane
na sɛ asafo awurade israel nyankopɔn seɛ nie babel babaa te sɛ ayuporebea berɛ a wɔtiatia soɔ no aka kakraa bi na twaberɛ aduru ama no
babelhene nebukadnessar atete me wayam me ɔde me asi hɔ sɛ adeɛ a hwee nni mu wamene me sɛ asuo mu bɔpɔn bi wayɛ me nnɔkɔnnɔkɔwadeɛ de me ahyɛ ne yafunu ma wapu me agu sɛ nsuo
atirimuɔden a wɔbɔɔ me ne me honam no wɔmfa mmisa babel deɛ ɔte sion no na ɔka saa na me mogya ngu kaldeafoɔ so yerusalem na ɔka saa
enti sɛ awurade seɛ nie hwɛ meredi w asɛm mama wo na matɔ no were mama wo na mama ne po no mu awo na n asubura awe
na babel ayɛ akuakuo ne ɛserɛ so kraman tenabea ahodwirideɛ ne fɛdie na obiara rentena hɔ
wɔn nyinaa bobom sɛ agyata wɔpopɔ so sɛ agyata mma
sɛ wɔn ho yɛ wɔn hye a mɛto wɔn nsapono na mama wɔabobo na wɔn ho asɛpɛ wɔn na wɔada daa nna na wɔannyane awurade asɛm nie
mɛtwe wɔn asiane sɛ nnwammaa a wɔrekɔkum wɔn sɛ adwennini ne mpapo nyinaa
sɛdeɛ wɔasi afa sesak a ɛne babel agye asase nyinaa ayeyie no sɛdeɛ babel asi adane amanaman mu ahodwirideɛ
ɛpo abɛsram babel so n asorɔkyeɛ huuyɛ akata so
ne nkuro adanedane amamfo asase pɛsɛɛ ne anwea pradada asase a obiara nte soɔ na onipa ba biara mfa soɔ
na mɛba mabɛtwe bel aso babel hɔ na mayi deɛ wɔamene no afiri n anomu na amanaman rensene nkɔ ne nkyɛn bio babel afasuo nso ahwe ase
me man momfiri adi mfiri ne mu na monnyegye mo kra mfiri awurade abufuo mu gya no ano
nso mommma mo akoma nntu na monnsuro akwansosɛm a wɔbɛte no asase soɔ no ho na akwansosɛm bɛba afe bi so na ɛno akyi afe no akwansosɛm foforɔ bɛba sɛ nhyɛsoɔ wɔ asase no so na deɛ ɔdi tumi sɔre tia deɛ ɔdi tumi
ɛno nti hwɛ nna bi reba a mɛba mabɛbu babel ahoni no atɛn na n asase nyinaa ani awu na n atɔfoɔ nyinaa ahwehwe ase wɔ so
na ɔsoro ne asase ne deɛ ɛwom nyinaa bɛto babel no ahurisie dwom na asɛefoɔ bɛfiri atifi fam aba ne so awurade asɛm nie
babel nso sɛdeɛ wɔmaa israel atɔfoɔ hwehwee aseɛ no saa ara na babel nso asase nyinaa so atɔfoɔ bɛhwehwe aseɛ
mo a moafiri mu afiri afena ano no monnante nkɔ monnnyina momfiri akyirikyiri nkae awurade yerusalem nso mmra mo akoma mu
yɛn ani awuwu na yɛate nsopa ahohora akata yɛn anim ɛfiri sɛ ananafoɔ aba awurade fie akronkronneɛ no
ɛno nti hwɛ nna bi reba awurade asɛm nie sɛ mɛba mabɛbu n ahoni no atɛn na atɔfoɔ bɛpenepene n asase nyinaa so
sɛ babel foro kɔ ɔsoro mpo na sɛ ɔhyɛ n aban a ɛkorɔn mu den sɛn ara a me nkyɛn ara na asɛefoɔ bɛfiri aba ne soɔ awurade asɛm nie
wɔte nteamu firi babel ne agyaadwo kɛseɛ firi kaldeafoɔ asase so
na awurade resɛe babel na wama gyegyeegye kɛseɛ no ayera wɔ mu na wɔn asorɔkyeɛ yɛ huu sɛ nsuo bebree wɔn nne hooyɛ gyegye
na ɔsɛefoɔ ba ɔno babel so na wɔkyekyere ne nnɔmmarima wɔbubu wɔn tadua mu ɛfiri sɛ ananmuhyɛ nyankopɔn ne awurade tua nso na ɔtua ka
na mɛma ne mmapɔmma ne n anyansafoɔ ne n amradofoɔ ne ne man mpanimfoɔ ne ne nnɔmmarima abobo na wɔadeda daa nna a wɔrennyane ɔhene a ne din ne asafo awurade no asɛm nie
sɛ asafo awurade seɛ nie babel afasuo a atrɛ tɛtrɛɛ no wɔbɛdwiridwiri ama aseɛ ada hɔ petee na kuro ano apono a ɛkorɔn no wɔde ogya bɛhye na aman adwuma a wɔyɛeɛ no ayɛ hunu na ogya ahye deɛ nkurɔfoɔ dodoɔ abrɛ ho no
asɛm a odiyifoɔ yeremia de hyɛɛ mahseia ba neria ba seraia ano ɛberɛ a ɔne yudahene sedekia kɔɔ babel afe a ɛtɔ so nnan no mu nso na seraia di apiafohene
na yeremia twerɛɛ mmusuo a ɛbɛba babel soɔ no hyɛɛ nwoma baako mu nsɛm a wɔatwerɛ no babel ho yi nyinaa
na yeremia ka kyerɛɛ seraia sɛ sɛ woduru babel a hwɛ na kenkan nsɛm yi nyinaa
na ka sɛ awurade wo na woakasa atia ha yi sɛ wobɛtutu a obiara rentena mu ɛfiri nnipa so kɔsi afieboa so na adane daa amamfo ara nko
na sɛ wowie nwoma yi kenkan a wode ɔboɔ akyekyere ho na woato atwene eufrate mu
aka sɛ saa ara na babel bɛmem a ɛrensɔre bio mmusuo a mede mereba soɔ no nyinaa nti na wɔawie sa ɛha na yeremia nsɛm no pem
sedekia dii mfeɛ aduonu baako na ɔbɛdii hene na ɔdii hene mfeɛ dubaako wɔ yerusalem na ne na din de hamutal a ɔyɛ yeremia ba a ɔfiri libna
na ɔyɛɛ awurade ani so bɔne sɛdeɛ yehoiakim yɛeɛ no ara
na awurade abufuo nti ɔtoo yerusalem ne yuda firii n anim guiɛ na sedekia tee babel hene anim atua
na n ahennie afe a ɛtɔ so nkron bosome a ɛtɔ so du da a ɛtɔ so du no babelhene nebukadnessar ɔno ne ne dɔm nyinaa baa yerusalem so bɛkyeree so nsraban na wɔtotoo ho epie hyiae
na wɔtuaa kuro no kɔsii ɔhene sedekia afe a ɛtɔ so dubaako no mu
bosome a ɛtɔ so nnan da a ɛtɔ so nkron no ɛkɔm no mu yɛɛ den kuro no mu na aduane biara nni hɔ ma asase no so nkurɔfoɔ no
ɛnna wɔtuu kuro no fasuo mu hyɛnee mu na mmarima akofoɔ no nyinaa dwane firii kuro no mu anadwo faa ɔponkɛseɛ no mu afasuo mmienu a ɛwɔ ɔhene turo ho no ntam kɔe nso na kaldeafoɔ atwa kuro no ho ahyia na wɔfaa yordan bonhwa kwan so kɔe
na kaldeafoɔ dɔm tii ɔhene no na wɔkɔtoo no yeriko mpaperɛ so na ne dɔm nyinaa firii ne ho petee
na wɔkyeree ɔhene no de no kɔmaa babel hene wɔ ribla a ɛwɔ hamat asase soɔ no na ɔbuu no atɛn
na babel hene kumm sedekia mmammarima n anim na ɔkunkumm yuda mmapɔmma nyinaa nso wɔ ribla
na ɔbɔɔ sedekia ani na ɔmaa wɔguu no kɔbere mfrafraeɛ nkɔnsɔnkɔnsɔn mmienu na babel hene de no kɔɔ babel na ɔde no hyɛɛ awɛmfoɔ dan mu kɔsii ne wuda
na bosome a ɛtɔ so nnum da a ɛtɔ so du a ɛne babelhene nebukadnessar afe a ɛtɔ so dunkron no mu na ankɔbeahene nebusaradan a ɔgyina babel hene anim no baa yerusalem
na ɔbɛhyee awurade fie ne ɔhene fie ne yerusalem afie nyinaa afie akɛseɛ nyinaa ɔde ogya hyee
na kaldeafoɔ dɔm a wɔne ankɔbeahene baeɛ no nyinaa dwirii yerusalem afasuo no nyinaa hyiae
na ɔman no mu ahiafoɔ no mu bi ne nkurɔfoɔ no nkaeɛ a wɔkaa kuro no mu ne awaefoɔ a wɔwae kɔɔ babel hene nkyɛn no nkurɔfoɔ yuu no mu nkaeɛ no ankɔbeahene nebusaradan tuu wɔn kɔe
nanso ankɔbeahene nebusaradan gyaa asase no so ahiafoɔ no bi sɛ wɔnyɛ bobeyɛfoɔ ne akuafoɔ
na kɔbere mfrafraeɛ adum a ɛwowɔ awurade fie ne nsugyeɛ nnaka ne kɔbere mfrafraeɛ po a ɛwɔ awurade fie no kaldeafoɔ no bubuu mu na wɔsoaa kɔbere mfrafraeɛ no nyinaa kɔɔ babel
na nsenaa ne sesa adeɛ ne adumgya ne nkoraa ne nyowaa ne kɔbere mfrafraeɛ nnoɔma a wɔde yɛ ɔsom adwuma no nyinaa wɔfae
na nyaawa ne nsramma kukuwa ne nkoraa ne nsenaa ne kanea nnua ne nyowaa ne nkuruwa no deɛ ɛyɛ sika no sika ne deɛ ɛyɛ dwetɛ no dwetɛ ankɔbeahene no fa kɔe
adum mmienu no ɛpo baako no kɔbere mfrafraeɛ anantwie dummienu a ɛwɔ aseɛ no nsugyeɛ nnaka a ɔhene salomo yɛ maa awurade fie no nnoɔma yi nyinaa kɔbere mfrafraeɛ no wɔantumi ankari
adum no baako korɔn yɛ basafa nkron na basafa nsia homa twa ho hyia na emu pipiripie yɛ nsateaa nnan na ɔkwan da mu
na ɛso duntire nso yɛ kɔbere mfrafraeɛ na oduntire no korɔn yɛ basafa mmienu ne fa na ntentan ne atoaa aba wowɔ oduntire no ho hyia ne nyinaa yɛ kɔbere mfrafraeɛ na odum a ɛtɔ so mmienu no ho wɔ ɛno ara bi ne atoaa aba
na atoaa aba a ɛsensɛne mframa ano no yɛ aduɔkron nsia na atoaa aba a ɛwowɔ ntentan no ho hyia no nyinaa yɛ ɔha
na ankɔbeahene no faa ɔsɔfoɔ titire seraia ne ɔsɔfoɔ a ɔdi soɔ sefania ne apono ano ahwɛfoɔ baasa
na kuro no mu nso ɔfaa opiani baako a wɔde no asi akofoɔ no soɔ ne wɔn a wɔne ɔhene tu agyina no mu mmarima baason a ɔhunuu wɔn kuro no mu ne ɔsahene a ɔpɔn asase no so nkurɔfoɔ kɔ ɔsa no twerɛfoɔ ne asase no so nkurɔfoɔ mu mmarima aduosia a ɔhunuu wɔn kuro no mu no
na ankɔbeahene nebusaradan faa wɔn de wɔn kɔɔ babel hene nkyɛn wɔ ribla
na babel hene no bobɔɔ wɔn kunkumm wɔn ribla a ɛwɔ hamat asase soɔ no saa na wɔtuu yuda firii n asase so kɔeɛ
yei ne ɔman no mu nnipa dodoɔ a nebukadnessar tuu wɔn kɔeɛ no afe a ɛtɔ so nson no mu no yudafoɔ mpensa aduonu mmiɛnsa
nebukadnessar afe a ɛtɔ so dunwɔtwe no mu no yerusalem nnipa ahanwɔtwe aduasa mmienu
nebukadnessar afe a ɛtɔ so aduonu mmiɛnsa no mu no ankɔbeahene nebusaradan tuu yudafoɔ ahanson aduanan nnum kɔe nnipa no nyinaa yɛ mpemnan ahansia
na yudahene yehoiakyin tukorɔ so afe a ɛtɔ so aduasa nson mu bosome a ɛtɔ so dummienu da a ɛtɔ so aduonu nnum no babelhene ewil merodak afe a ɔbɛdii mu hene no ɔmaa yudahene yehoiakyin tiri so na ɔyii no firii nneduafoɔ dan mu
na ɔne no kasaa kasa pa na ɔmaa n adwa kyɛnee ahemfo a wɔne no wɔ babel no adwa nyinaa
na ɔmaa no yii ne duamda ntadeɛ no na ɔdidii wɔ n anim daa daa ne nkwa nna nyinaa
na deɛ wɔde ato hɔ sɛ wɔmma no daa no a ɛfiri ɔhene nkyɛn na wɔde ma no ɛda biara ne ne deɛ wɔde maa no ne nkwa nna nyinaa de kɔsii ne wuda
﻿ ao kuro a anka emu nkurɔfoɔ dɔɔso no ɔno nko ara te hɔ sɛn nie deɛ anka ɔso amanaman mu no wayɛ sɛ okunafoɔ deɛ ɔdi nsase ahodoɔ so hemmaa no wayɛ deɛ ɔyi toɔ
esu ara na ɔsu anadwo na nisuo sensane n afono ho ɔnnya n adɔfo nyinaa mu ɔwerɛkyekyefoɔ biara ne mfɛfoɔ nyinaa atwitwa no nkontompo wɔadanedane n atamfoɔ
amaneɛ ne ɛsom dodoɔ nti yuda atukɔfoɔ mu ɔte amanaman mu nanso ɔnnya homegyebea n atifoɔ nyinaa kɔtoo no n ahokyerɛ mu
sion akwan di abooboo sɛ obiara mma afahyɛ no ase nti n aponkɛseɛ nyinaa ayɛ afo n asɔfoɔ gu ahome ne mmabaa ayɛ mmɔbɔmmɔbɔ na ɔno ara nso ayɛ no nwono
n ahohiahiafoɔ ayɛ akannifoɔ n atamfo di yie na ne mmarato dodoɔ nti awurade ahyɛ no awerɛhoɔ ne mmotafowa adi ɔtamfoɔ anim kɔ nnommumfa mu
na sion babaa ahokeka nyinaa afiri ne ho kɔ ne mmapɔmma ayɛ sɛ atwe a wɔnnya adidibea na wɔadwane atifoɔ anim a wɔnni ahoɔden
yerusalem amaneɛ ne n ahometeɛ nna yi mu wakae n afɛfɛdeɛ a na ɛwɔ hɔ firi tete nna mu no nyinaa ne nkurɔfoɔ hwee ɔhohiahiafoɔ nsam na wannya ɔboafoɔ biara no n ahohiahiafoɔ ani gyee na wɔseree no n ahweaseɛ mu
bɔne kɛseɛ na yerusalem ayɛ ɛno nti na wadane akyiwadeɛ wɔn a anka wɔdi no ni nyinaa bu no animtiaa ɛfiri sɛ wɔahunu n adagya ɔno nso gu ahome na wadane n ani
ne ho figuo akeka n atadeɛ mmuano mu wankae n awieeɛ enti na wabrɛ ase ama no ayɛ nwanwa ɔnni ɔwerɛkyekyefoɔ biara o awurade hwɛ m amaneɛ ɛfiri sɛ ɔtamfoɔ adi nkonim
ɔhohiahiafoɔ no atene ne nsa n afɛfɛdeɛ nyinaa so aane wahunu amanaman sɛ wɔrehyɛne ne kronkronbea hɔ nnipa a wohyɛɛ sɛ wɔnnhyɛne w asafo mu no
ne nkurɔfoɔ nyinaa gu ahome hwehwɛ aduane wɔde wɔn afɛfɛdeɛ ma gye aduane de hyɛ wɔn ho den o awurade hwɛ na hunu na wɔbu me animtiaa
ɛmfa mo a mofa ɔkwan so twam nyinaa ho bi monhwɛ na monhunu sɛ ɔyea bi wɔ hɔ a ɛte sɛ me yea a aka me yi a awurade de aho me werɛ n abufuhyeɛ da no
wama ogya firi soro aduru me nnompe mu na adidi mu wasum me nan fidie wama masane m akyi wama mayɛ pasaa meyɛ hodwoo daa nyinaa
ɔde ne nsa akyekyere me mmaratodeɛ ayɛ no kɔnnua ɛtoatoa mu gu me kɔn mu wama m ahoɔden asa awurade ayi me ahyɛ wɔn a mentumi nnyina wɔn anim no nsa
awurade ato m akunini a ɛwɔ me mu nyinaa agu ɔfrɛɛ nnipa dɔm maa wɔhyiaa mu tiaa me sɛ wɔnnwerɛ me mmeranteɛ awurade atiatia yuda babaa so sɛdeɛ wɔtiatia nsa kyi amena mu
yeinom nti na mesu m aniwa kyi nisuo gu fam ɛfiri sɛ me werɛkyekyefoɔ a ɔbɛdwodwo me kra ne me ntam ware me mma ayɛ pasaa ɛfiri sɛ ɔtamfoɔ adi nim
sion atrɛ ne nsam nanso ɔnni ɔwerɛkyekyefoɔ biara awurade ahyɛ no yakob ho sɛ wɔn a atwa ne ho ahyia nyɛ n ahohiahiafoɔ yerusalem adane wɔn mu afideɛ
awurade di bem ɛfiri sɛ me na mate n anomu asɛm ho atua aman nyinaa montie na monhwɛ me yea me mmabaa ne me mmeranteɛ kɔ nnommumfa mu
mefrɛɛ m adɔfo nanso wɔdaadaa me na m asɔfoɔ ne me mpanimfoɔ repɛ aduane de ahyɛ wɔn ho den no wɔtotɔɔ piti kuro no mu
awurade hwɛ sɛ me ho hiahia me yi m ayamdeɛ kyinkyim m akoma adane wɔ me yam ɛfiri sɛ mate atua kɛseɛ nti afena twitwa me mma abɔntene so na ewuo nso wɔ fie
wɔte sɛ meresi apini nanso menni ɔwerɛkyekyefoɔ m atamfoɔ nyinaa ate m amaneɛ wɔn ho sɛpɛ wɔn sɛ woayɛ me saa wobɛma ɛda a woahyɛ no adu na wɔn nso ayɛ sɛ me
ma wɔn nnebɔne nyinaa mmra w anim na yɛ wɔn sɛdeɛ me mmaratodeɛ nyinaa nti wɔyɛɛ me no na m apinisie adɔɔso na m akoma atɔ piti
ao sɛdeɛ awurade asi de mununkum akata sion babaa ho n abufuo mu wafiri soro ato israel ahoɔfɛ ahwe fam na wankae ne nan ntiasoɔ n abufuo da no
awurade amene yakob tenabea nyinaa wanhu wɔn mmɔbɔ wadwiri yuda babaa aban a ɛyɛ den n anibereɛ mu ama no aka fam wagu n ahennie ne ne mmapɔmma ho fi
watwitwa israel mmɛn nyinaa n abufuhyeɛ mu wapono ne nifa ato n akyi afiri ɔtamfoɔ anim na ɔdɛree yakob mu sɛ ogyaframa a ɛhye hyia
wakuntunu ne tadua mu sɛ ɔtamfoɔ wagyina atene ne nifa sɛ ɔhohiahiafoɔ na wakunkum deɛ ɛyɛ aniwa fɛ nyinaa wahwie n abufuhyeɛ sɛ ogya agu sion babaa ntomadan so
awurade adane sɛ ɔtamfoɔ wamene israel wabubu n aban afɛfɛ nyinaa wasɛe n aban a ɛyɛ den no na wama yuda babaa abooboo ne agyaadwotwirɛ adɔɔso
wabu ne sese no agu sɛ turo mu deɛ a wasɛe ne dwabirem awurade ama werɛ afiri sion mu afahyɛ ne homeda na n abufuo mu awerɛhoɔ mu wabu ɔhene ne ɔsɔfoɔ animtia
awurade ato n afɔrebukyia atwene wapa ne kronkronbea ɔde n aban afɛfɛ afasuo ahyɛ ɔtamfoɔ nsa wɔyɛɛ gyegyeegye awurade fie sɛ afahyɛ da
awurade bɔɔ ne tirim sɛ ɔbɛsɛe sion babaa fasuo ɔde susuhoma too ho wampono ne nsa amfiri ne sɛeɛ ho wama epie ne afasuo adi abooboo ne nyinaa ahodwohodwo
n aponkɛseɛ amem fam akyire adaban asɛe na abubu ne hene ne ne mmapɔmma wɔ amanaman no mu mmara no nni hɔ bio n adiyifoɔ nhunu awurade hɔ anisoadehunu
sion babaa mpanimfoɔ tete fam ayeyɛ komm wɔde dɔteɛ agugu wɔn atifi wɔafirafira ayitoma yerusalem mmabaa asisi wɔn tiri ase
nisuo ama m ani ayɛ siamoo m ayamdeɛ kyinkyim m akoma ate heb ahwie agu fam ɛsiane me man babaa sɛeɛ nti ɛnam sɛ mmotafowa ne nkokoaa totɔ piti kuro no mmɔntene so
wɔka kyerɛ wɔn nanom sɛ ɛhe na aburoo ne nsa wɔ na wɔtotɔ piti sɛ atɔfoɔ kuro no mmɔntene so na wɔgyaagyaa mu wɔ wɔn nanom kokom
ɛdeɛn adanseɛ na menni woɔ ɛdeɛn na memfa mento wo ho yerusalem babaa ɛdeɛn na memma no ne wo nsɛ na mede makyekyere wo werɛ ababaa sion babaa na wo sɛeɛ so sɛ ɛpo hwan na ɔbɛtumi asa wo yadeɛ
atorɔ ne nnaadaa anisoadeɛ na w adiyifoɔ hunu kyerɛɛ woɔ na wɔanyi w amumuyɛ no so sɛ wɔde wo nnommum bɛsane aba na atorɔ ne nsɛm a ɛma wofom na wɔhunu kyerɛɛ woɔ
wɔn a wɔtwam kwan soɔ nyinaa bobɔ wɔn nsam gu wo so wɔbɔ hwerɛma woso wɔn tiri gu yerusalem babaa so ka sɛ kuro a wɔfrɛ no ahoɔfɛ a ɛwie pɛ yɛ asase nyinaa ahosan no nie
w atamfo nyinaa trɛtrɛ wɔn anomu tia wo wɔhinam twɛre wɔn se ka sɛ yɛasɛe no ɛda a yɛhwɛɛ no kwan no ara nie yɛanya yɛn ani ahunu
awurade ayɛ deɛ ɔsusuiɛ wama n asɛm aba mu pɛpɛɛpɛ n asɛm a ɔfiri tete mmerɛ no mu hyɛeɛ no wadwiri na wanni ho adɔna na wama ɔtamfoɔ ani agye wo ho wama w ahohiahiafoɔ ahoɔden so
wɔn akoma su frɛ awurade sion babaa fasuo ma nisuo nsene sɛ asutene awia ne anadwo mpɛ home bi nhome mma w aniwa kurutuawisi nnyɛ komm
sɔre kekam anadwo ɔdasuom mfitiaseɛ hwie w akoma gu sɛ nsuo awurade anim wo mmotafowa kra nti ma wo nsa so kyerɛ no na wɔatotɔ ɛkɔm ano piti mmorɔno nyinaa ti
awurade hwɛ na hunu hwan na woayɛ no seyie yi mmaa nni wɔn yafumma nam mmotafowa a wɔturu wɔn wɔnkum ɔsɔfoɔ ne odiyifoɔ awurade kronkronbea hɔ anaa
mmɔfra ne nkɔkoraa deda fam mmorɔno so me mmabaa ne me mmeranteɛ atotɔ afena ano woasɛe wɔn w abufuo da no so woakum na woanni adɔna
woahyia m atamfoɔ afiri afa nyinaa sɛ afahyɛ da na awurade abufuo da no obiara amfiri mu amfi na obiara anka wɔn a meturuu wɔn na meyɛnee wɔn no me tamfo adwerɛ wɔn
mene ɔbarima a wahunu amaneɛ n anibereɛ abaa no ano
waka me de me kɔ sum mu deɛ hann nnie
me nko me so na ɔdane ba ɔdane ne nsa ba me so daa nyinaa
wama me honam ne me wedeɛ ayɛ afo wabubu me nnompe mu
wato fasuo afa me ho na ɔde borɔ ne ɔbrɛ atwa me ho ahyia
ɔde me atena sum mu sɛ tete nteredee awufoɔ
wato me ho ban na mentumi mfiri adi wama me nkɔnsɔnkɔnsɔn ayɛ duru
nso sɛ meteam na mesu mefrɛ no a ɔsi me mpaebɔ kwan
ɔde aboɔ a wɔatwa ayɛ m akwan mu fasuo wakyeakyea m akwan
ɔyɛ me sisire a ɔtɛ ne tasuo mu gyata
wahima m akwan atete me mu wayɛ me pasaa
wakuntunu ne tadua mu na ɔde me asi hɔ sɛ botaeɛ ama agyan
wama ne kotokuo mu agyan ahyɛne m akoma mu
mayɛ me man nyinaa asereseredeɛ ne wɔn dwom daa daa nyinaa
wama ade nwononwono ara nko amee me wama ɔnwono abo me
wama me se awe mmosea wabrɛ me ase ahyɛ nso mu
woasum me kra afiri asomdwoeɛ ho me werɛ afiri sɛdeɛ ahotɔ teɛ
na mese m anidasoɔ ne deɛ mehwɛ awurade kwan wɔ ho no ayera
kae m amaneɛ ne m ahometeɛ ɔnwono ne borɔ no
me kra kae daa na abrɛ ase me mu
mede yei mehyɛ m akoma mu yei ho na mɛtwɛn ara
ɛyɛ awurade adɔeɛyɛ nti na yɛnwiee sa na ne mmɔborɔhunu to ntwae
ɛyɛ foforɔ daa anɔpa wo nokorɛdie dɔɔso
me kra se awurade ne me kyɛfa ɛno nti m ani da ne so ara
awurade yɛ ma wɔn a wɔhwɛ no kwan ma ɔkra a ɔhwehwɛ n akyiri kwan no
ɛyɛ sɛ wɔyɛ komm twɛn awurade nkwagyeɛ
ɛyɛ ma ɔbarima sɛ ɔsoa kɔnnua ne mmeranteberɛ mu
sɛ ɔde to ne so a ma ɔno nko ara ntena ase na ɔnyɛ komm
ma no mfa n ano mmutu dɔteɛ mu ebia na anidasoɔ bi wɔ hɔ
ma no mfa n afono mma deɛ ɔbɔ no ma ahohora mmee no
na awurade rento ntwene daa
na sɛ ɔhyɛ wo awerɛhoɔ mpo a ne yam hyehye no sɛdeɛ n adɔeɛyɛ dodoɔ no teɛ
ɛfiri sɛ ɛnyɛ ne pɛ sɛ ɔbɛhyɛ obi yea anaa ɔbɛha nnipa mma
obi pɛkyɛ asase so nneduafoɔ nyinaa ne nan ase
obi bu obi ntɛnkyea ɔsorosoroni no anim
obi dane obi asɛm ani a awurade mpene so saa
hwan na ɔka na ɛba mu berɛ a awurade nhyɛeɛ
ɛnyɛ ɔsorosoroni no anomu na mmusuo ne papa fire
adɛn nti na onipa a ɔte aseɛ di amaneɛ ho abooboo ɔbarima a ɔte ne bɔne mu
momma yɛmpeepee yɛn akwan mu nhwehwɛ mu na yɛnsane mmra awurade nkyɛn
momma yɛmmema yɛn akoma ne yɛn nsa so nkyerɛ onyankopɔn wɔ ɔsoro
yɛn ara na yɛato mmara na yɛate atua wo nso woamfa amfiri
wode abufuo kataa wo ho na wotii yɛn woakum woanni adɔna
wode mununkum kataa wo ho na mpaebɔ amfa mu amma wo hɔ
wode yɛn ayɛ nwira dodoɔ ne akyiwadeɛ aman no mfimfini
yɛn atamfoɔ nyinaa ahaahaa wɔn anomu atia yɛn
ehu ne amena ɔsɛeɛ ne pasaayɛ abɛda yɛn hɔ
m ani pore nisuo sɛ asutene me man babaa sɛeɛ ho
m ani pore nisuo na ɛnnyae ɛnnya atwayɛ
kɔsi sɛ awurade bɛsi ne tiri ase afiri soro ahwɛ
m ani hyɛ me awerɛhoɔ me man mmammaa nyinaa nti
m atamfoɔ apamo me kwa sɛ anomaa
wɔto me twene amena mu animono na wɔasi me aboɔ
nsuo bu kataa me tiri so na mese wɔatwa me atwene
mefiri abura ase tɔnn meteaa mu mefrɛɛ wo din awurade
wotee me nne nsi w aso wɔ m ahomeguo ne me sufrɛ ho
wotwe pinii da a mefrɛɛ woɔ no wokaa sɛ nsuro
o awurade woadi me kra asɛm ama me woagye me nkwa
awurade woahunu asɛmmɔne a wɔdii me bu atɛn ma me
woahunu wɔn aweretɔ no nyinaa wɔn tirimbɔ a wɔbɔ no me ho nyinaa
awurade woate wɔn nsopa nyinaa wɔn tirimbɔ a wɔbɔ no me ho nyinaa
wɔn a wɔsɔre tia me no ano ne wɔn adwene a wɔdwene me ho daa daa nyinaa no
hwɛ wɔn asetena ne wɔn sɔreɛ no ɛ mene wɔn nnwom mu nsɛm akɛseɛ
awurade hyɛ wɔn ananmu sɛdeɛ wɔn nsa ano nneyɛɛ teɛ
ma nkatasoɔ nkata wɔn akoma so na wo nnome mmra wɔn so
ti wɔn abufuo mu na sɛe wɔn firi ɔsoro ase o awurade
ao sɛ sika abiri tumm hyerɛmmoɔ pa no asakyera nie wɔatoto kronkronbea aboɔ no agu mmorɔno nyinaa so
sion mma a wɔn boɔ yɛ den a wɔde sika amapa kari wɔn no ɛsii sɛn na wɔbuu wɔn sɛ dɔteɛ nkukuo ɔnwomfoɔ nsa ano adwuma yi
ɛserɛ so kraman mpo twetwe wɔn nufo ma wɔn mma nnum me man babaa adane otirimuɔdenfoɔ te sɛ ɛserɛ so nsohori
sukɔm ma akɔkoaa tɛkyerɛma fam ne dodo mu mmotafowa srɛ aduane obi nni hɔ a ɔbu bi ma wɔn
wɔn a wɔdii adɔkɔdɔkɔdeɛ no ayɛ pasaa mmorɔno so wɔn a wɔyɛne wɔn ɔtankɔkɔɔ soɔ no yɛ sumina atuu
na me man babaa amumuyɛ so akatua sene sodom bɔne no deɛ ɛno nti na wɔbutuu no amonom a ɛnyɛ nsa na ɛsɛe no
ne mmapɔmma ho te sene sukyerɛmma wɔhoa nso sene nufosuo wɔn honam bere sene ntwoma wɔn nipadua te sɛ hoaboɔ
afei deɛ wɔn anim biri sene gyabidie wɔhu wɔn mmorɔno so a wɔnhu wɔn wɔn wedeɛ afemfam wɔn nnompe ho akyen wirekyee ayɛ sɛ dua
wɔn a wɔtotɔ afena ano deɛ yɛ sene wɔn a wɔtotɔ ɛkɔm ano a afuo mu nnɔbaeɛ a abɔ wɔn nti wɔkusa hyeɛ no
mmaa a wɔn yam hyehye wɔn de wɔn nsa noaa wɔn ara wɔn yafumma wɔde wɔn yɛɛ aduane me man babaa sɛeɛ no mu
awurade ayi n abufuhyeɛ no adi awie wahwie n abufuo a ano yɛ den no agu wasɔ sion mu gya ama no ahye ne nnyinasoɔ
asase so ahemfo ne wiasefoɔ nyinaa annye anni sɛ ɔhohiahiafoɔ ne ɔtamfoɔ bɛba abɛhyɛne yerusalem apono mu
n adiyifoɔ bɔne ne n asɔfoɔ amumuyɛ nti na ɛbaa saa ma wɔhwiee teneneefoɔ mogya wɔn mfimfini
wɔkeka sɛ anifirafoɔ wɔ mmorɔno so wɔde mogya agugu wɔn ho fi a enti wɔntumi nka wɔn ntadeɛ
wɔteaa mu kyerɛɛ wɔn sɛ momfiri ha mo a mo ho akum mommane mommane mommfa mo nsa nnka wɔdwane kɔkyinkyiniiɛ no wɔkaa no amanaman mu sɛ wɔrenkɔ so ntena ha bio
awurade ankasa na apansam wɔn ɔrenkɔ so nhwɛ wɔn wɔnhwɛ asɔfoɔ anim mpanin anim amma nyam
yɛn ani da so rehwɛ yɛn mmoa a ɛremma no kwan yɛn ahwɛeɛ hɔ no yɛhwɛɛ ɔman a wɔntumi nnye yɛn nkwa no kwan ara
wɔtoaa yɛn anammɔn na yɛantumi annante yɛn mmɔntene so yɛn awieeɛ abɛn yɛn nna ahi aane yɛn awieeɛ adu
yɛn atifoɔ ho yɛ hare sene ɔsoro akɔdeɛ wɔti yɛn yerɛdɛyerɛdɛ mmepɔ so wɔtetɛ yɛn ɛserɛ so
yɛn hwene mu ahome deɛ awurade asra no no wɔakyere no wɔn amena mu ɔno a yɛkaa sɛ ne nwunu ase na yɛbɛnya nkwa amanaman mu no
ma wo ho nsane wo na w ani nnye edom babaa a wote us asase soɔ no wo nso wo so na amanehunu no rebɛtwam aba wobɛboro na w adagya ada adi
o sion babaa w amumuyɛ so akatua asa ɔremma wo nkɔ so ntena otukorɔ mu nanso edom babaa ɔbɛba abɛtua w amumuyɛ so ka ɔbɛyi wo bɔne so
awurade kae deɛ aba yɛn soɔ hwɛ na hunu yɛn ahohora
yɛn agyapadeɛ adane ahɔhoɔ deɛ yɛn afie ayɛ ananafoɔ deɛ
yɛadanedane nwisiaa ne nnyanka yɛn nanom te sɛ akunafoɔ
nsuo a yɛnom yɛtua ka yɛn nnyina nso wɔtɔn ma yɛn
wɔkura yɛn kɔn akyi ka yɛn kɔ yɛbrɛ wɔmma yɛnnya ahomeyɛ
yɛde yɛn ho ma misraim ne asiria na yɛanya aduane adi amee
yɛn agyanom ayɛ bɔne nso wɔnni hɔ na yɛn na yɛso wɔn amumuyɛ
nkoa di yɛn so deɛ ɔbɛgye yɛn afiri wɔn nsa mu nni hɔ
yɛn nkwa kurakura yɛn nsam na yɛkɔpɛ yɛn aduane wɔ ɛserɛ so afena no anim
yɛn wedeɛ ayɛ hyehyeehye sɛ fononoo ɛkɔm a ano yɛ hyeɛ no nti
wɔabrɛ sion mmaa ne yuda nkuro mu mmabaa ase
wɔde wɔn nsa sensɛne mmapɔmma wɔnni mpanin ni
wɔma mmeranteɛ yam ayuyammoɔ so na mmɔfra hwehwe ase nnyina ase
mpanimfoɔ agyae kuro apono mu ba mmeranteɛ agyae wɔn sankubɔ
yɛn akoma ahosan agyae yɛn asa adane abooboodie
yɛn abotire ayi atɔ fam yɛn ara yɛnnue na yɛayɛ bɔne
yei nti na yɛn akoma atɔ piti yeinom ho na yɛn ani so ayɛ kusuu
sion bepɔ a ayɛ amamfo nti ɛserɛ so kraman nenam so
wo awurade wote hɔ daa w adwa tim hɔ awoɔ ntoatoasoɔ nyinaa mu
ɛdeɛn nti na wo werɛ firi yɛn ma no kyɛre saa na woagya yɛn dadadada yi
awurade sane yɛn bra wo nkyɛn na yɛnsane ma yɛn nna nyɛ foforɔ sɛ tete deɛ no
anaasɛ poɔ na woapo yɛn koraa wo bo afu yɛn mmoroso
﻿ na afe a ɛtɔ so aduasa bosome a ɛtɔ so nnan da a ɛtɔ so nnum no berɛ a na mewɔ atukɔfoɔ no mu asuo kebar ho no ɔsoro bueeɛ na mehunuu nyankopɔn hɔ anisoadehunu
bosome no da a ɛtɔ so nnum ɔhene yoiakin tukorɔ afe a ɛtɔ so nnum mu no
awurade asɛm baa busi ba ɔsɔfoɔ hesekiel nkyɛn wɔ kaldeafoɔ asase so asuo kebar ho ɛhɔ awurade nsa baa ne so
na mehwɛe na hwɛ ahum bi tu firi atifi fam bae mununkum kɛseɛ ne ogya a ɛtoatoam na ɔharan atwa ho ahyia na biribi te sɛ sika ne dwetɛ mfrafraeɛ a adɔ ahoa ani firi ogya no mfimfini baeɛ
na emu na abɔdeɛ ateasefoɔ baanan nsɛsoɔ bi firi pueeɛ na sɛdeɛ wɔn su teɛ nie wɔwɔ onipa suban
wɔwowɔ anim nnan nnan na wɔn mu biara wɔ ntaban nnan nnan
wɔn nan yɛ torodotorodoo na wɔn nan ase te sɛ nantwie ba tɔte a ɛho hyerɛn sɛ kɔbere mfrafraeɛ a wɔabere ho dɛhyɛdɛhyɛ
na wɔwɔ nnipa nsa wɔn ntaban ase wɔn afa nnan no na wɔn baanan no wowɔ anim ne ntaban sɛɛ
wɔn ntaban no toatoa mu wɔnnanedane wɔn ho wɔn nanteɛ mu wɔn nyinaa kɔ anim tee
na sɛ wɔn anim suban no teɛ nie wɔn baanan mu biara wɔ onipa anim wɔ anim wɔn baanan no wɔ gyata anim wɔ nifa wɔn baanan no wɔ nantwie anim wɔ benkum na wɔn baanan no wɔ kɔdeɛ anim wɔ wɔn akyi
sɛ wɔn anim teɛ nie wɔn ntaban mu apae firi soro ba fam wɔn ntaban mmienu mmienu sisi anim na mmienu mmienu katakata wɔn nipadua ho
na wɔn nyinaa nenam kɔ wɔn anim tee deɛ honhom no rekorɔ hɔ na wɔkorɔ wɔn nanteɛ mu wɔnnanedane wɔn ho
na abɔdeɛ ateasefoɔ no suban no ne wɔn su te sɛ nnyansramma a ɛredɛreɛ sɛ tɛnee ɛno na ɛnenam abɔdeɛ ateasefoɔ no ntam na ogya no hyerɛnn na anyinam firii ogya no mu
na abɔdeɛ ateasefoɔ no de mmirika redi akɔneaba te sɛ anyinam
na merehwɛ abɔdeɛ ateasefoɔ no na hwɛ na nkyimiiɛ baako si asase so wɔ abɔdeɛ ateasefoɔ no nkyɛn mu anim nnan no mu biara deɛ koro
nkyimiiɛ no tebea ne ne yɛbea te sɛ sikaberɛboɔ ani na nnan no kura suban korɔ na wɔn su ne wɔn yɛbea te sɛ nkyimiiɛ a ɛhyɛ nkyimiiɛ mu
sɛ wɔnante a wɔnam wɔn afa nnan so wɔnnanedane wɔ wɔn nanteɛ mu
wɔn hankra korɔn ma no yɛ hu na aniwa ayeyɛ hankra no ho amaama atwa nnan no nyinaa ho ahyia
na sɛ abɔdeɛ ateasefoɔ no nante a nkyimiiɛ no nso siane wɔn na sɛ abɔdeɛ ateasefoɔ no ma wɔn ho so firi fam a na nkyimiiɛ no nso ama ne ho so
baabiara a honhom no dane korɔ no wɔkɔ deɛ honhom no bɛkorɔ no nkyimiiɛ no memaa ne ho so wɔn nkyɛn mu kɔ bi ɛfiri sɛ abɔdeɛ ateasefoɔ no honhom wɔ nkyimiiɛ no mu
wɔnante a yeinom nso nante na sɛ wɔgyina a yeinom nso gyina na wɔma wɔn ho so firi fam a nkyimiiɛ no nso mema wɔn ho so wɔn nkyɛn mu ɛfiri sɛ abɔdeɛ ateasefoɔ no honhom wɔ nkyimiiɛ no mu
na biribi wɔ abɔdeɛ ateasefoɔ no atifi te sɛ ntrɛmu a ɛte sɛ ahwehwɛboɔ a ɛyɛ nwanwa ani a wɔatrɛ mu akatakata wɔn atifi wɔ soro
na wɔn ntaban tene tee sisi anim ntrɛmu no ase na mmienu mmienu nso katakata yeinom ne yeinom nipadua ho
na wɔnante a na mete wɔn ntaban no gyegyeɛ sɛ asuo bebree gyegyeɛ sɛ otumfoɔ nne huuyɛ gyegyeegye a ɛte sɛ ɛdɔm nne sɛ wɔgyina a wɔgyaagyaa wɔn ntaban mu
na ɛnne firi ntrɛmu a ɛwɔ wɔn atifi no so wɔgyina a wɔgyaagyaa wɔn ntaban mu
na ntrɛmu a ɛwɔ wɔn atifi no soɔ no te sɛ hoaboɔ ahennwa nsɛsoɔ na ahennwa no nsɛsoɔ so na obi a ɔte sɛ onipa nsɛsoɔ teɛ wɔ soro
na mehunui na ɛte sɛ sika ne dwetɛ mfrafraeɛ a adɔ ahoa ani ɛte sɛ ogya a emu fam hyia ɛfiri deɛ ɛte sɛ n asenem de rekɔ soro nanso ɛfiri deɛ ɛte sɛ n asenem de reba fam no mehunui na ɛte sɛ ogya na ɛhran twa ho hyia
sɛdeɛ nyankontɔn a ɛwɔ mununkum mu osutɔ da teɛ no saa ara na hyerɛn a ɛtwa ho hyia no teɛ ɛno ne awurade animuonyam hwɛbea no tebea na mehunuiɛ no mehwee ase de m anim butuu fam na metee ɛnne a ɛrekasa
na ɔka kyerɛɛ me sɛ onipa ba sɔre gyina wo nan so na me ne wo nkasa
na ɔrekasa akyerɛ me no honhom bi baa me mu na ɛmaa me so gyinaa me nan so na metiee deɛ ɔne me kaeɛ no
na ɔka kyerɛɛ me sɛ onipa ba meresoma wo israel mma nkyɛn ɔman atuatefoɔ a wɔate m anim atua no nkyɛn wɔne wɔn agyanom na afom me de bɛsi nnɛ da yi
wɔyɛ aniɛdenfoɔ a wɔapirim wɔn akoma me na meresoma wo wɔ wɔn nkyɛn na woaka akyerɛ wɔn sɛ sei na awurade nyankopɔn seɛ
na sɛ wɔtie oo wɔantie oo ɛfiri sɛ abusua atuatefoɔ ne wɔn nti ɛnyɛ dɛn ara a wɔbɛhunu sɛ odiyifoɔ bi aba wɔn mu
na wo onipa ba nsuro wɔn na nsuro wɔn nsɛm nso na nsansono ne nkasɛɛ ne wo na ɛwɔ hɔ na anyanyankyerɛ ho na woteɛ nanso nsuro wɔn nsɛm na mma w akoma nntu wɔ wɔn anim na wɔyɛ abusua atuatefoɔ
na wɔtie oo wɔantie oo ka me nsɛm kyerɛ wɔn na wɔyɛ atuatefoɔ
na wo onipa ba tie deɛ mereka akyerɛ woɔ yi nyɛ atuateni sɛ atuatefoɔ fie yi bae w anomu na di deɛ mede merema woɔ yi
mehwɛe na hwɛ nsa bi atene hwɛ me so na hwɛ na nwoma mmobɔeɛ wɔ mu
na ɔtrɛɛ mu wɔ m anim na wɔatwerɛ emu ne akyire na wɔatwerɛ mu kwadwom apinisie ne mmusuo
na ɔka kyerɛɛ me sɛ onipa ba deɛ wohunu no di di nwoma mmobɔeɛ yi na kɔ kɔkasa kyerɛ israel fie
ɛnna mebuee m anomu na ɔmaa medii nwoma mmobɔeɛ no
na ɔka kyerɛɛ me sɛ onipa ba fa nwoma no hyɛ wo yafunu ma na medi hyɛɛ me yafunu ma na ɛte sɛ ɛwoɔ wɔ m anomu
na ɔka kyerɛɛ me sɛ onipa ba sim kɔ israel fie nkyɛn na fa me nsɛm kɔka kyerɛ wɔn
na ɛnyɛ ɔman a wɔn kasa mu dɔ na wɔn tɛkyerɛma yɛ duro nkyɛn na wɔasoma woɔ na mmom israel fie nkyɛn
ɛnyɛ aman pii a wɔn kasa mu dɔ na wɔn tɛkyerɛma yɛ duro a wonte wɔn nsɛm nkyɛn ampa sɛ wɔn nkyɛn na mesomaa wo a anka wɔn deɛ wɔbɛtie wo
na israel fie mpɛ sɛ wɔtie woɔ ɛfiri sɛ wɔmpɛ sɛ wɔtie me na israel fie nyinaa moma so ayɛ den na wɔn akoma apirim
hwɛ mayɛ w anim denden wɔ wɔn anim na mama wo moma so ayɛ den atia wɔn moma so
mayɛ wo moma so sɛ ahemmoɔ a ɛyɛ den sene twerɛboɔ nsuro wɔn na mma w akoma nntu wɔ wɔn anim na wɔyɛ atuatefoɔ
na ɔka kyerɛɛ me sɛ onipa ba me nsɛm a mɛka kyerɛ woɔ nyinaa fa w akoma gye na fa w aso tie
na si mu kɔ atukɔfoɔ wo man no nkyɛn na kɔka kyerɛ wɔn na wɔtie oo wɔantie oo se wɔn sɛ sei na awurade nyankopɔn seɛ
ɛnna honhom no maa me soɔ na metee ɔwosoɔ kɛseɛ nne wɔ m akyiri sɛ nhyira ne awurade animuonyam firi deɛ ɔteɛ hɔ
na metee ateasefoɔ no ntaban a ɛtwitwi mu no nne ne nkyimiiɛ a ɛwowɔ wɔn nkyɛn mu no nne ne ɔwosoɔ kɛseɛ nne
na honhom no maa me so faa me kɔe na mekɔɔ no nwononwono mu me honhom anibereɛ no mu na awurade nsa yɛɛ me so den
na mebaa tel abib atukɔfoɔ a wɔtete asuo kebar ho no nkyɛn deɛ wɔteɛ hɔ no na metenaa hɔ nnanson na me ho dwirii me wɔ wɔn mu
na nnanson twaa mu no awurade asɛm baa me nkyɛn sɛ
onipa ba mede wo masi israel fie wɛmfoɔ enti tie m anomu asɛm na bɔ wɔn kɔkɔ ma me
sɛ mese ɔbɔnefoɔ sɛ wuo na wobɛwuo na woammɔ no kɔkɔ na woankasa ankyerɛ no antwe ɔbɔnefoɔ no amfiri n akwammɔne so na wannya nkwa a ɛnneɛ ɔno ɔbɔnefoɔ no bɛwu n amumuyɛ mu deɛ nanso ne mogya deɛ mɛbisa no wɔ wo nsam
na sɛ wobɔ ɔbɔnefoɔ no kɔkɔ na wansane amfiri ne bɔne no mu ne n akwammɔne no so a ɔbɛwu n amumuyɛ mu na wo deɛ woagye wo kra
bio sɛ ɔteneneeni sane firi ne tenenee mu na ɔyɛ abusudeɛ a mede suntidua bɛto n anim na wawu sɛ woammɔ no kɔkɔ a ɔbɛwu ne bɔne no mu na wɔrenkae n adetenenee a ɔyɛeɛ no na ne mogya deɛ wo nsam na mɛbisa
nanso sɛ wobɔ ɔteneneeni kɔkɔ sɛdeɛ ɛbɛyɛ na ɔteneneeni bi renyɛ bɔne na ɔno nso anyɛ bɔne a nkwa na ɔbɛnya ɛfiri sɛ watie kɔkɔbɔ na wo nso woayi wo kra
na awurade nsa baa me so wɔ hɔ na ɔka kyerɛɛ me sɛ sɔre firi adi kɔ bonhwa no mu na me ne wo nkɔkasa wɔ hɔ
ɛnna mesɔre firi kɔɔ bonhwa no mu na hwɛ na awurade animuonyam no gyina hɔ sɛ animuonyam a mehunuu no asuo kebar ho no na mede m anim butuu fam
na honhom no bɛhyɛnee me mu maa megyinaa me nan so na ɔne me kasae ka kyerɛɛ me sɛ kɔ na kɔto wo ho mu hyɛ wo fie
na wo onipa ba hwɛ wɔde nhoma bɛgu wo so de akyekyere wo na worentumi mfiri adi nkɔ wɔn mu
na wo tɛkyerɛma nso mɛma no afam wo dodo mu na woatɔre mum na woanyɛ wɔn ɔkasakyerɛfoɔ ɛfiri sɛ wɔyɛ atuatefoɔ fie
na sɛ me ne wo rebɛkasa a mɛbue w ano na woaka akyerɛ wɔn sɛ sei na awurade nyankopɔn seɛ ma ɔtefoɔ nte na ogyaefoɔ nnyae na wɔyɛ asowuiɛ fie
na wo onipa ba fa ntaayaa to w anim na kurukyire so kuro a ɛne yerusalem
na ka no hyɛ mu na to aban wɔ ho na bɔ ho pie na kyere ho nsraban hyia na fa ɔfasuobuo afidie sisi ho hyia
na wo nso fa dadeɛ ayowa na fa yɛ dadeɛ fasuo wo ne kuro no ntam na dane w ani kyerɛ no na ɛnni ntekamu na tua no ɛno nyɛ nsɛnkyerɛnneɛ mma israel fie
na wo deɛ da wo mfe benkum so na mede israel fie amumuyɛ bɛto wo so ɛnna dodoɔ a woda soɔ no na wobɛsoa wɔn amumuyɛ
na me deɛ mede wɔn amumuyɛ mfeɛ no mayɛ nna dodoɔ mama wo nna ahasa aduɔkron na wobɛsoa israel fie amumuyɛ no
na wowie yeinom a sane da wo mfe nifa so soa yuda fie amumuyɛ adaduanan mede afe baako biara mayɛ wo da koro
na dane w ani kyerɛ yerusalem nkahyɛmu no a wo nsa ho da hɔ na hyɛ nkɔm gu ne so
na hwɛ mede nhoma bɛgu wo so na woantwa adafa amfiri wo mfe so ankɔ wo mfe so de bɛkɔ akɔsi sɛ wobɛwie wo nkahyɛmu nna no ansa
na wo deɛ fa ayuo ne atokoɔ ne asɛ ne asedua ne kɔkɔte ne aburoo hyɛ adeɛ baako mu fa na fa yɛ w aduane di nna dodoɔ a wode bɛda wo mfe soɔ no ɛne nna ahasa aduɔkron
na w aduane a wobɛdie no kari nnwetɛbena aduonu da koro fa firi berɛ mu kɔsi berɛ mu di
na nsuo nso susu na nom susutoa nkyɛmu nsia mu baako na nom firi berɛ mu kɔsi berɛ mu
na di no atokoɔ ɔfam a wode sɛbeɛ a ɛfiri onipa mu atoto wɔn anim
na awurade kaa sɛ saa ara na israelfoɔ bɛdi wɔn aduane a ɛho akum amanaman a mɛsum wɔn akɔ hɔ no mu
ɛnna mese ao awurade nyankopɔn hwɛ me kra ho nkumii na adeɛ a atɔ anaasɛ wɔtete mu nso mennii bi da de firi me mmɔfraase bɛduru sɛsɛɛ nanso ɛnam a wɔkyire bi nkaa m ano da
na ɔka kyerɛɛ me sɛ hwɛ mede nantwie bini masi onipa sɛbeɛ ananmu ama wo na woato wo paanoo wɔ so
na ɔka kyerɛɛ me sɛ onipa ba hwɛ paanootoɔ bɛtwam wɔ yerusalem na wɔadi paanoo nkariiɛ so ne nhwɛyie mu na nsuo nso wɔanom no nsusuiɛ ne ahodwirie so
na paanoo ne nsuo ho ahia wɔn na wɔn ho adwiri wɔn onipa ne ne nua ho na wɔatete wɔ wɔn amumuyɛ mu
na wo onipa ba fa nkrantɛ nnamnnam na fa yɛ oyifoɔ yiwan na fa yi w atifi ne wo bɔgyesɛ na fa nsania kari nwi no na kyɛ mu
nkyɛmu mmiɛnsa mu baako fa ogya hye wɔ kuro no mfimfini berɛ a nkahyɛmu nna no awie duro no na fa afena bobɔ ho hyia na nkyɛmu mmiɛnsa mu baako nso fa pete mframa mu na mɛtwe nkrantɛ madi akyire
na fa emu kakraa bi a ne dodoɔ sua kyekyere w atadeɛ ano
na fa emu bi bio na to gu ogya mu fa ogya hye ɛno mu na ogya bɛfiri aba israel fie nyinaa so
sɛ awurade nyankopɔn seɛ nie yei ne yerusalem mede no asi amanaman ntam na nsase atwa ne ho ahyia
na ɔte m atemmudeɛ atua di abɔnefosɛm sene amanaman no ne m ahyɛdeɛ nso sene nsase a atwa ne ho ahyia no na wɔapo m atemmudeɛ na wɔannante m ahyɛdeɛ mu
ɛno nti sɛ awurade nyankopɔn seɛ nie ɛsiane sɛ modii asɛmmɔne sene amanaman a wɔatwa mo ho ahyia na moannante m ahyɛdeɛ mu na moayɛ m atemmudeɛ na moanyɛ sɛ amanaman a wɔtwa mo ho hyia no atemmudeɛ mpo no
ɛno nti sɛ awurade nyankopɔn seɛ nie hwɛ me ne wo anya na mɛbu wo atɛn amanaman no anim
na ɛsiane w akyiwadeɛ nyinaa nti mɛyɛ wo deɛ menyɛɛ bi da na merenyɛ ne nsɛsoɔ bio
enti wo mu na agyanom bɛdi mma nam na mma adi wɔn agyanom nam na mabu wo mu atɛn na mabɔ wo nkaeɛ nyinaa apete mframa nyinaa ano
enti sɛ mete aseɛ yi awurade nyankopɔn asɛm nie ampa ara ɛsiane sɛ wode w atantanneɛ nyinaa ne w akyiwadeɛ nyinaa agu me kronkronbea ho fi nti me nso mɛpra wo na m ani renni wo ho adɔna na me nso merenhunu mmɔbɔ
wo mu nkyɛmu mmiɛnsa mu baako bɛwuwu owuyadeɛ ano na ɛkɔm bɛdwerɛ wɔn wo mu na nkyɛmu mmiɛnsa mu baako bɛtotɔ nkrantɛ ano atwa wo ho ahyia na nkyɛmu mmiɛnsa mu baako nso mɛbɔ wɔn apete mframa nyinaa mu na matwe nkrantɛ madi wɔn akyi
na m abufuo bɛwie na mama m anibereɛ adwo wɔn so na me werɛ akyekye na sɛ meyɛ m anibereɛ no so adeɛ wɔn so a wɔahunu sɛ me awurade makasa me ninkuntwe mu
na mɛyɛ wo amamfo ne ahohora amanaman a wɔatwa wo ho ahyia mu wɔn a wɔtwam nyinaa anim
na wɔbɛyɛ ahohora ne yea asotwe ne ahodwire ama amanaman a wɔatwa wo ho ahyia no ɛberɛ a mɛbu wo mu atɛn abufuo ne anibereɛ ne anibereɛ animka mu no me awurade na maka
ɛberɛ nso a mede ɛkɔm agyan bɔne bɛtoto wɔn ama ɔsɛeɛ aba no deɛ mɛtoto sɛ mede meresɛe mo na mɛma ɛkɔm adɔɔso mo so na mabu mo paanoo dua no
na mɛma ɛkɔm ne mmoa bɔne aba mo so na wɔama woadi mmasugya na owuyadeɛ ne mogya bɛfa wo mu na mede nkrantɛ bɛba wo so me awurade na maka
na awurade asɛm baa me nkyɛn sɛ
onipa ba fa w ani kyerɛ israel mmepɔ na hyɛ nkɔm tia wɔn
na ka sɛ mo israel mmepɔ montie awurade nyankopɔn asɛm sɛ awurade nyankopɔn ka kyerɛ mmepɔ ne nkokoɔ nsubɔnhwa ne mmonhwa nie hwɛ mede nkrantɛ mereba mo so mabɛsɛe mo sorɔnsorɔmmea
na mo afɔrebukyia adane afo na wɔabubu mo aduhwam adum no na mama mo atɔfoɔ agugu mo abosom ahoni anim
na mede israelfoɔ afunu magu wɔn abosom anim na mabɔ mo nnompe apete mo afɔrebukyia ho ahyia
mo tenabea nkuro nyinaa bɛdane amamfo na sorɔnsorɔmmea no bɛdane ahodwirideɛ sɛdeɛ ɛbɛyɛ na mo afɔrebukyia adane afo ne ahodwirideɛ na wɔabubu mo abosom ahoni asɛe no na wɔatwitwa mo aduhwam adum na wɔagu mo nneyɛɛ no
na atɔfoɔ bɛhwehwe ase mo mu na moahunu sɛ mene awurade
nanso mɛgya mo mu ebinom a wɔbɛfiri nkrantɛ ano aka amanaman mu berɛ a wɔbɛbɔ mo apete nsase soɔ no
na mo mu nnipa a wɔbɛfiri mu afire no bɛkae me amanaman a wɔafa wɔn nnommum kɔ hɔ no mu sɛ mabubu wɔn adwamammɔ akoma a atwe afiri me ho ne wɔn ani a ɛdi wɔn abosom akyiri adwamammɔ mu no na wɔn ara wɔn ho bɛyɛ wɔn nwunu nnebɔne a wɔayɛ wɔn akyiwadeɛ nyinaa mu no ho
na wɔbɛhunu sɛ mene awurade ɛnyɛ ɔkwa na maka sɛ mɛyɛ wɔn bɔne yi
sɛ awurade nyankopɔn seɛ nie bɔ wo nsam na fa wo nan pempem fam na ka sɛ ao israel fie akyiwadeɛ bɔne nyinaa nti wɔnnue sɛ wɔbɛtotɔ nkrantɛ ne ɛkɔm ne owuyadeɛ ano
deɛ ɔwɔ akyirikyiri bɛwu owuyadeɛ ano na deɛ ɔbɛn nso bɛtɔ nkrantɛ ano na deɛ waka ne deɛ wɔakora no no bɛwu ɛkɔm ano na m anibereɛ bɛwie wɔn so
na mobɛhunu sɛ mene awurade sɛ wɔn atɔfoɔ bɛdeda wɔn abosom ahoni ntam atwa wɔn afɔrebukyia ho ahyia nkokoɔ a ɛkorɔn nyinaa so ne mmepɔ atifi nyinaa ne nnua frɔmfrɔm nyinaa ase ne adum akusukusuu nyinaa ase deɛ wɔhye hɔ aduhwam ma wɔn abosom ahoni nyinaa no
na mɛtene me nsa atia wɔn na mɛyɛ asase no afo ne ahodwirideɛ asene ribla serɛ so wɔn tenabea nyinaa mu na wɔahunu sɛ mene awurade
na awurade asɛm baa me nkyɛn sɛ
wo onipa ba sɛ awurade nyankopɔn ka kyerɛɛ israel asase nie awieeɛ awieeɛ na ɛreba asase no ntwea nnan soɔ
afei awieeɛ reba wo so na mɛsoma m abufuo aba wo so na mabu wo w akwan ho ntɛn na mede w akyiwadeɛ nyinaa bɛba wo so
na m ani renni wo ho adɔna na merenhunu wo mmɔbɔ na w akwan na mɛma no aba wo soɔ na w akyiwadeɛ atena wo mu na moahunu sɛ mene awurade
sɛ awurade nyankopɔn seɛ nie adebɔne adebɔne baako bi hwɛ ɛreba
awieeɛ aba awieeɛ no aba asɔre atia wo hwɛ ɛreba
asase soteni deɛ wɔahyɛ no reba wo so ɛberɛ no aduru ɛda no abɛn hooyɛ berɛ na ɛnyɛ mmepɔ so anigyeɛ huro
afei ɛrenkyɛre na mahwie m abufuhyeɛ agu wo so na mawie m abufuo wo mu na mabu wo w akwan ho atɛn na mɛtea wo wɔ w akyiwadeɛ nyinaa ho
na m ani rennodo wo ho na merenhunu wo mmɔbɔ w akwan ho ntea na mede bɛma woɔ na w akyiwadeɛ atena wo mu na moahunu sɛ me awurade na mebobɔ
hwɛ ɛda no nie hwɛ ɛreba deɛ wɔahyɛ no refifi aban no refefɛ ahantan no ahanehane
atiritirasɛm asɔre ayɛ abɔnefosɛm abaa wɔn ne wɔn asafo yuu ne wɔn hooyɛ no mu hwee nka na yie biara nni wɔn mu
ɛberɛ no aba ɛda no rebɛn mma ɔdetɔfoɔ ani nnnye na ɔdetɔnfoɔ nnni abooboo na abufuhyeɛ no aba n asafo yuu nyinaa so
na ɔdetɔnni sɛ ɔda so te ase nso a ɔrensane mma deɛ watɔn no ho na adehunu a ɛfa n asafo yuu nyinaa ho no rensane na obiara remfa n amumuyɛ nhyɛ ne nkwa mu den
wɔhyɛne totorobɛnto na wɔsiesie ade nyinaa deɛ nanso deɛ ɔkɔ ɔsa nni hɔ na m anibereɛ ba wɔn asafo yuu nyinaa so
nkrantɛ wɔ mfikyire na owuyadeɛ ne ɛkɔm wɔ efie deɛ ɔwɔ wiram bɛwu nkrantɛ ano na deɛ ɔwɔ kuro mu no ɛkɔm ne owuyadeɛ bɛkum no
na wɔn mu adwanefoɔ firi mu a wɔbɛkɔ akɔtena mmepɔ so na wɔn nyinaa ayɛ sɛ mmonhwa mu mmuburo a wɔsisi apini obiara n amumuyɛ ho
nsa nyinaa mu bɛgogo na nkotodwe nyinaa ahono sɛ nsuo
na wɔafirafira ayitoma na awɔse agu wɔn so na aniwuo akata anim nyinaa na wɔn nyinaa atifi bɛpa
wɔbɛtoto wɔn dwetɛ agugu mmorɔno so na wɔn sika adane sɛ sumina wɔn dwetɛ ne wɔn sika rentumi nnye wɔn awurade abufuo da no mu wɔremfa mma wɔn kra mmee na wɔremfa nhyɛ wɔn ayamdeɛ mu mama ɛfiri sɛ ɛyɛɛ wɔn amumuyɛ ho suntidua
na wɔn ahokekadeɛ fɛfɛ no wɔde dii ahantansɛm na wɔde yɛɛ wɔn akyiwadeɛ mfonini wɔn atantanneɛ no ɛno nti na mɛma no adane efi ama wɔn
na mede bɛhyɛ ananafoɔ nsa na wɔafom ne asase so abɔnefoɔ nsa na ayɛ wɔn asadeɛ na wɔagu ho fi
na mɛdane m ani afiri wɔn so na wɔagu m akoradeɛ ho fi na adwotwafoɔ bɛhyɛne mu agu ho fi
yɛ nkɔnsɔnkɔnsɔn na mogya ho atemmuo ayɛ asase no ma na atirimuɔden ahyɛ kuro no ma
enti mede amanaman nnipa bɔne bɛba na wɔbɛfa wɔn afiafi afa na mɛtwa ahoɔdenfoɔ ahantan to ma wɔagu wɔn akronkronneɛ ho fi
ɔsɛeɛ reba na wɔhwehwɛ asomdwoeɛ nso ebi nni hɔ
mmusuo pae mmusuo so akwansosɛm pae akwansosɛm so na wɔhwehwɛ odiyifoɔ hɔ adehunu na mmara bɔ ɔsɔfoɔ na afotuo bɔ mpanimfoɔ
ɔhene di abooboo na ɔberempɔn fira ahodwirie na asase no so aman aba mu abu wɔn akwan ho adeɛ na mɛyɛ wɔn na wɔn atemmudeɛ na mede bɛbu wɔn atɛn na wɔahunu sɛ mene awurade
na afe a ɛtɔ so nsia bosome a ɛtɔ so nsia da a ɛtɔ so nnum a mete me fie na yuda mpanimfoɔ tete m anim no awurade nyankopɔn nsa tɔɔ me so wɔ hɔ
na mehwɛe na hwɛ onipa suban bi a ɛte sɛ ogya nie ɛfiri deɛ ɛte sɛ n asene mu de rekɔ fam yɛ ogya na ɛfiri n asene mu de rekɔ soro no te sɛ ɔhyerɛn ɛte sɛ kɔbere mfrafraeɛ a adɔ ahoa ani
na ɔyii biribi a ɛte sɛ nsa nsɛsoɔ na ɔsɔɔ m atifi nwi mu na honhom no maa me so faa asase ne ɔsoro ntam de me kɔɔ yerusalem nyankopɔn anisoadehunu no mu de me baa emu fam ponkɛseɛ a ɛkyerɛ atifi fam no ano deɛ ninkuntwe honi bi a ɛyi ninkunu sie hɔ
na hwɛ na israel nyankopɔn animuonyam wɔ hɔ sɛ adeɛ a mehunuu no bonhwa no mu no
na ɔka kyerɛɛ me sɛ onipa ba ma w ani so kɔ atifi fam ɛ na memaa m ani so kɔɔ atifi fam na hwɛ afɔrebukyia ponkɛseɛ no atifi fam na ninkuntwe honi no sie wɔ aboboano
na ɔka kyerɛɛ me sɛ onipa ba wohunu deɛ wɔreyɛ yi akyiwadeɛ akɛseɛ a israel fie reyɛ wɔ ha yi sɛ memfiri me kronkronbea menkɔ akyirikyiri na wobɛsane ahunu akyiwadeɛ akɛseɛ bio
na ɔde me baa abannwa so pono ano na mehwɛe na hwɛ na tokuro baako wɔ ɔfasuo no mu
na ɔka kyerɛɛ me sɛ onipa ba bɔne fasuo no mu tokuro ɛ na mebɔnee ɔfasuo no mu tokuro na hwɛ ɛpono bi nie
na ɔka kyerɛɛ me sɛ hyɛne mu kɔhwɛ akyiwadeɛ bɔne a wɔreyɛ no wɔ ha
ɛnna mehyɛnee mu mekɔhwɛeɛ na hwɛ mmoa a wɔwea ne mmoa ahodoɔ a wɔkyire nyinaa ne israel fie abosom ahoni nyinaa na wɔakurukyire wɔ wɔn ɔfasuo no ho ahyia yi
na mmarima aduɔson a wɔfiri israel fie mpanimfoɔ mu a safan ba yaasania gyina wɔn mu gyinagyina wɔn anim na wɔn aduhwamhyeɛ kukuo kurakura wɔn nsam na aduhwamhyeɛ wisie no hwa sɔree
na ɔka kyerɛɛ me sɛ onipa ba wohunu deɛ israel fie mpanimfoɔ reyɛ no esum mu wɔn ahoni mpia mu mmaako mmaako ɛfiri sɛ wɔka sɛ awurade nhu yɛn awurade agya asase no
na ɔka kyerɛɛ me sɛ wobɛsane ahunu akyiwadeɛ akɛseɛ a wɔreyɛ bio
ɛnna ɔde me baa awurade fie ponkɛseɛ a ɛkyerɛ atifi fam no ano na hwɛ ɛhɔ na na mmaa teteɛ resu tamus tamus oyi ne onyame a na wɔgye di sɛ ɔtumi ma afuom aduane ba pii a na wɔsom no wɔ mesopotamia siria ne palestina nnipa a na wɔsom no titire no yɛ mmaa
na ɔka kyerɛɛ me sɛ onipa ba woahunu wobɛsane ahunu akyiwadeɛ akɛseɛ a ɛsene yeinom bio
ɛnna ɔde me baa awurade fie mu fam abannwa soɔ na hwɛ awurade asɔredan ano ntwonoo ne afɔrebukyia no ntam no mmarima aduonu nnum a wɔn akyiri kyerɛ awurade asɔredan na wɔn anim kyerɛ apueeɛ resɔre owia nie
na ɔka kyerɛɛ me sɛ onipa ba woahunu yei ɛyɛ hare ma yuda fie sɛ wɔyɛ akyiwadeɛ a wɔyɛ no ɛha yi sɛ wɔde atirimuɔden rehyɛ asase yi so ma na wɔasane abɛhuru me boɔ na hwɛ wɔde duban no ka wɔn hwene
na me nso mɛdi no anibereɛ so m ani renni ho adɔna na merenhunu mmɔbɔ na wɔde nne kɛseɛ bɛsu agu m aso mu deɛ nanso merentie wɔn
na ɔde nne kɛseɛ teaa mu guu m aso mu sɛ ma kuro no so ahwɛfoɔ ntwe mpini na obiara mfa n akodeɛ a ɔde sɛe adeɛ nkura ne nsam
na hwɛ mmarima baasia firi atifi ponkɛseɛ a ɛkyerɛ atifi fam kwan no so reba wɔn kɔdiawuo nnadeɛ kurakura wɔn nsam na ɔbarima baako wɔ wɔn mu a ɔhyɛ nwera na ɔtwerɛfoɔ toa bɔ n asene na wɔbaa mu bɛgyinaa kɔbere mfrafraeɛ afɔrebukyia no ho
na israel nyankopɔn animuonyam no firii kerub a ɛwɔ soɔ no so baa ɛdan no pono ano na ɔfrɛɛ ɔbarima a ɔhyɛ nwera atadeɛ a ɔtwerɛfoɔ toa bɔ n asene no
na awurade ka kyerɛɛ no sɛ sene fa kuro no mu yerusalem mu na hyɛ nnipa a wɔsisi apini di akyiwadeɛ a wɔyɛ wɔ mu no ho abooboo no nyinaa moma so agyiraeɛ
na wɔn a aka no ɔka guu m aso mu sɛ monkɔdi n akyi mfa kuro no mu na monkunkum mommma mo ani nnnodo ho na monnhunu mmɔbɔ
nkɔkoraa mmeranteɛ ne mmabaa ne mmɔfra ne mmaa monkum wɔn nsɛe wɔn na obiara a wɔahyɛ no agyiraeɛ no deɛ monnka no na me kronkronbea hɔ na momfiri aseɛ ɛnna wɔfirii aseɛ firi mpanimfoɔ a wɔwɔ efie no anim no soɔ
na ɔka kyerɛɛ wɔn sɛ mongu efie no ho fi na momfa atɔfoɔ nhyehyɛ abannwa no so ma ma momfiri adi na wɔfirii adi kɔkunkumm wɔ kuro no mu
na wɔkunkumm no ɛkaa me nko ara na mede m anim butuu fam na meteaa mu sɛ ao awurade nyankopɔn woresɛe israel nkaeɛ nyinaa wɔ w abufuhyeɛ a worehwie agu yerusalem soɔ no mu anaa
na ɔka kyerɛɛ me sɛ israel ne yuda fie amumuyɛ no yɛ kɛseɛ pa ara na mogya ayɛ asase no so ma na ntɛnkyea ayɛ kuro no ma na wɔka sɛ awurade agya asase no na awurade nhunu
enti me nso m ani renni ho adɔna na merenhunu mmɔbɔ mede wɔn kwan bɛbua wɔn atifi
na hwɛ ɔbarima a wɔhyɛ nwera atadeɛ a ɔtwerɛfoɔ toa bɔ n asene no de asɛm sane baa sɛ mayɛ sɛdeɛ wohyɛɛ me no
na mehunui na hwɛ na ntrɛmu a ɛwɔ kerubim no atifi no so biribi te sɛ hoaboɔ a wɔhwɛ a ne suban ne ne tebea te sɛ ahennwa nsɛsoɔ
na ɔka kyerɛɛ ɔbarima a ɔhyɛ nwera atadeɛ no sɛ kɔ nkyimiiɛ no ntam kerub no ase hɔ na fa nnyansramma firi kerubim no ntam hyehyɛ wo nsam ma ma na fa pete kuro no so na ɔkɔɔ mu wɔ m anim
nso ɔbarima no kɔɔ mu no na kerubim no gyinagyina ɛdan no nifa so na mununkum no ayɛ emu fam abannwa no so ma
ɛnna awurade animuonyam no maa ne ho so firii kerub no so kɔɔ ɛdan no aponnwa atifi na mununkum no hyɛɛ ɛdan no ma na awurade animuonyam hyerɛn hyɛɛ abannwa no so ma
na ɔtee kerubim no ntaban mu gyegyeɛ no kɔsii ɛho fam abannwa no so sɛ onyankopɔn tumfoɔ a ɔrekasa no nne
na ɔhyɛɛ ɔbarima a ɔhyɛ nwera atadeɛ no sɛ fa ogya firi nkyimiiɛ no ntam kerubim no ntam no ɔkɔɔ mu kɔgyinaa nkyimiiɛ no ho
na kerub no tenee ne nsa firii kerubim no ntam de kɔɔ kerubim no ntam gya no ho na ɔfaa ebi guu deɛ ɔhyɛ nwera atadeɛ no nsam na ɔgyee de firii adi
na kerubim no wɔ biribi a ɛte sɛ nipa nsa wɔ wɔn ntaban ase
na mehunui na hwɛ na nkyimiiɛ nnan wowɔ kerubim no nkyɛn mu nkyimiiɛ baako wɔ kerubim no mu biara nkyɛn mu na nkyimiiɛ no ani te sɛ sikabereɛboɔ ani
na nnan no nyinaa suban yɛ su korɔ te sɛdeɛ nkyimiiɛ hyɛ nkyimiiɛ mu
ɛnante a ɛnam n afanan so ɛnnanedane wɔ ne nanteɛ mu na deɛ etire no hwɛ no ɛdi akyire saa ɛnnanedane wɔ ne nanteɛ mu
na wɔn honam nyinaa ne wɔn akyi ne wɔn nsa ne wɔn ntaban ne nkyimiiɛ no ani ayeyɛ ɛho ma ma atwa ho ahyia wɔn baanan no wowɔ wɔn nkyimiiɛ
nkyimiiɛ no m aso mu na wɔtoo no din sɛ kyinhyia nkyimiiɛ
na wɔwowɔ anim nnan nnan deɛ ɔdi kan no anim yɛ kerub no deɛ na deɛ ɔtɔ so mmienu no anim yɛ onipa anim na deɛ ɔtɔ so mmiɛnsa no anim te sɛ gyata na deɛ ɔtɔ so nnan no deɛ yɛ ɔkɔdeɛ anim
na kerubim no memaa wɔn ho so yeinom ne ateasefoɔ a mehunuu wɔn asuo kebar ho no
na kerubim no nante a nkyimiiɛ no siane wɔn na kerubim no mema wɔn ntaban so sɛ wɔde rema wɔn ho so afiri asase so a nkyimiiɛ no nso nnane mfiri wɔn nkyɛmu
sɛ wɔgyina a yeinom nso gyina na sɛ wɔmema wɔn ho so a yeinom nso mema ne ho so ɛfiri sɛ ateasefoɔ no honhom wɔ mu
ɛnna awurade animuonyam firii ɛdan no pono ano kɔgyinaa kerubim no soɔ
na kerubim no memaa wɔn ntaban so na wɔmemaa wɔn ho so firii asase so m anim sɛ wɔrefiri adi na nkyimiiɛ no wowɔ wɔn nkyɛn mu na wɔkɔgyinaa awurade fie apueeɛ fam ponkɛseɛ no ano na israel nyankopɔn animuonyam no wɔ wɔn atifi wɔ soro
yeinom ne ateasefoɔ a mehunuu wɔn israel nyankopɔn aseɛ asuo kebar ho no na mehunuu sɛ ɛyɛ kerubim
obiara wɔ anim nnan nnan na obiara wɔ ntaban nnan nnan na onipa nsa nsɛsoɔ wowɔ wɔn ntaban no ase
na wɔn anim nsɛsoɔ ne anim a mehunuu no asuo kebar ho no yɛ pɛ wɔn nyinaa nante kɔ wɔn anim tee
na honhom no maa me so de me kɔɔ awurade fie no apueeɛ fam ponkɛseɛ a ɛkyerɛ apueeɛ no ano na hwɛ na mmarima aduonu nnum gyina ɔponkɛseɛ no ano na mehunuu asur ba yaasania ne benaia ba pelatia ɔman no mu mmapɔmma no wɔ wɔn mu
na ɔka kyerɛɛ me sɛ onipa ba yeinom ne mmarima a wɔdwene abususɛm na wotu fo bɔne kuro yi mu
wɔse berɛ a wɔde sisi adan mpinkyɛnee kuro yi ne ɛsɛn no na yɛne nam no
ɛno nti hyɛ wɔn ho nkɔm hyɛ nkɔm onipa ba
na awurade honhom tɔɔ me so na ɔka kyerɛɛ me sɛ ka sɛ awurade seɛ nie saa na moka israel fie na deɛ ɛba mo adwene mu no me deɛ menim
moama mo atɔfoɔ adɔɔso kuro yi mu na mode atɔfoɔ funu ahyehyɛ emu mmorɔno so ma ma
ɛno nti sɛ awurade nyankopɔn seɛ nie mo atɔfoɔ a mode agugu mu no wɔne nam no na kuro no ne ɛsɛn no na mo deɛ wɔbɛyi mo afiri mu
nkrantɛ na mosuro nso nkrantɛ ara na mede bɛba mo soɔ awurade nyankopɔn asɛm nie
na mɛyi mo afiri mu na mede mo mahyɛ ananafoɔ nsa na mɛbu mo atɛn
nkrantɛ ano na mobɛtotɔ israel hyeɛ so na mɛbu mo atɛn na moahunu sɛ mene awurade
kuro no renyɛ mo ɛsɛn na mo nso morenyɛ mu nam israel hyeɛ so na mɛbu mo atɛn
na moahunu sɛ mene awurade a moanni m ahyɛdeɛ soɔ na moanyɛ m atemmudeɛ na amanaman a wɔatwa mo ho ahyia no atemmudeɛ so na modiiɛ
na ɛbaa sɛ merehyɛ nkɔm no benaia ba pelatia wui ɛnna mede m anim butuu fam de nne kɛseɛ suu sɛ ao awurade nyankopɔn wie na worewie israel nkaeɛ koraa
ɛnna awurade asɛm baa me nkyɛn sɛ
onipa ba wo nuanom wo nuanom mpo ne w abusuafoɔ ne israel fie mu nyinaa ne yerusalemfoɔ na ka kyerɛɛ wɔn sɛ momfiri awurade ho nkɔ akyirikyiri yɛn na wɔde asase yi ama yɛn sɛ yɛnni soɔ
ɛno nti ka sɛ sɛ awurade nyankopɔn seɛ nie ɛwom sɛ mede wɔn kɔɔ akyirikyiri amanaman mu na mebɔɔ wɔn petee nsase so deɛ nanso mayɛ wɔn kronkronbea kakra nsase a wɔakɔ soɔ no so
ɛno nti ka sɛ sɛ awurade nyankopɔn seɛ nie mɛboa mo ano afiri aman mu na matase mo afiri nsase a wɔabɔ mo apete soɔ no so na mede israel asase no mama mo
na wɔbɛba hɔ abɛyi emu atantanneɛ nyinaa ne emu akyiwadeɛ nyinaa afiri mu akɔ
na mɛma wɔn akoma korɔ na mede honhom foforɔ mahyɛ wɔn mu na mayi ɔboɔ akoma no afiri wɔn honam mu na mama wɔn honam akoma
na wɔanante m ahyɛdeɛ mu na wɔadi m atemmudeɛ so ayɛ na wɔayɛ me ɔman na me nso mayɛ wɔn onyankopɔn
na wɔn a wɔn akoma di wɔn atantanneɛ ne wɔn akyiwadeɛ akyire no deɛ mede wɔn kwan bɛbua wɔn atifi awurade nyankopɔn asɛm nie
ɛnna kerubim no memaa wɔn ntaban soɔ na nkyimiiɛ no di wɔn nkyɛnmu na israel nyankopɔn animuonyam no wɔ wɔn so wɔ soro
na awurade animuonyam no maa ne ho so firii kuro no mu na ɛkɔgyinaa bepɔ a ɛda kuro no anim no so
na honhom no maa me so de me kɔɔ kaldea atukɔfoɔ no nkyɛn anisoadehunu mu nyankopɔn honhom mu na adeɛ a mehunuiɛ no firii me so kɔɔ soro
na mekaa awurade nsɛm a ɔmaa mehunuiɛ no nyinaa kyerɛɛ atukɔfoɔ no
na awurade asɛm baa me nkyɛn sɛ
onipa ba wote atuatefoɔ fie nnipa a wɔwɔ ani a wɔde hunu adeɛ nanso wɔnhunu na wɔwɔ aso a wɔde teɛ nanso wɔnteɛ
na atuatefoɔ fie ne wɔn na wo onipa ba yɛ otukorɔ adeɛ fa na tu kɔ awia wɔ wɔn anim na tu firi wo tenabea kɔ baabi foforɔ wɔn anim ebia wɔbɛhunu na asowuiɛ fie ne wɔn
na yi wo nnoɔma firi adi sɛ ɔtukorɔ adeɛ awia wɔn anim na wo ara deɛ firi adi anwummerɛ sɛ atukɔfoɔ kɔ no no
tu ɔfasuo no mu tokuro wɔn anim na fa mu firi adi
wɔn anim ara na fa nnoɔma no to wo kɔn ho na anim biri a wode afiri adi kata w ani na woanhunu asase no na mede wo mayɛ nsɛnkyerɛnneɛ mama israel fie
ɛnna meyɛɛ saa sɛdeɛ wɔhyɛɛ me no meyii me nnoɔma firii adi sɛ otukorɔ adeɛ awia na anwummerɛ no mede me nsa tuu ɔfasuo no mu tokuro na anim rebiribiri no mede firii adi bɔɔ akɔnkɔn wɔ wɔn anim
ɛnna awurade asɛm baa me nkyɛn anɔpa sɛ
onipa ba israel fie atuatefoɔ fie no nka nkyerɛɛ wo sɛ ɛdeɛn na woreyɛ yi
ka kyerɛ wɔn sɛ sɛ awurade nyankopɔn seɛ nie adesoa yi fa ɔberempɔn a ɔte yerusalem ne israel fie a wɔwɔ wɔn mu no nyinaa ho
ka sɛ mene mo nsɛnkyerɛnneɛ sɛdeɛ meyɛeɛ no saa na wɔbɛyɛ wɔn otukorɔ mu nnommumfa mu na wɔbɛkorɔ
na ɔberempɔn a ɔwɔ wɔn mu no anim rebirie no ɔde n adesoa bɛto ne kɔn ho na wafiri adi ɔfasuo mu na wɔbɛtu tokuro sɛ wɔrefa mu afiri adi ɔbɛkata n ani na wamfa n ani anhunu asase no
na mede m asau bɛgu ne so na wɔayi no me fidie mu na mede no akɔ babel kaldeafoɔ asase so na ɛno mpo ɔrenhunu na ɛhɔ na ɔbɛwuo
na wɔn a wɔatwa ne ho ahyia sɛ wɔbɛboa no nyinaa ne n asafo nyinaa mɛbɔ wɔn apete mframa nyinaa ano na matwe nkrantɛ adi wɔn akyi
na sɛ mesunsum wɔn kɔ amanaman mu na mebɔ wɔn pete nsase so a wɔbɛhunu sɛ mene awurade
na mɛgya wɔn mu nnipa kakraa bi afiri nkrantɛ ne ɛkɔm ne owuyadeɛ ano deɛ ɛbɛyɛ na wɔaka wɔn akyiwadeɛ no nyinaa amanaman a wɔkɔ hɔ no mu na wɔahunu sɛ mene awurade
na awurade asɛm baa me nkyɛn sɛ
onipa ba fa ahopopoɔ di w aduane na fa ahopopoɔ ne awerɛhoɔ nom wo nsuo
na ka kyerɛ asase no so aman no sɛ sɛ awurade nyankopɔn ka no yerusalemfoɔ a wɔwɔ israel asase soɔ no ho nie wɔde awerɛhoɔ na ɛbɛdi wɔn aduane na wɔde ahodwirie bɛnom wɔn nsuo ɛsiane sɛ n asase adane afo na ne mayɛ abɔ no ɛsofoɔ nyinaa mmusubɔ no nti
na nkuro a wɔtete mu no bɛsɛe na asase no adane afo na moahunu sɛ mene awurade
na awurade asɛm baa me nkyɛn sɛ
onipa ba abebusɛm bɛn na mowɔ no israel asase so sɛ nna no rekyɛ na adehunu nyinaa reyera
ɛno nti ka kyerɛ wɔn sɛ sɛ awurade nyankopɔn seɛ nie mɛma abebusɛm yi to atwa na wɔremmu no israel mu bio na mmom kasa kyerɛ wɔn sɛ nna no ne adehunu nyinaa asɛm abɛn
na adehunu hunu biara ne atorɔ nkɔmhyɛ biara rentena israel fie bio
na mene awurade na mɛkasa asɛm a meka no na ɛbɛyɛ hɔ wɔrentwe nkɔ akyiri bio o atuatefoɔ fie mo berɛ aso ara na mɛka asɛm na mɛyɛ awurade nyankopɔn asɛm nie
na awurade asɛm baa me nkyɛn sɛ
onipa ba hwɛ israel fie ka sɛ adehunu a ɔhunu no bɛba nna bebree akyi na ɛberɛ a ɛwɔ akyirikyiri ho nkɔm na ɔrehyɛ
ɛno nti ka kyerɛ wɔn sɛ sɛ awurade nyankopɔn seɛ nie wɔrentwe me nsɛm mu biara nkɔ akyiri bio asɛm a meka no wɔbɛyɛ awurade nyankopɔn asɛm nie
na awurade asɛm baa me nkyɛn sɛ
onipa ba hyɛ israel adiyifoɔ a wɔhyɛ nkɔm no ho nkɔm na ka kyerɛ wɔn a wɔfiri wɔn ara wɔn tirim hyɛ nkɔm no sɛ montie awurade asɛm
sɛ awurade nyankopɔn seɛ nie wɔnnue adiyifoɔ nkwaseafoɔ a wɔdi wɔn honhom akyire na wɔnhunu hwee no
israel w adiyifoɔ ayɛ sɛ akurofo mu nsakraman
momforo nkɔgyinaa ntokuro no mu na monnyee israel fie ho ban sɛ mobɛgyina akono awurade da no
ahuhudeɛ ne atorɔ nkɔmhyɛ na wɔn a wɔka sɛ awurade asɛm nie no hunu nso na awurade nsomaa wɔn nanso wɔtwɛn sɛ ɔbɛma wɔn asɛm no aba mu
ɛnyɛ ahuhudeɛ na mohunu na atorɔ nkɔm na mohyɛ sɛ moka sɛ awurade asɛm nie wɔ berɛ a menkasaeɛ
ɛno nti sɛ awurade nyankopɔn seɛ nie ɛnam sɛ moka ahuhusɛm na mohunu atorɔ anisoadeɛ yi nti hwɛ me ne mo anya awurade nyankopɔn asɛm nie
na me nsa bɛba adiyifoɔ a wɔhunu ahuhudeɛ na wɔhyɛ nkɔntorɔ no so wɔrentena me man badwa no mu na wɔrentwerɛ wɔn din israel fie edintwerɛ no mu na wɔremma israel asase so na moahunu sɛ mene awurade nyankopɔn
ɛfiri sɛ aane ɛfiri sɛ wɔsisi me man ka sɛ asomdwoeɛ na asomdwoeɛ nni hɔ na ɔman no to fasuo bi na hwɛ wɔn deɛ wɔde hyire sra ho nti
ka kyerɛ wɔn a wɔde hyire sra ho no sɛ ɛbɛhwe ase osuo a ɛsram soɔ bɛba na asukɔtweaa bɛtotɔ na kyinhyia mframa bɛbɔ
na hwɛ ɔfasuo no bɛhwe ase wɔrenka nkyerɛ mo sɛ ɛhe na sra a mosraa ho no wɔ
ɛno nti sɛ awurade nyankopɔn seɛ nie mɛma kyinhyia mframa abɔ wɔ m abufuhyeɛ mu na osuo a ɛsram soɔ aba wɔ m abufuo mu na asukɔtweaa aba anibereɛ mu abɛwie
na mɛdwiri fasuo a mode akaadoo kaa ho no agu ama no aka fam na ne nnyinasoɔ ada adi na ahwe ase na moadwerɛ wɔ mu na moahunu sɛ mene awurade
na mɛwie m abufuhyeɛ ɔfasuo ne wɔn a wɔde hyire sraa ho no so na maka akyerɛ mo sɛ ɔfasuo no nni hɔ bio na wɔn a wɔsraa ho no nso nni hɔ bio
israel adiyifoɔ a wɔkaa yerusalem ho adiyisɛm sɛ wɔhunuu asomdwoeɛ adeɛ maa no nanso asomdwoeɛ biara nni hɔ no awurade nyankopɔn asɛm nie
na wo onipa ba yi w ani sa wo man mmaa a wɔfiri wɔn adwene mu hyehyɛ nkɔm no na hyɛ wɔn ho nkɔm sɛ
sɛ awurade nyankopɔn seɛ nie monnue mo mmaa a mopempam nkataho ma nsa akwaa nyinaa na mopam nnuku ma etire ahodoɔ nyinaa sɛ mode reyi akra moyi me man akra na mo ara mo kra deɛ mogye no nkwa
na mogu me ho fi me man mu atokoɔ nsa ma ma ne paanoo afono ma bi nti sɛ mode atorɔ a modi kyerɛ me man a wɔtie atorɔ no rekum akra a ɛnni kum na moregye akra a wɔnnsɛ nkwa no nkwa
ɛno nti sɛ awurade nyankopɔn seɛ nie hwɛ me ne nkaberɛ a mode reyi akra sɛ nnomaa no anya na mɛtete afiri mo basa ho na magyaa akra no akra a moyi wɔn no ama wɔatutu akɔ sɛ nnomaa
na mɛtete mo nnuku na mayi me man afiri mo nsa mu na wɔantena mo nsa mu sɛ ahayɛdeɛ bio na moahunu sɛ mene awurade
ɛsiane sɛ mode atorɔ ma ɔteneneeni a me deɛ menhyɛ no awerɛhoɔ no akoma tutuo na mohyɛ ɔbɔnefoɔ nsa mu den sɛdeɛ ɛbɛyɛ na wansane amfiri ne kwammɔne so na wannnya nkwa nti
morenhunu anisoadeɛ huhuo bio na nkɔm nso morenhyɛ bio na mɛyi me man afiri mo nsa mu na moahunu sɛ mene awurade
na israel mpanimfoɔ mu bi baa me nkyɛn bɛtenaa m anim
na awurade asɛm baa me nkyɛn sɛ
onipa ba mmarima yi de wɔn abosonhunu ahyɛ wɔn akomam na wɔde wɔn amumuyɛ suntidua asisi wɔn anim memma wommisa me hɔ biribi mma wɔn
enti kasa kyerɛ wɔn na ka kyerɛ wɔn sɛ sɛ awurade nyankopɔn seɛ nie obiara a ɔfiri israel fie a ɔde n abosonhunu hyɛ n akomam na ɔde n amumuyɛ suntidua si n ani soɔ na ɔba odiyifoɔ nkyɛn no me awurade mɛbua no ho bi n abosonhunu no dodoɔ so
na masɔ israel fie no mu wɔn akoma mu sɛ wɔde wɔn abosonhunu no nyinaa ate wɔn ho afiri me ho no
enti ka kyerɛ israel fie sɛ sɛ awurade nyankopɔn seɛ nie monsane na monnane mo ho mfiri mo abosonhunu no ho na monnane mo ani mfiri mo akyiwadeɛ no nyinaa ho
na obiara a ɔfiri israel fie anaa ɔhɔhoɔ a wabɛyɛ israel mu ɔhɔhoɔ no mu na wawae afiri me ho na ɔde n abosonhunu hyɛ n akoma mu na ɔde n amumuyɛ suntidua si n ani soɔ na ɔba odiyifoɔ nkyɛn bɛbisa no me hɔ adeɛ no me awurade me ara na mɛbua no
na mɛma m ani asa onipa no na mɛdwiri no ama no ayɛ nsɛnkyerɛnneɛ ne akasabebuo na matwa no afiri me man mu na moahunu sɛ mene awurade
na sɛ odiyifoɔ no ma wɔdaadaa no na ɔka asɛm bi a ɛnneɛ me awurade na madaadaa odiyifoɔ ko no na mɛtene me nsa wɔ ne so asɛe no afiri me man israel mu
na wɔasoa wɔn amumuyɛ no sɛdeɛ ɔdebisani no amumuyɛ teɛ no sɛ odiyifoɔ no amumuyɛ bɛyɛ ne no
deɛ ɛbɛyɛ na israel fie amfom kwan amfiri m akyiri bio na wɔamfa wɔn mmarato nyinaa angu wɔn ho fi bio na wɔayɛ me ɔman na me nso mayɛ wɔn onyankopɔn awurade nyankopɔn asɛm nie
na awurade asɛm baa me nkyɛn sɛ
onipa ba sɛ asase bi yɛ me bɔne di afomfonsɛm bi na metene me nsa wɔ so na mebu ne paanoo dua mu na mema ɛkɔm ba so na metwa nnipa ne mmoa firi so
na sɛ mmarima baasa yi noa daniel ne hiob wɔ hɔ a wɔn deɛ wɔn tenenee ho na wɔbɛgye wɔn kra awurade nyankopɔn asɛm nie
sɛ mema mmoa bɔne kyini asase no so na wɔdwerɛ ɛsofoɔ na ɛdane afo a mmoa no nti obiara ntwam mfa so a
sɛ mmarima baasa yi wɔ so a sɛ mete aseɛ yi awurade nyankopɔn asɛm nie ampa mmabanin ne mmammaa mpo wɔrennye wɔn wɔn ara nko na wɔbɛgye wɔn na asase no deɛ ɛbɛdane afo
anaasɛ mede nkrantɛ meba asase no so na mese nkrantɛ fa asase no so na metwa nnipa ne mmoa firi so a
na mmarima baasa yi wɔ so a sɛ mete aseɛ yi awurade nyankopɔn asɛm nie mmabanin ne mmammaa mpo wɔrennye wɔn na wɔn ara nko na wɔbɛgye wɔn
anaasɛ mema owuyadeɛ ba asase no so na mehwie m abufuhyeɛ gu so mogya mu sɛ meretwa nnipa ne mmoa afiri so
na noa daniel ne hiob wɔ so a sɛ mete aseɛ yi awurade nyankopɔn asɛm nie ampa wɔrennye ɔbabanin ne ɔbabaa na wɔn deɛ wɔn tenenee so na wɔbɛgye wɔn kra
na sɛ awurade nyankopɔn seɛ nie na nkantom sɛ mɛma m atemmudeɛ bɔne nnan nkrantɛ ne ɛkɔm ne mmoa bɔne ne owuyadeɛ aba yerusalem so de atwa nnipa ne mmoa afiri so
nanso hwɛ nnipa a wɔbɛfiri mu afire bɛka wɔn mu mmammarima ne mmammaa wɔde wɔn bɛfiri adi hwɛ wɔbɛfiri adi aba mo nkyɛn na moahunu wɔn abrabɔ ne wɔn nneyɛɛ na moakyekyere mo werɛ bɔne a mede baa yerusalem soɔ adeɛ a mede baa soɔ no nyinaa ho
na sɛ mohunu wɔn abrabɔ ne wɔn nneyɛɛ a wɔbɛkyekyere mo werɛ na moahunu sɛ ɛnyɛ ɔkwa na meyɛɛ adeɛ a meyɛɛ no wɔ wɔn mu no nyinaa awurade nyankopɔn asɛm nie
na awurade asɛm baa me nkyɛn sɛ
onipa ba ɛdeɛn na bobe dua de sene nnua nyinaa bobe homa a ɛwɔ wira mu nnua mu no
wɔfa mu dua de yɛ adwuma bi anaasɛ wɔfa mu bi yɛ pɛɛwa sɛ wɔde adeɛ biara bɛsɛne soɔ
hwɛ wɔde gu ogya mu na ahye sɛ ogya ahye ano mmienu na mfimfini ahye a ɛfata adwuma bi yɛ anaa
hwɛ ɛda so di mu no wɔamfa anyɛ hwee na nkantom sɛ ogya ahye no dwɛɛ yi na wɔde bɛyɛ biribi bio anaa
enti sɛ awurade nyankopɔn seɛ nie sɛdeɛ bobe dua teɛ wɔ kwaeɛ mu nnua mu a mede mema ogya ma no hyeɛ no saa na mede yerusalemfoɔ bɛma
na mɛyi m ani masa wɔn wɔfiri ogya mu na ogya ara na ɛbɛhye wɔn na moahunu sɛ mene awurade m ani a meyi mesa wɔn no mu
na mɛma asase no adane afo ɛfiri sɛ wɔadi afomfonsɛm awurade nyankopɔn asɛm nie
na awurade asɛm baa me nkyɛn sɛ
onipa ba ma yerusalem nhunu n akyiwadeɛ no
na ka sɛ sɛ awurade nyankopɔn ka kyerɛ yerusalem nie w ase ne w awoɔ asase ne kanafoɔ asase so w agya yɛ amorini na wo na yɛ hetini
na w awoɔ mu deɛ da a wɔwoo woɔ no wɔantwa wo funuma na wɔamfa nsuo annware wo amma wo ho amfi nkyene nso wɔamfa ansra wo na wɔamfa ntoma ankyekyere wo
obiara yam anhyehye no amma wo anyɛ wo yeinom mu biara amfa anhu wo mmɔbɔ na wɔtoo wo twenee ɛserɛ so too wo kra ho pe da a wɔwoo woɔ no
ɛnna mebɛsianee wo ho na mehunuu woɔ sɛ wɔabɔ wo adapaa wo mogya mu na meka mekyerɛɛ wo wo mogya no mu sɛ nya nkwa
meyɛɛ wo dodoɔ pɛnhunuano sɛ wiram mfefɛeɛ na wodɔre yɛɛ kɛseɛ na w ahoɔfɛ boroo so wo mpokua bobɔe na wo nwi fui nanso na woda adagya nam kwaterekwa
na mebɛsianee wo ho na mehunuu wo na hwɛ ɛyɛ wo berɛ ɔdɔ berɛ na mede me ntaban metrɛɛ wo so na mekataa w adagya so na mekaa wo ntam na me ne wo yɛɛ apam awurade nyankopɔn asɛm nie na woyɛɛ me deɛ
na mede nsuo dwaree wo na mehohoroo wo ho mogya no na mesraa wo ngo
na mede atadeɛ a wɔadi mu adwini hyɛɛ wo na mede sukraman nwoma mpaboa hyɛɛ wo na mede nwera pa kyekyeree wo na mede serekye ntoma kataa wo ho
na mede ahyehyɛdeɛ hyehyɛɛ wo na mede nkapo hyehyɛɛ wo nsa na mede nkɔnmuadeɛ guu wo kɔn mu
na mede adwinneɛ hyɛɛ wo hwene mu na mede asomuadeɛ hyehyɛɛ wo na mede abotire fɛfɛ bɔɔ wo
na wɔde sika ne dwetɛ hyehyɛɛ wo ho na wo ntadeɛ yɛ nwera pa ne serekye ne nkyeremu esiam ne ɛwoɔ ne ngo na wodiiɛ na wo ho yɛɛ fɛ pa ara na wodii yie kɔduruu ahennie mu
na w ahoɔfɛ nti wo din trɛtrɛ kɔɔ amanaman mu ɛfiri sɛ m animuonyam a mede hyɛɛ woɔ no maa no wiee fɛyɛ awurade nyankopɔn asɛm nie
nanso wode wo ho too w ahoɔfɛ so na wobɔɔ adwaman guu wo din so na wohwiee w adwamammɔ guu obiara a ɔretwam so ne no daeɛ
na wofaa wo ntadeɛ no bi de yɛɛ nsaasaawa wɔ sorɔnsorɔmmea hɔ fae na wobɔɔ so adwaman nnoɔma a ɛte saa bi mmaa da ɛrenyɛ saa nso
na wofaa wo nnwinneɛ fɛfɛ no me sika ne me dwetɛ a memaa woɔ no bi na wode yɛɛ mmarima ahoni fae na wode bɔɔ adwaman
na wode wo nkyeremu ntadeɛ kataa wɔn ho na wode me ngo ne m aduhwam sisii wɔn anim
na m aduane a memaa woɔ esiam ne ngo ne ɛwoɔ a mede meyɛnee woɔ no wode sisii wɔn anim sɛ ɛnyi hwa hwamhwam deɛ ɛyɛeɛ nie awurade nyankopɔn asɛm nie
na wofaa wo mmabanin ne wo mmammaa a wowo maa me no de wɔn bobɔɔ afɔdeɛ maa wɔn sɛ wɔnni w adwamammɔ yɛ ade ketewa
sɛ wokunkumm me mma na woyii wɔn maeɛ maa wɔfaa ogya mu maa wɔn no
na w akyiwadeɛ ne w adwamanneɛ nyinaa mu no woankae wo mmabaaberɛ nna no a na woda adagya na wonnam kwaterekwa bɔ wo ho adapaa wo mogya mu no
na wo nnebɔne nyinaa akyiri no wo ara due due awurade nyankopɔn asɛm nie
wotoo dampan faeɛ na woyɛɛ pampa faeɛ mmɔntene nyinaa soɔ
nkwantia nyinaa wotoo wo pampa na woguu w ahoɔfɛ no ho fi na wobaee w ananmu maa obiara a ɔsene na womaa w adwamammɔ dɔɔso
na wo ne misraim mma a wɔte wo ho a wɔn honam soso no bɔɔ adwaman na womaa w adwamammɔ dɔɔso de huruu me bo
na hwɛ wo so na metenee me nsa na metee w aduane a mehyɛeɛ soɔ na meyii wo mae sɛ w atamfo filistifoɔ mmammaa a wɔn ani wuu w ahohwibɔ ho no pɛ no
nso wo ne asiria mma bɔɔ adwaman ɛfiri sɛ na wommee na wo ne wɔn bɔɔ adwaman nanso woammee
nso womaa w adwamammɔ dɔɔso kɔduruu kanaan asase a ɛne kaldea na yei nso ammee wo
sɛdeɛ w akoma asi ahodwo afa awurade nyankopɔn asɛm nie sɛ wɔyɛɛ yeinom a ɛyɛ ɔbaa dwamamfoɔ a ɔso ne tire no nneyɛɛ no nyinaa
wotoo wo dampan akwan nyinaa tia na woyɛɛ pampa mmɔntene nyinaa soɔ no woanyɛ sɛ odwamamfoɔ mpo ɛne sɛ wopoo apɛdeɛ
ɛyerɛ a ɔsɛe awadeɛ ɔfa ananafoɔ si ne kunu ananmu
nnwamamfoɔ nyinaa wɔma wɔn akyɛdeɛ na wo deɛ wode w akyɛdeɛ kyekyɛ w adɔfoɔ nyinaa na woma wɔn adanmudeɛ sɛ wɔmfiri mmaa nyinaa mmra wo nkyɛn adwamammɔ
enti wo deɛ woyɛ sononko wɔ mmaa a aka no wɔ adwamammɔ mu sɛ obi nhyɛ da mmɛpɛ wo ne wo mmɔ adwaman na wo na woma apɛdeɛ na wo deɛ obi mma wo apɛdeɛ enti na woyɛ sononko no
ɛno nti odwamamfoɔ tie awurade asɛm
sɛ awurade nyankopɔn seɛ nie ɛsiane sɛ wɔhwiee wo ho fi guiɛ na wɔayi w adagya soɔ w adwamammɔ mu ama w akyiwadeɛ abosonhunu no nyinaa ne wo mma a wode wɔn maa wɔn no mogya nti
hwɛ merehyiahyia w adɔfo a woafam wɔn ho no nyinaa ne wɔn a woadɔ wɔn nyinaa mabɔ wɔn a woatane wɔn no nyinaa so ɛfiri afa nyinaa na maboaboa wɔn ano atia wo na mayi w adagya adi akyerɛ wɔn na wɔahunu w adagya nyinaa
na mede mmaa awaresɛefoɔ ne mogyakagufoɔ atemmudeɛ bɛbu wo atɛn na mayɛ wo abufuhyeɛ ne ninkuntwe mogya
na mede wo ahyɛ wɔn nsa na wɔadwiri wo dampan na wɔaburi wo mpampa na wɔaworɔ wo ho ntadeɛ na wɔafa wo nnwinneɛ fɛfɛ no na wɔagya wo adagya ne kwaterekwa mu
na wɔama wɔabɛbɔ wo so dwa na wɔasi wo aboɔ na wɔde wɔn nkrantɛ atwitwa wo mu
na wɔde ogya ahye w adan na wɔde w atemmuo mu adeɛ ayɛ wo mmaa bebree ani so na mama woagyae adwamammɔ na akyɛdeɛ nso worenkyɛ bio
na mɛma m abufuhyeɛ no adwo wɔ wo ho na me ninkuntwe afiri wo so na mɛyɛ komm a me bo renhuru bio
ɛsiane sɛ wonkaee wo mmabaaberɛ mu nna no na wode yeinom ha me nti na me nso hwɛ mede w abrabɔ bua w atifi awurade nyankopɔn asɛm nie na mammɔ w akyiwadeɛ nyinaa so mmusuo
hwɛ obiara a ɔbubu mmɛ no bɛbu wo ho bɛ yi sɛ sɛdeɛ ɛna teɛ na ne ba teɛ
wo ne wo na a ɔpo ne kunu ne ne mma no ba na wo ne nuammaanom a wɔpo wɔn kununom ne wɔn mma no nuabaa mo na yɛ hetini na mo agya yɛ amorini
na wo nuabaa panin ne samaria ɔno ne ne mmammaa a wɔte wo benkum soɔ no na wo nuabaa kumaa a ɔte wo nifa soɔ ne sodom ne ne mmammaa
nso woamfa wɔn akwan so na wɔyɛɛ wɔn akyiwadeɛ no nko na mmom ɛyɛɛ kakraa bi pɛ na wosɛe senee wɔn w akwan nyinaa so
sɛ mete aseɛ yi awurade nyankopɔn asɛm nie ampa wo nuabaa sodom ne ne mmammaa anyɛ sɛdeɛ wo ne wo mmammaa ayɛ yi
hwɛ yei ne wo nuabaa sodom amumuyɛ no ahantan adidimeeɛ ne yiedie dwoodwoo mu na ɔno ne ne mmammaa tenaeɛ na mmɔborɔni ne ohiani nsa deɛ wansɔ mu
na wɔyɛɛ ahantan yɛɛ akyiwadeɛ wɔ m anim na meyii wɔn hɔ sɛdeɛ me ara mepɛ
na samaria anyɛ wo bɔne no mu fa na womaa w akyiwadeɛ dɔɔso senee wɔn na wode w akyiwadeɛ a woyɛeɛ no nyinaa buu wo nuammaanom bem
wo nso soa w ahohora a wobu maa atɛn maa wo nuammaanom no wo bɔne a woama no ayɛ akyiwadeɛ asene wɔn no nti wɔtene sene wo na wo nso ma w ani nwu na soa w ahohora sɛ woabu wo nuammaanom bem
na mede wɔn nnommum sodom ne ne mma nnommum ne samaria ne ne mmammaa nnommum ne wo nnommumfa mu nnommum a ɛwɔ wɔn mu no bɛsane aba
deɛ ɛbɛyɛ na woasoa w ahohora adeɛ a woayɛ nyinaa ho de akyekyere wɔn werɛ
na wo nuammaanom sodom ne ne mmammaa bɛsane aba wɔn kane dibea mu na samaria ne ne mmammaa bɛsane aba wɔn kane dibea mu na wo nso wo ne wo mmammaa bɛsane aba mo kane dibea mu
na wo nuabaa sodom anyɛ w anomu asɛnka w ahantan nna no mu
ansa na wɔreyi wo bɔne adie sɛ ɛberɛ a siria mmammaa ne wɔn a wɔtwa ne ho hyia nyinaa filistifoɔ mmammaa a wɔyi wo ahi no sopaa wo afa nyinaa no
w abusudeɛ ne w akyiwadeɛ no wo ara na woso awurade asɛm nie
na sɛ awurade nyankopɔn seɛ nie meyɛ wo sɛdeɛ woyɛeɛ no ara a wobuu ntanka animtia sɛ worebu apam soɔ no
na me deɛ mɛkae m apam a me ne wo pamm no wo mmabaaberɛ mu no na mɛma daa apam atim hɔ ama wo
na sɛ mede wo nuammaanom a wɔsene wo panin ka wo nuammaanom a wɔyɛ w akyiri mma no ho de wɔn meyɛ wo mmammaa a ɛnnyina m apam no so a ɛno na wobɛkae w akwan na w ani awu
na me na mɛma me ne wo apam no agyina na woahunu sɛ me ne awurade
deɛ ɛbɛyɛ na woakaeɛ na w ani awuo na w aniwuo nti woammue w ano bio sɛ makata deɛ woyɛeɛ no nyinaa so mama woɔ awurade nyankopɔn asɛm nie
na awurade asɛm baa me nkyɛn sɛ
onipa ba to aborɔme no ka mfatohosɛm yi kyerɛ israel fie
sɛ sɛ awurade nyankopɔn seɛ nie ɔkɔdeɛ kɛseɛ bi a ɔwɔ ntaban akɛseakɛse ne ntakra atenteneatentene ntakra nworanworan ayɛ ne ho ma baa lebanon bɛbuu tweneduro nkona
ne nkɔnmu mu ban na ɔpaneeɛ na ɔde kɔɔ adwadie asase bi so ɔkɔtɛɛ no adwadifoɔ kuro bi mu
na ɔfaa asase no so aba bi de kɔduaa asase pa bi mu ɔde sii nsuo bebree ano ɔtɛɛ no sɛ nsunoa dua
na ɛfifirii yɛɛ bobe a ɛdennaneeɛ a ɛhwihwa fam ma ne mman tenetene baa ne ho na ne nhini wɔ n ase na ɛyɛɛ bobe na ɛyiyii mman na ahahan baa so
nso na ɔkɔdeɛ kɛseɛ foforɔ bi wɔ hɔ ne ntaban akɛseakɛse na ne ntakra bebree na hwɛ bobe no firi n akofie a wɔtɛɛ no wɔ mu no mu tentene ne nhini kɔɔ ne fam na ɛyiyii ne mman kɔɔ ne so sɛ ɔmma no nsuo
afu pa so ne nsuo bebree ho na ɔtɛeɛ sɛ ɛnyiyi mman na ɛnso aba na ɛnyɛ bobe fɛfɛ
ka sɛ sɛ awurade nyankopɔn seɛ nie ɛbɛyɛ yie ɔrentutu ne nhini na ɔntwitwa n aba na atwintwam ahahan a ɛfefɛeɛ no nyinaa bɛtwintwam na ɛnyɛ basa kɛseɛ anaa ɛdɔm bebree na wɔde bɛsɔ ne nhini mu atu no
na hwɛ wɔatɛ no yi ɛbɛkye berɛ a apueeɛ mframa bɛka no no ɛnyɛ kusa na ɛbɛkusa anaa akofie a ɛfifirii soɔ no so na ɛbɛtwintwam
na awurade asɛm baa me nkyɛn sɛ
ka kyerɛ asowuiɛ fie no sɛ monhunu adekodeɛ a yei yɛ ka sɛ hwɛ babel hene baa yerusalem na ɔbɛfaa emu hene ne emu asafohene na ɔde wɔn kɔɔ ne nkyɛn babel
na ɔfaa ahennie asefoɔ no mu obi na ɔne no pamee na ɔmaa no kaa no ntam na asase no so atumfoɔ no deɛ ɔfaa wɔn kɔe
sɛ ɛnyɛ ahennie a wɔabrɛ no aseɛ na amma ne ho so bio na ɔnni apam no so na ɛnnyina
nanso ɔtee n anim atua somaa n abɔfoɔ maa wɔkɔɔ misraim sɛ wɔmma no apɔnkɔ ne ɛdɔm bebree ɛbɛsi no yie anaa deɛ ɔyɛ yeinom bɛfiri mu afi anaa ɔbɛsɛe apam no na wafa ne ho adi anaa
sɛ mete aseɛ yi awurade nyankopɔn asɛm nie ampa ara ɔhene a ɔsii no hene a wammu ne nseɛ no na wabu n apam soɔ no tenabea ne nkyɛn hɔ wɔ babel na ɔbɛwuo
na ɛnyɛ ɛdɔm kɛseɛ ne asafo bebree na farao de bɛdi ama no ɛsa mu wɔbɛto epie na wɔasisi aban atentene de atwa nnipa pii agu
ɛfiri sɛ wammu ntam no na ɔbuu apam so na hwɛ wadi nse nanso wayɛ yeinom nyinaa ɔremfiri mu mfi
enti sɛ awurade nyankopɔn seɛ nie sɛ mete aseɛ yi ampa ara me ntam a wammuo ne m apam a wabu soɔ no na mede bɛbua n atifi
na mɛtrɛ m asau ne so na wɔayi no me fidie mu na mede no akɔ babel na fom a ɔfom me no me ne no bɛdi wɔ hɔ
na n adwanefoɔ a ɛwɔ n asafo nyinaa nkrantɛ ano na wɔbɛtotɔ na wɔn a wɔaka no wɔbɛbɔ wɔn apete mframa nyinaa mu na moahunu sɛ me awurade na maka
sɛ awurade nyankopɔn seɛ nie me nso mɛbu tweneduro a ɛkorɔn no nkona mu bi akɔtɛ ne mfefɛeɛ mu tire bɛtɛbɛtɛ no bi na mɛpan makɔdua no bepɔ a ɛkorɔn na ɛwareɛ bi so
israel bepɔ sorɔnsorɔn so na mɛdua no na ɛbɛyiyi mman aso aba na ayɛ tweneduro kunini na nnomaa nyinaa ntakraboa nyinaa abɛsisi aseɛ ne mman nwunu mu na wɔbɛsisie
na wiram nnua nyinaa ahunu sɛ me awurade na mabrɛ dua bantenn no aseɛ na mama dua a ɛhwihwa fam akorɔn mama duamono adwan na mama duawuiɛ afefɛ me awurade na maka na mayɛ
na awurade asɛm baa me nkyɛn sɛ
mokyerɛ sɛn sɛ mobu bɛ yi israel asase so sɛ agyanom twɛre abunu na mma se fem a
sɛ mete aseɛ yi awurade nyankopɔn asɛm nie ampa ara moremmu bɛ yi israel mu bio
hwɛ akra nyinaa wɔ me sɛ agya kra wɔ me no sɛ ɔba nso kra wɔ me ne no ɔkra a ɔyɛ bɔne no ɔno ara na ɔbɛwuo
na sɛ onipa yɛ ɔteneneeni na ɔyɛ atemmudeɛ ne ateneneedeɛ
na ɔnni afɔreduane mmepɔ no so na ɔmma n ani so nhwɛ israel fie ahoni huhuo no na ɔngu ne yɔnko yere ho fi na ɔnkɔ ɔbaa a wayɛ bra ho
na ɔnhom obi so na ɔde ɔkafoni awowasideɛ sane ma ɔnyɛ ɔpempensini ɔde n aduane ma deɛ ɔdi kɔm na ɔfira ɔdagyani ntoma
na ɔmmɔ bosea na ɔnnye nsiho na ɔtwe ne nsa firi abusudeɛ ho na ɔbu onipa ne onipa ntam atɛntenenee
na ɔnam m ahyɛdeɛ mu na ɔdi m atemmudeɛ so di nokwasɛm a ɔno na ɔteneneeni ne no nkwa na ɔbɛnya awurade nyankopɔn asɛm nie
na sɛ ɔwɔ ɔba korɔmfoɔ a ɔka mogya guo na ɔyɛ yeinom mu baako pɛ
na ɔno ara deɛ ɔnnyɛ nnoɔma yeinom biara wanyɛ yeinom mu biara na sɛ nso ɔdi afɔreduane mmepɔ no so na ɔgu ne yɔnko yere ho fi
na ɔhom mmɔborɔni ne ohiani so ɔyɛ ɔpempensideɛ nso ɔnnane mma na ɔma n ani so hwɛ ohoni huhuo yɛ akyiwadeɛ
na ɔbɔ bosea na ɔgye nsiho a ɔbɛnya nkwa anaa aane ɔrennya nkwa wayɛ akyiwadeɛ yi nyinaa wuo na ɔbɛwuo ne mogya bɛbua n atifi
na hwɛ ɔwo ɔba na ɔno deɛ ɔhunu n agya bɔne a ɔyɛ nyinaa na ɔsuro na ɔnyɛ saa bi
na ɔnni afɔreduane mmepɔ no so na ɔmma n ani so nhwɛ israel fie ahoni huhuo na ɔngu ne yɔnko yere ho fi
na ɔnhom obi so na ɔnnye awowasideɛ nsie na ɔnyɛ ɔpempensini na ɔde n aduane ma deɛ ɛkɔm de no ɔfira ɔdagyani ntoma
na ɔsianka ne nsa firi mmɔborɔni ho na ɔnnye mfɛntomu ne nsiho na ɔyɛ m atemmudeɛ nam m ahyɛdeɛ mu a ɔno deɛ ɔrenwu n agya amumuyɛ mu nkwa na ɔbɛnya
n agya no ɛnam sɛ wadi amim asi ne nua apempem na wayɛ deɛ ɛnyɛ ne man mu nti hwɛ ɔbɛwu n amumuyɛ mu
na moka sɛ adɛn nti na ɔba nsoa n agya amumuyɛ bie na sɛ ɔba no ayɛ atemmudeɛ ne ateneneedeɛ adi m ahyɛdeɛ nyinaa so ayɛ a nkwa na ɔbɛnya
ɔkra a ɔyɛ bɔne no ɔno na ɔbɛwuo ɔba rensoa n agya amumuyɛ bi na agya nso rensoa ne ba amumuyɛ bi ɔteneneeni tenenee bɛtena ne so na ɔbɔnefoɔ abɔnefosɛm bɛtena ne so
na ɔbɔnefoɔ nso sɛ ɔsane firi ne bɔne a wayɛ nyinaa ho na ɔdi m ahyɛdeɛ nyinaa so yɛ atemmudeɛ a nkwa na ɔbɛnya ɔrenwu
ne mmarato adeɛ a ɔyɛeɛ nyinaa wɔrenkae mma no bio ne tenenee a wayɛ no mu na ɔbɛnya nkwa
pɛ na mepɛ ɔbɔnefoɔ wuo anaa awurade nyankopɔn asɛm nie ɛnyɛ sɛ ɔsane firi ne kwan soɔ na ɔnya nkwa na mepɛ anaa
nanso sɛ ɔteneneeni sane firi ne tenenee ho kɔyɛ abusudeɛ ne akyiwadeɛ nyinaa a ɔbɔnefoɔ yɛ a ɔbɛnya nkwa anaa ne tenenee a ɔyɛeɛ nyinaa wɔrenkae ne fom a wafom ne ne bɔne a wayɛ no mu na ɔbɛwuo
nanso moka sɛ awurade kwan ntene montie ɛ israel fie me kwan ntene anaa ɛnyɛ mo akwan na ɛntene
sɛ ɔteneneeni sane firi ne tenenee ho kɔyɛ abusudeɛ na ɔwu wɔ mu a n abusudeɛ a ɔyɛeɛ no mu na ɔwuiɛ
nso sɛ ɔbɔnefoɔ sane firi n abɔnefosɛm a wadie no ho bɛyɛ atemmudeɛ ne ateneneedeɛ a ɔno deɛ wagye ne kra nkwa
na sɛ wahunu na wasane afiri ne mmarato a ɔdiiɛ no nyinaa ho nti nkwa na ɔbɛnya ɔrenwu
nanso israel fie ka sɛ awurade kwan ntene m akwan ntene israel fie ɛnyɛ mo akwan na ɛntene
ɛno nti israel fie mɛbu mo mo akwan ho atɛn mmaako mmaako awurade nyankopɔn asɛm nie monsane na monnane mo ho mfiri mo mmaratodeɛ nyinaa ho na mmusuo anyɛ suntidua amma mo
montoto mo mmaratodeɛ a mode too mmara no nyinaa mfiri mo so ngu na monyɛ akoma foforɔ ne honhom foforɔ mfa na adɛn nti na ɛsɛ sɛ mowuo yi israel fie
na menni deɛ ɔrewuo no wuo ho anigyeɛ awurade nyankopɔn asɛm nie enti monsane na mommɛnya nkwa
na wo deɛ twa israel aberempɔn ho kwadwom
na ka sɛ adɛn na wo na gyatabereɛ no butu agyatanini ntam yɛne ne mma gyataburuwa mu
na ɔyɛnee ne mma mu baako ɔyɛɛ gyataburuwa na ɔsuaa ahayɔ ɔdii nnipa nam
na amanaman tee ne nka na wɔkyeree no wɔn amena mu na wɔde hwene mu kaa twee no kɔɔ misraim asase so
na ne na hunuu sɛ watwɛn nanso n anidasoɔ ayera no ɔfaa ne mma mu bi de no yɛɛ gyataburuwa
na ɔnenam agyata mu no ɔyɛɛ gyataburuwa na ɔsuaa ahayɔ ɔdii nnipa nam
na ɔhunuu wɔn akunafoɔ na ɔbobɔɔ wɔn nkuro na ne mmobomu gyegyeegye nti asase no ne ne mayɛ sɛee
ɛnna amanaman a wɔfiri nsase soɔ no ba bɛtwaa ne ho hyiaeɛ na wɔde wɔn asau trɛɛ ne so wɔkyeree no wɔ wɔn amena mu
na wɔde hwene mu kaa hyɛɛ no de no hyɛɛ ebuo mu na wɔde no kɔmaa babel hene na wɔde no siee abankɛseɛ mu deɛ ɛbɛyɛ na wɔnte ne nne bio wɔ israel mmepɔ soɔ
anka wo na te sɛ bobeturo mu bobe a wɔatɛ no nsuo ho nsuo pii nti n aba ne ne mman baa yie
na ɔnyaa mpoma a na ɛyɛ den na ɛyɛɛ ahemfo mpoma na ne kɛseyɛ korɔn kɔduruu mununkum kusuu ntam na wɔhunuu no ne korɔn mu ne ne mman dodoɔ mu
na wɔtuu no anibereɛ so too no hwee fam na apueeɛ mframa kusaa n aba no ne mpoma a na ɛyɛ den no bubui na ɛtwintwamee na ogya hyee
na afei wɔatɛ no ɛserɛ so asase pɛsɛɛ a ɛdi sukɔm so
na ogya afiri ne mman mpoma bi mu ahye n aba na poma a ɛyɛ den a ɛbɛyɛ ahennie poma biara nni hɔ bio kwadwom nie na abɛyɛ kwadwom
na afe a ɛtɔ so nson bosome a ɛtɔ so nnum da a ɛtɔ so du no israel mpanimfoɔ no mu binom ba bɛbisaa awurade hɔ adeɛ na wɔbɛtenaa m anim
ɛnna awurade asɛm baa me nkyɛn sɛ
onipa ba kasa kyerɛ israel mpanimfoɔ no sɛ sɛ awurade nyankopɔn seɛ nie me hɔ adebisa na mobaeɛ yi sɛ mete aseɛ yi ampa ara meremma wɔmmisa me hɔ adeɛ mma mo awurade nyankopɔn asɛm nie
wobɛbu wɔn atɛn onipa ba wobɛbu wɔn atɛn ɛnneɛ ma wɔnhunu wɔn agyanom akyiwadeɛ
na ka kyerɛ wɔn sɛ sɛ awurade nyankopɔn seɛ nie ɛda a mefaa israel na memaa me nsa so kyerɛɛ yakob fie asefoɔ na memaa wɔhunuu me misraim asase soɔ na memaa me nsa so kyerɛɛ wɔn kaa sɛ mene awurade mo nyankopɔn no
ɛda no na memaa me nsa so kyerɛɛ wɔn sɛ merebɛyi wɔn afiri misraim asase so de wɔn akɔ asase a mepɛ maa wɔn a ɛsene nufosuo ne ɛwoɔ a ɛyɛ nsase nyinaa ahyehyɛdeɛ no so
na meka kyerɛɛ wɔn sɛ mo nyinaa montoto mo ani so akyiwadeɛ no ngu na mommfa misraim abosonhuhuo nngu mo ho fi mene awurade mo nyankopɔn
na wɔtee me so atua na wɔampene sɛ wɔtie me wɔn mu obiara biara anto n ani so akyiwadeɛ no antwene na wannya misraim abosonhuhuo no ɛnna mese mɛhwie m anibereɛ agu wɔn so de awie m abufuo no wɔ wɔn so misraim asase so
nanso me din nti meyɛe na ɛho angu fi amanaman a wɔte wɔn mu no anim wɔn a memaa wɔhunuu me wɔn ani so sɛ mereyi wɔn afiri misraim asase so
ɛnna meyii wɔn firii misraim asase soɔ na mede wɔn baa ɛserɛ so
na mede m ahyɛdeɛ maa wɔn na memaa wɔhunuu m atemmudeɛ a sɛ onipa yɛ a ɔnya mu nkwa no
nanso mede me home nna maa wɔn sɛ ɛnyɛ me ne wɔn ntam nsɛnkyerɛnneɛ na wɔnhunu sɛ mene awurade a metee wɔn ho no
na israel fie tee m anim atua ɛserɛ so wɔanni m ahyɛdeɛ so na wɔpoo m atemmudeɛ a sɛ onipa yɛ a ɔbɛnya mu nkwa no na me home nna nso wɔguu ho fi bebree ɛnna mese merehwie m anibereɛ agu wɔn so ɛserɛ so na madwerɛ wɔn
nanso me din nti meyɛe na ɛho angu fi amanaman a meyii wɔn wɔn anim no anim
nanso memaa me nsa so kyerɛɛ wɔn ɛserɛ so sɛ meremfa wɔn nkɔ asase a memaeɛ a ɛsene nufosuo ne ɛwoɔ a ɛyɛ nsase nyinaa ahyehyɛdeɛ no so
ɛsiane sɛ wɔpoo m atemmudeɛ na wɔannante m ahyɛdeɛ mu na wɔguu me home nna ho fi nti na na wɔn abosonhuhuo no akyi na wɔn akoma die
nanso mehunuu wɔn mmɔbɔ na mansɛe wɔn na manyɛ wɔn pasaa ɛserɛ no so
na meka kyerɛɛ wɔn mma ɛserɛ no so sɛ monnnante mo agyanom ahyɛdeɛ no mu na monnni wɔn atemmudeɛ no so na mommfa wɔn abosonhuhuo nngu mo ho fi
mene awurade mo nyankopɔn m ahyɛdeɛ mu na monnanteɛ na m atemmudeɛ na monni soɔ na monyɛ
na monyɛ me home nna no kronkron na ɛnyɛ me ne mo ntam nsɛnkyerɛnneɛ na monhunu sɛ mene awurade mo nyankopɔn
na mma no nso tee me so atua wɔannante m ahyɛdeɛ no mu na wɔanni m atemmudeɛ so anyɛ deɛ onipa yɛ a ɔbɛnya mu nkwa no me home nna nso wɔguu ho fi ɛnna mese merehwie m anibereɛ agu wɔn so na mawie m abufuo wɔn mu ɛserɛ no so
nanso mesiankaa me nsa na me din nti meyɛe na ɛho angu fi amanaman a meyii wɔn firii wɔn anim no
nso mekaa wɔn ntam ɛserɛ no so sɛ mɛbɔ wɔn apete amanaman mu na mapansam wɔn agu nsase so
ɛsiane sɛ wɔanyɛ m atemmudeɛ na wɔapo m ahyɛdeɛ na wɔagu me home nna ho fi na wɔn ani di wɔn agyanom abosonhuhuo akyiri nti
na me nso memaa wɔn ahyɛdeɛ a ɛnyɛ ne atemmudeɛ a wɔnnya mu nkwa ho kwan
na meguu wɔn ho fi wɔn ayɛyɛdeɛ mu ne bɔ a wɔde wɔn abakan bɔɔ afɔdeɛ no mu na masɛe wɔn deɛ ɛbɛyɛ na wɔahunu sɛ mene awurade
enti onipa ba kasa kyerɛ israel fie na ka kyerɛ wɔn sɛ sɛ awurade nyankopɔn seɛ nie yei mu nso mo agyanom kaa abususɛm tiaa me na wɔfomm me
ɛfiri sɛ mede wɔn baa asase a mekaa ntam sɛ mede bɛma wɔn no soɔ no sɛ wɔhunu kokoɔ a ɛkorɔn biara ne dua kusuu biara na wɔrebɔ wɔn afɔdeɛ wɔ hɔ na wɔde wɔn ayɛyɛdeɛ a ɛhuru me boɔ no kyɛ wɔ hɔ na wɔde wɔn hwa hwamhwam ma wɔ hɔ na wɔhwie wɔn ahwiesa wɔ hɔ
na meka kyerɛɛ wɔn sɛ ɛdeɛn ne sorɔnsorɔnbea a mokɔ hɔ no na wɔtoo hɔ din sɛ sorɔnsorɔnbea de bɛsi nnɛ da yi
enti ka kyerɛ israel fie sɛ sɛ awurade nyankopɔn seɛ nie mo agyanom kwan so na mogu mo ho fi na wɔn atantanneɛ akyi na mobɔ adwaman die
na mode mo ayɛyɛdeɛ ba na moma mo mma fa ogya mu yi mogu mo ho fi mo abosonhuhuo nyinaa fam de bɛsi nnɛ yi na me na wɔmmisa me hɔ adeɛ mma mo anaa israel fie sɛ mete aseɛ yi awurade nyankopɔn asɛm nie ampa ara meremma wɔmmisa me hɔ adeɛ mma mo
na deɛ ɛba mo adwene mo no ɛrenyɛ hɔ oo deɛ moka sɛ yɛbɛyɛ sɛ amanaman no sɛ nsase so mmusua no na yɛasom dua ne ɔboɔ no
sɛ mete aseɛ yi awurade nyankopɔn asɛm nie ampa ara mede nsa a ɛyɛ den ne basa a emu atene ne anibereɛ a wɔahwie aguo na ɛbɛdi mo so hene
na mɛyi mo afiri aman mu na maboa mo ano afiri nsase a wɔabɔ mo apete hɔ no so nsa a ɛyɛ den ne basa a emu atene ne anibereɛ a wɔahwie aguo so
na mede mo aba aman no serɛ so na mabɛbu mo atɛn wɔ hɔ anim ne anim
sɛdeɛ mebuu mo agyanom atɛn ɛserɛ so wɔ misraim asase soɔ no saa ara na mɛbu mo atɛn awurade nyankopɔn asɛm nie
na mɛma moafa abaa no ase na mede mo aba apam no nkyehoma mu
na mɛyiyi mo mu atuatefoɔ ne wɔn a wɔto me mmara no wɔn ahɔhobea asase no so na mɛyi wɔn nanso wɔremma israel asase so na moahunu sɛ mene awurade
na mo israel fie sɛ awurade nyankopɔn seɛ nie monkɔ nkɔsom mo abosonhuhuo ɛ seesei ne daakye sɛ moantie me a ɛnneɛ na mommfa mo ayɛyɛdeɛ ne mo abosonhuhuo no ngu me din kronkron no ho fi bio
na bepɔ kronkron israel bepɔ a ɛkorɔn no so awurade nyankopɔn asɛm nie ɛhɔ na israel fie nyinaa wɔn dodoɔ a ɛwɔ asase no soɔ nyinaa bɛsom me ɛhɔ na wɔbɛsɔ m ani na ɛhɔ nso na mɛbisa mo mmasoɔ adeɛ ne mo ayɛyɛdeɛ mu adikanneɛ mo akronkronneɛ nyinaa mu
mobɛsɔ m ani sɛ ehwa hwamhwam ɛberɛ a mɛyi mo afiri aman mu no na maboa mo ano afiri nsase a wɔabɔ mo apete soɔ no mo mu na mɛma wɔayɛ me kronkron amanaman no anim
na mobɛhunu sɛ mene awurade berɛ a mede mo bɛba israel asase asase a mekaa ntam sɛ mede bɛma mo agyanom no soɔ no
na ɛhɔ na mobɛkae mo akwan ne mo nneyɛɛ a mode guu me ho fi no nyinaa na mo ho ayɛ mo nwunu mo ani so mo bɔne a moyɛeɛ no nyinaa nti
na mobɛhunu sɛ mene awurade me din nti na me ne mo bɛdie ɛnyɛ mo akwammɔne no so ne mo nneyɛɛ a asɛeɛ no so israel fie awurade nyankopɔn asɛm nie
na awurade asɛm baa me nkyɛn sɛ
onipa ba fa w ani kyerɛ anafoɔ fam ka asɛm kyerɛ anafoɔ fam na ka adiyisɛm kyerɛ negeb petee mu kwaeɛ
na ka kyerɛ negeb kwaeɛ no sɛ tie awurade asɛm nie hwɛ meresɔ wo mu gya na ahye wo mu nnua mono nyinaa ne nnua wuiɛ nyinaa ogyaframa a ɛdɛre framframfram no rennum na ahye asase ani nyinaa afiri anafoɔ fam akɔsi atifi fam
na honam nyinaa bɛhunu sɛ me awurade na mesɔeɛ ɛrennum
ɛnna mekaa sɛ ao awurade nyankopɔn wɔn deɛ wɔka no ne me ho sɛ ɛnyɛ mmɛ na ɔrebubuo yi
na awurade asɛm baa me nkyɛn sɛ
onipa ba fa w ani kyerɛ yerusalem na ma w asɛm nsosɔ ngu kronkronbea hɔ na hyɛ nkɔm tia israel asase no
na ka kyerɛ israel asase no sɛ sɛ awurade seɛ nie hwɛ me ne wo anya na mɛtwe me nkrantɛ afiri ne bɔha mu na matwitwa wo mu ateneneefoɔ ne abɔnefoɔ
ɛsiane sɛ mɛtwa wo mu ateneneefoɔ ne abɔnefoɔ nti me nkrantɛ bɛfiri ne bɔha mu atia honam nyinaa afiri anafoɔ fam akɔsi atifi fam
na honam nyinaa ahunu sɛ me awurade matwe me nkrantɛ afiri ne bɔha mu na ɛrensane nkɔ mu bio
na wo onipa ba fa akoma a abubuo si apini na gu ahome yaya wɔ wɔn anim
na sɛ wɔbisa wo sɛ ɛdeɛn ho na woresi apini a ka sɛ akwansosɛm ntira ɛfiri sɛ ɛreba na akoma nyinaa bɛnane na nsa nyinaa mu agogo na honhom nyinaa ano akum na anankoroma nyinaa adanedane nsuo hwɛ ɛreba na abɛyɛ hɔ awurade nyankopɔn asɛm nie
na awurade asɛm baa me nkyɛn sɛ
onipa ba hyɛ nkɔm na ka sɛ sɛ awurade seɛ nie ka sɛ nkrantɛ a wɔase ano na wɔapɔ ho nso
wɔase ano sɛ ɛnkum wɔapɔ ho sɛ ɛntwa nyinamnyinam ɛbɛyɛ dɛn na yɛama yɛn ho asɛpɛ yɛn me ba woabu abaa ne atenetene nyinaa animtia hebri no nkyerɛaseɛ mu nna hɔ papa
na ɔde maa sɛ wɔmpɔ ho sɛ wɔde nsa rekura wɔase nkrantɛ no na wɔapɔ ho nso sɛ wɔde rehyɛ okumfoɔ nsa
onipa ba su na twa adwo sɛ ɛno bɛba me man so ɛno bɛba israel aberempɔn nyinaa so wɔde wɔn ne me man ato hɔ ama nkrantɛ enti hwe wo srɛ mu
na wɔasɔ ahwɛ na sɛ poma a ɛbu animtia no mpo nyɛ hwee a ɛdeɛn na ɛbɛyɛ awurade nyankopɔn asɛm nie
na wo onipa ba hyɛ nkɔm na bɔ nsam na nkrantɛ no bɛba mprenu ne mprɛnsa atɔfoɔ nkrantɛ no ɛyɛ ɔtɔfoɔ kɛseɛ nkrantɛ na atwa wɔn ho ahyia no
deɛ ɛbɛyɛ na akoma atuo na suntidua adɔɔso nti mede nkrantɛ hyerɛn asisi wɔn kuro apono nyinaa ho aa wɔayɛ no sɛ ɛnyɛ sɛ anyinam wɔase ano de rebɛkum
dane wo ho koraa kɔ nifa dane w ano kɔ benkum baabiara a wɔahyɛ sɛ w ani nkyerɛ
na me nso mɛbɔ me nsam na mama m anibereɛ ano adwo me awurade na maka
na awurade asɛm baa me nkyɛn sɛ
na wo onipa ba sensan akwan mmienu fa na babel hene nkrantɛ mfa so mmra ma ne mmienu nyinaa mfiri asase korɔ so na kurukyire akyerɛkyerɛkwan bi nkuro nkwanta na kurukyire no
siesie ɔkwan a nkrantɛ no mfa so mmra amonfoɔ kuro raba ne yuda kuro a ɛwɔ yerusalem a ɛyɛ den no mu
na babel hene gyina tempɔn nkwanta so akwan mmienu no ti sɛ wɔnhyɛ nkɔm mma no ɔwoso agyan bisa abusua honi adeɛ hwɛ mmerɛboɔ mu
nkɔmhyɛ a ɛba ne nifa mu ne yerusalem sɛ wɔnsisi adwennini a ɛdwiri ɔfasuo mmue ano okum mu sɛ wɔnsisi adwennini a wɔde bɛdwiri aponkɛseɛ ngu epie nsisi ntua aban
na ɛbɛyɛ wɔn sɛ nkɔntorɔ wɔ wɔn ani so wɔanka ntankɛseɛ nanso ɔno deɛ ɔkae wɔn amumuyɛ sɛ wɔnkyere wɔn
ɛno nti sɛ awurade nyankopɔn seɛ nie ɛsiane sɛ momma wɔkae mo amumuyɛ ma mo mmarato da adie na wɔhunu mo bɔne mo nneyɛɛ nyinaa mu nti na ɛsiane sɛ wɔkae mo nti wɔde nsa bɛkyere mo
na wo ɔbɔnefoɔ a woatɔ israel berempɔn a ne da aduro awieeɛ amumuyɛ berɛ mu no
sɛ awurade nyankopɔn seɛ nie yi abotire no na tu ahemmotire no nnoɔma nnkɔ so ara nyɛ saa ara daa ma deɛ abrɛ ase so na brɛ deɛ ama ne ho soɔ no ase
nnaneani nnaneani nnaneani na mɛdane no na yei nso rentena hɔ de bɛkɔ akɔsi sɛ deɛ atemmuo wɔ no no ɛbɛba ama no
na wo onipa ba hyɛ nkɔm sɛ sɛ awurade nyankopɔn se amonfoɔ ne wɔn ahohorabɔ no ho nie na ka sɛ nkrantɛ nkrantɛ a wɔtwe rebɛkum wɔapɔ ho sɛ ɛnni nam sɛ ɛnyɛ nyinamnyinam
ɛberɛ a wɔhunu adehuhuo ma woɔ na wɔrehyɛ wo nkɔntorɔ no wɔde wo bɛto abɔnefoɔ atɔfoɔ a wɔn da aduro awieeɛ amumuyɛ berɛ mu no kɔn ho
fa wo nkrantɛ sane hyɛ ne bɔha mu faako a wɔbɔɔ woɔ no w awoɔ asase so na mɛbu wo atɛn
na mɛhwie m abufuhyeɛ agu wo so mɛfite m anibereɛ gya no mu atia wo na mɛyi wo ahyɛ mmarima atirimuɔdenfoɔ a wɔnim sɛeɛ ho nyansa no nsa
wobɛdane ogya mmabowa ama wo mogya agu asase no mfimfini wɔrenkae wo bio na me awurade na maka
na awurade asɛm baa me nkyɛn sɛ
na wo onipa ba wobɛbu kuro a mogya ayɛ mu ma no atɛn ɛnneɛ ma no nhunu n akyiwadeɛ nyinaa
na ka sɛ sɛ awurade nyankopɔn seɛ nie kuro a ɛhwie mogya gu wɔ mu sɛ ne berɛ mmra na ɛyɛ abosonhuhuo fa de gu ne ho fi
wo mogya a wohwie guiɛ no mu na wodi so na w abosonhuhuo a woyɛeɛ no na wode agu wo ho fi na woama wo nna abɛn na woaduru wo mfeɛ awieeɛ ɛno nti mede wo ayɛ ahohoradeɛ ama amanaman ne fɛdie ama nsase nyinaa
wɔn a wɔbɛn woɔ ne wɔn a wɔwɔ akyiri di wo ho fɛw sɛ deɛ ne din ho agu fi na ne sakasakayɛ dɔɔso
hwɛ israel aberempɔn a wɔwɔ mo mu no wɔn mu biara pɛ sɛ ɔhwie mogya gu sɛdeɛ ne tumi teɛ
wo mu na wɔbɔ agya ne ɛna adapaa wo mu na wɔdi ahɔhoɔ amim wɔhom wo mu agyanka ne okunafoɔ soɔ
wobu m akronkronneɛ animtia na wogu me home nna ho fi
nkontompofoɔ wɔ wo mu sɛ wɔbɛhwie mogya aguo na mmepɔ so na wɔbɛhwie mogya aguo na mmepɔ so na wɔdidie wɔ wo mu na ahohoradeɛ na wɔyɛ no wo mfimfini
wo mu na wɔyi agya adagya so wo mu na wɔkɔ deɛ asakyima ama ne ho akum no ho
na obi ne ne yɔnko yere yɛ akyiwadeɛ na obi gu n ase baa ho fi aniwudeɛ mu wo mu na obi to ne nuabaa n agya ba mmɔnaa
wo mu na wɔgyegye adanmudeɛ sɛ wɔbɛhwie mogya aguo wogyegye mfɛmtomu ne nsiho na wode apempensie fa wo yɔnko so na me deɛ wo werɛ afiri me awurade nyankopɔn asɛm nie
na hwɛ mebɔ me nsamu w aniberebereɛ mfasoɔ a wonya ne wo mogya a ɛwɔ wo mu no ho
w akoma bɛtumi adi anaasɛ wo nsam bɛyɛ den nna a me ne wo bɛdie no me awurade na maka na mɛyɛ
na mɛbɔ wo apete amanaman mu na mapansam wo nsase so na mɛhye wo fi no koraa afiri wo ho
na wo ho bɛgu fi amanaman anim na woahunu sɛ mene awurade
na awurade asɛm baa me nkyɛn sɛ
onipa ba israel fie ayɛ me dwetɛ fi wɔn nyinaa yɛ me fononoo mu kɔbere mfrafraeɛ ne sanya ne dadeɛ ne sumpii wɔayɛ dwetɛ bini
ɛno nti sei na awurade nyankopɔn seɛ ɛsiane sɛ mo nyinaa adanedane dwetɛ fi nti hwɛ mereboa mo ano ahyia yerusalem
sɛdeɛ wɔboa dwetɛ kɔbere mfrafraeɛ dadeɛ sumpii ne sanya ano fononoo mu fite ɛho gya mu ma no nane no saa ara na mɛboa mo ano m abufuo ne m anibereɛ mu na mede mo ahyɛ mu anane mo
na maka mo abom na masɔ mo ho gya m anibereɛ mu na moanane wɔ mu
sɛ dwetɛ nane fononoo mu no saa ara na mobɛnane mu na moahunu sɛ mene awurade a mahwie m abufuhyeɛ agu mo soɔ no
na awurade asɛm baa me nkyɛn sɛ
onipa ba ka kyerɛ no sɛ woyɛ asase a wɔntee ho na wɔmmma osuo ntɔ so abohuro da mu
n adiyifoɔ atirisopam wɔ so wɔte sɛ gyata a ɔbobom tete ne hanam wɔdi onipa nam wɔfa ahonyadeɛ ne aboɔdenneɛ wɔma emu akunafoɔ dɔɔso
n asɔfoɔ bu me mmara so na wɔgu m akronkronneɛ ho fi wɔmma no nsono akronkronneɛ ne adeɛ a ɛnyɛ akronkronneɛ na wɔnkyerɛ adeɛ a ɛho nteɛ ne deɛ ɛho teɛ no ntam nsonsonoeɛ na wɔbu wɔn ani gu me home nna so na wɔgu me ho fi wɔ wɔn mu
ne mmapɔmma a wɔwɔ soɔ no te sɛ mpataku a wɔtete hanam sɛ wɔbɛhwie mogya aguo na wɔasɛe akra deɛ ɛbɛyɛ na wɔanya mfasoɔ bɔne adie
na n adiyifoɔ sra hyire ma wɔn wɔhunu adehuhuo na wɔhyɛ wɔn nkɔntorɔ wɔka sɛ sei na awurade seɛ nanso na awurade nkasae
asase no so nkurɔfoɔ di amim na wɔsi apempem na wɔhom mmɔborɔni ne ohiani so na wɔsi ɔhɔhoɔ apempem a ɛntene koraa
na mehwehwɛɛ wɔn mu bi a ɔbɛgye ban anaasɛ ɔbɛgyina tokuro mu m anim ama asase no na mansɛe no nanso manhunu obiara
enti mɛhwie m abufuhyeɛ agu wɔn so na madwerɛ wɔn anibereɛ gya no mu na mede wɔn abrabɔ abua wɔn atifi awurade nyankopɔn asɛm nie
na awurade asɛm baa me nkyɛn sɛ
onipa ba mmaa baanu ɛna baako mmammaa wɔ hɔ
na wɔbobɔɔ adwaman misraim wɔn mmabaaberɛ mu na wɔbobɔɔ adwaman no ɛhɔ na wɔmiaa wɔn nufo na ɛhɔ na wɔkekaa wɔn mmabaaberɛ mu mpokua
na ɔpanin no ne ohola ɔne ne nuabaa oholiba wɔbɛyɛɛ me dea na wɔwowoo mmammarima ne mmammaa ohola din no gyina hɔ ma samaria na oholiba din no gyina hɔ ma yerusalem
na m akyi ohola bɔɔ adwaman na n ani beree n adɔfoɔ asiriafoɔ a wɔba bɛpinkyɛɛ no no ho
wɔhyehyɛ bibitoma ntadeɛ amradofoɔ ne mmakoma mmeranteɛ a wɔn ho yɛ fɛ nko ara wɔtete nteaseɛnam mu ne apɔnkɔ so
na ɔde n adwamammɔ kɔɔ wɔn so asiriafoɔ a wɔasa mu ayi wɔn no nyinaa na ɔde wɔn a ne kɔn dɔ wɔn nyinaa wɔn abosom nyinaa guu ne ho fi
nanso n adwamammɔ a ɔde firi misraim no wannyae ɛfiri sɛ wɔne no dae ne mmabaaberɛ mu na wɔkekaa ne mmabaaberɛ mu mpokua na wɔhwiee wɔn adwamammɔ guu ne so
ɛno nti mayi no ahyɛ n adɔfo nsa asiriafoɔ a n ani beree wɔn no nsa
wɔn na wɔyii n adagya soɔ wɔfaa ne mmabanin ne ne mmammaa na ɔno ara nso wɔde nkrantɛ kumm no na ɔyɛɛ ɔnokwa maa mmaa na wɔyɛɛ no n atemmudeɛ
na ne nua oholiba hunui nanso ɔmaa n ani beree bere bɔne senee ɔno na ɔmaa n adwamammɔ senee ne nua no deɛ
n ani beree asiriafoɔ amradofoɔ ne mmakoma a wɔba bɛpinkyɛɛ no no wɔhyehyɛ ntadeɛ twom wɔtete nteaseɛnam mu ne apɔnkɔ so mmeranteɛ a wɔn ho yɛ fɛ ara nko
na mehunuu sɛ wagu ne ho fi wɔn baanu no nam ɔkwan korɔ so
na ɔmaa n adwamammɔ kɔɔ so na ɔhunuu mmarima a wɔakurukyire wɔn ɔfasuo ho kaldeafoɔ mfonini a wɔde adukɔkɔɔ akurukyire
wɔde abɔsoɔ abobɔ wɔn asene de abotire atentene abobɔ wɔn ti sɛ babelfoɔ a wɔn awoɔ asase ne kaldea no teɛ no
ɛnna ɔde n ani hwɛeɛ no n ani beree wɔn na ɔsomaa abɔfoɔ maa wɔkɔɔ wɔn nkyɛn kaldea
na babelfoɔ baa ne nkyɛn ne no bɛdae ɔdɔ mpa so na wɔde wɔn adwamammɔ guu ne ho fi na ɔde wɔn guu ne ho fi no ɔtee ne kra firii wɔn ho
na ɔyii n adwamammɔ adie na ɔyii n adagya soɔ no ɛnna me kra tee ne ho firii ne ho sɛdeɛ me kra tee ne ho firii ne nua no ho no
na ɔmaa n adwamammɔ no dɔɔso ara de kaee ne mmabaaberɛ mu nna a ɔbɔɔ adwaman misraim asase soɔ no
na n ani beree wɔn mpenafoɔ a wɔn mmarima te sɛ mfunumu deɛ na wɔn ahobaa te sɛ apɔnkɔ deɛ no
na wo kɔn dɔɔ wo mmabaaberɛ mu aniwudeɛ berɛ a wo mpokua nti misraim miamiaa wo nufo no
ɛno nti oholiba sɛ awurade nyankopɔn seɛ nie hwɛ merehwanyan w adɔfo atia wo wɔn a wo kra ate ne ho afiri wɔn ho no na mahyia wɔn afiri mmaa nyinaa aba wo so
babelfoɔ ne kaldeafoɔ nyinaa pekodfoɔ soafoɔ ne kaldeafoɔ ne asiriafoɔ a wɔka wɔn ho nyinaa mmeranteɛ a wɔn ho yɛ fɛ amradofoɔ ne mmakoma nyinaa nnɔmkunini ne wɔn a wɔwɔ din apɔnkɔsotefoɔ ara nko
na wɔde akodeɛ ne nteaseɛnam ne nkyimiiɛ ne aman asafo bɛba wo so ahokatadeɛ ne ɛkyɛm ne dadeɛ kyɛ na wɔde bɛka wo ahyɛ mu ahyia na mede atemmuo bɛsi wɔn anim na wɔabu wo atɛn wɔn atemmuo so
na mede me ninkuntwe bɛsa wo na wɔne wo adi no anibereɛ so wɔbɛtwitwa wo hwene ne w aso na wo mu nkaeɛ bɛtotɔ nkrantɛ ano wɔn na wɔbɛfa wo mmabanin ne wo mmammaa akorɔ na wɔde ogya ahye w adeɛ a ɛbɛka akyire
na wɔbɛworɔ wo ho ntadeɛ na wɔatase wo nnwinneɛ afɛfɛ no
na mɛma wo aniwudeɛ to atwa afiri wo ho ne w adwamammɔ a ɛfiri misraim asase soɔ no na woamma w ani so ankyerɛ wɔn na woankae misraim bio
na sei na awurade nyankopɔn seɛ hwɛ mede wo bɛhyɛ wɔn a wotane wɔn no nsa ne wɔn a wo kra ate ne ho afiri wɔn ho no nsa
na wɔne wo adi no wɔ ɔtane so na wɔafa deɛ wobrɛ nyaeɛ no na wɔagya wo adagya ne kwaterekwa mu na wɔayi w adwamammɔ adagya so ne w aniwudeɛ ne w adwamammɔ deɛ nyinaa so
wɔbɛyɛ wo yei w adwamammɔ a wode dii amanaman no akyire no nti sɛ wode wɔn abosonhuhuo agu wo ho fi
wo nuabaa no kwan so na wonam enti mede ne kuruwa bɛhyɛ wo nsa
sɛ awurade nyankopɔn seɛ nie wo nuabaa kuruwa a emu dɔ na emu trɛ no na wobɛnom mu dodoɔ a ɛbɛtumi afa no bɛdane asereseredeɛ ne fɛdie
nsaborɔ ne awerɛhoɔ ahodwire ne ahoyera kuruwa wo nuabaa samaria kuruwa no bɛyɛ wo ma
na wobɛnom na wobɛfefe mu na wobɛwe ne ferɛ na wobɛsunsuane wo nufo mu na me na maka awurade nyankopɔn asɛm nie
ɛno nti sɛ awurade nyankopɔn seɛ nie ɛsiane sɛ wo werɛ afiri me na woato me atwene w akyire nti wo nso soa w aniwudeɛ ne w adwamammɔdeɛ no
na awurade ka kyerɛɛ me sɛ onipa ba wobɛbu ohola ne oholiba atɛn ɛnneɛ kyerɛ wɔn wɔn akyiwadeɛ
sɛ wɔasɛe awadeɛ na mogya wɔ wɔn nsamu na wɔn abosonhuhuo na wɔde asɛe awadeɛ na wɔn mma a wɔwo maa me no nso wɔama wɔafa ogya mu ama wɔn abosom ama wɔadi
bio yei na wɔayɛ me wɔagu me kronkronbea ho fi da no ara na me home nna nso wɔagu ho fi
na wɔkunkum wɔn mma ma wɔn abosonhuhuo a wɔba me kronkronbea da no ara bɛgu ho fi na hwɛ saa na wɔayɛ no me fie no mu
na mpo wɔsoma maa wɔkɔhyiaa mmarima a wɔfiri akyirikyiri bae na wɔsomaa abɔfoɔ maa wɔkɔɔ wɔn nkyɛn na hwɛ wɔbae wɔn na wodwaree wo ho maa wɔn de adubire kekaa w ani na wode ahyehyɛdeɛ hyehyɛɛ wo ho
na wɔtenaa nnaeɛ a anim yɛ duro so na ɛpono a wɔatoɔ si w anim na wode m aduhwan ne me ngo sisii so
na asafo yuu a wɔato wɔn ho mpan wɔ mu na wɔde nsabofoɔ kaa nnipa dodoɔ no ho firi ɛserɛ so baeɛ na wɔde nkapo hyehyɛɛ wɔn nsa na wɔde abotire afɛfɛ bobɔɔ wɔn
ɛnna mekaa sɛ mmarima mmɔ adwaman sɛ ɔno ara sɛ wɔkɔ ne ho a
na wɔkɔɔ ne ho sɛdeɛ wɔkɔ ɔbaa dwamamfoɔ ho na saa na wɔkɔɔ ohola ne oholiba mmaa ahohorafoɔ no ho
na mmarima ateneneefoɔ na wɔde awaresɛefoɔ atemmuo ne mogyakagufoɔ atemmuo bɛbu wɔn atɛn ɛfiri sɛ wɔyɛ awaresɛefoɔ na mogya wɔ wɔn nsamu
na sɛ awurade nyankopɔn seɛ nie mɛma asafo bi atu aba wɔn so na mayi wɔn ama ahodwan ne ɔfom
na asafo no asi wɔn aboɔ na wɔde wɔn nkrantɛ awowɔ wɔn wɔbɛkunkum wɔn mmabanin ne wɔn mmammaa na wɔde ogya ahye wɔn afie
na mɛtwa aniwudeyɛ afiri asase no so na wɔde abɔ mmaa nyinaa kɔkɔ na wɔanyɛ mo ahohoradeɛ no bi
na wɔde mo ahohoradeɛ bɛgu mo so na moasoa mo abosonhuhuo no ho bɔne na moahunu sɛ mene awurade nyankopɔn
na awurade asɛm baa me nkyɛn afe a ɛtɔ so nkron bosome a ɛtɔ so du no da a ɛtɔ so du no sɛ
onipa ba twerɛ da yi din da yi ara babel hene atua yerusalem da yi ara
na bu asowuiɛ fie no bɛ ka kyerɛ wɔn sɛ sɛ awurade nyankopɔn seɛ nie fa ɛsɛn no si so na hwie nsuo nso gu mu
fa ne nankum nso gu mu nankum pa nyinaa srɛ ne basa nnompe a ɛyɛ nyinaa na fa hyɛ mu ma
fa nnwan no mu deɛ ɔyɛ no na fa nnyina hyehyɛ nnompe no ase ma no nhuru yie na ne nnompe nso mmen wɔ mu
ɛno nti sɛ awurade nyankopɔn seɛ nie due mogya kuro ɛsɛn a emu awe nnaakyen a ne nnaakyen mfiri ne mu yiyi mu adeɛ nankum nankum wɔnnyiyi mu
na ne mogya wɔ ne mu waka agu ɔbotan kwawee so wanhwie angu fam na wɔde dɔteɛ akata so
deɛ ɛbɛyɛ na ahwanyan anibereɛ na ama aweredie aba nti na memaa ne mogya guu ɔbotan pataa soɔ a wɔankata soɔ yi
saa nti sɛ awurade nyankopɔn seɛ nie due mogyahwiegu kuro me nso mɛma aseɛ mmaboa adɔɔso
ma nnyina nnɔɔso ma ogya no nnɛre ma nam no nhono nu mu ma no mpi na nnompe no nhye
na fa ɛsɛn no mpan si nsramma no so deɛ ɛbɛyɛ na ne kɔbere adɔ ayɛ kɔɔ na emu fi no anane na ne nnaakyen asa
brɛ ara na mabrɛ agu ɛfiri sɛ ogya rentumi nhye ne nnaakyen pii no mfiri ne ho nkɔ
wo fi mu wɔ abusudeɛ sɛ matwi wo ho na amfire nti wo ho rente mfiri wo fi no mu bio de bɛkɔ akɔsi sɛ mɛma m abufuhyeɛ ano adwo wo soɔ
me awurade na maka ɛbɛba na mɛyɛ merennyae na merennodo ho na merennu me ho sɛdeɛ w akwan teɛ ne sɛdeɛ wo nneyɛɛ teɛ no saa ara na wɔbɛbu wo atɛn awurade nyankopɔn asɛm nie
na awurade asɛm baa me nkyɛn sɛ
onipa ba hwɛ merebɛbɔ wo de ayi w ani adeɛ a ɛpɛ no afiri wo ho na ntwa adwo nsu na mma wo nisuo nkyi
gu ahome komm nni owufoɔ ho abooboo fa w abɔtire bɔ wo ti na fa wo mpaboa hyɛ wo nan na nkata w ano na nni nnipa aduane
na mekasa kyerɛɛ ɔman no anɔpa na me yere wuu anwummerɛ na anɔpa meyɛɛ sɛdeɛ ɔhyɛɛ me no
na nkurɔfoɔ no ka kyerɛɛ me sɛ worenkyerɛ yɛn adekodeɛ a yeinom a woreyɛ yi kyerɛ wɔ yɛn ho anaa
na meka kyerɛɛ wɔn sɛ awurade asɛm baa me nkyɛn sɛ
kasa kyerɛ israel fie sɛ sɛ awurade nyankopɔn seɛ nie hwɛ meregu me kronkronbea ho fi mo ahoɔden ahokyerɛ no mo ani adeɛ a ɛpɛ ne mo kra adeɛ a ɛdɔ no na mo mmabanin ne mo mmammaa nkaeɛ no bɛtotɔ nkrantɛ ano
na mobɛyɛ sɛdeɛ mayɛ yi morenkata mo ano na morenni nnipa aduane
na mo abotire bɛbobɔ mo ti na mo mpaboa ahyehyɛ mo nan morentwa adwo na morensu na mode awerɛhoɔ bɛhunu amane wɔ mo amumuyɛ mu na moasisi apini akyerɛkyerɛ mo ho
na hesekiel ayɛ mo nsɛnkyerɛnneɛ sɛdeɛ wayɛ yi nyinaa mobɛyɛ no berɛ a ɛbɛba mu no na moahunu sɛ mene awurade nyankopɔn
na wo onipa ba ɛda no ara a mɛgye wɔn nsam ahoɔden wɔn ahyehyɛdeɛ ho ahosɛpɛ wɔn ani adeɛ a ɛpɛ ne wɔn kra adeɛ a ɛpɛ wɔn mmabanin ne wɔn mmammaa no
da no ara na deɛ wafiri mu afire bi bɛba wo nkyɛn abɛma w aso ateɛ
ɛda no ara na wo ne deɛ wafiri mu afire no ano bɛbue na wobɛkasa na worentɔre mum bio na wobɛyɛ wɔn nsɛnkyerɛnneɛ na wɔahunu sɛ mene awurade
na awurade asɛm baa me nkyɛn sɛ
onipa ba yi w ani kyerɛ amonfoɔ na hyɛ nkɔm tia wɔn
na ka kyerɛ amonfoɔ no sɛ montie awurade nyankopɔn asɛm sɛ awurade nyankopɔn seɛ nie ɛsiane sɛ moka sɛ wiɛ sɛ me kronkronbea ho agu fi ne israel asase ho sɛ ayɛ afo ne yuda fie ho nso sɛ wɔkɔ tukorɔ mu nti
hwɛ mereyi wo ama apueeɛfoɔ sɛ wɔmfa wo nni na wɔnkyere wɔn nsraban wo mu na wɔnsisi wɔn tenabea wo mu wɔn na wɔbɛdi w aba na wɔn ara anom wo nufosuo
na mede raba bɛyɛ yoma adan na amonfoɔ asase ayɛ nnwan butubea na moahunu sɛ mene awurade
na sɛ awurade nyankopɔn seɛ nie ɛsiane sɛ woabɔ wo nsamu na wode wo nan apempem fam na w ahantan nyinaa mu woama w akoma atɔ wo yam atia israel asase nti
hwɛ meretene me nsa atia wo na mede wo ayɛ amanaman asadeɛ na matwa wo afiri aman mu na asɛe wo afiri aman mu na madwerɛ wo na woahunu sɛ mene awurade
sɛ awurade nyankopɔn seɛ nie ɛsiane sɛ moab ne seir ka sɛ hwɛ yuda fie ayɛ sɛ amanaman nyinaa nti
hwɛ merebue moab nkyɛn mu afiri nkuro no so nkuro a ɛdeda n ahyeɛ so ho asase a ɛyɛ no bet yesimot baal meon de kɔka kiriataim
mede mama apueeɛ mma apae amonfoɔ deɛ no so na mama wɔafa adi wɔn so deɛ ɛbɛyɛ na wɔankae amonfoɔ bio aman mu
na mɛyɛ moab mu atemmudeɛ na wɔahunu sɛ mene awurade
sɛ awurade nyankopɔn seɛ nie ɛsiane sɛ edom atɔ yuda fie so were na wɔadi so pa ara na wanhunu wɔn mmɔbɔ nti
sɛ awurade nyankopɔn seɛ nie mɛtene me nsa atia edom na matwitwa emu nnipa ne afieboa na mayɛ no afo afiri teman na wɔatotɔ nkrantɛ ano akɔduru dedan
na mede me man israel nsa bɛwie m aweretɔ edom so na wɔne edom adi no m abufuo ne m anibereɛ so na wɔahunu m aweretɔ awurade nyankopɔn asɛm nie
sɛ awurade nyankopɔn seɛ nie ɛsiane sɛ filistifoɔ atɔ ne so were na wɔde abufuo kɛseɛ atɔ wɔn so were sɛ wɔde daa ɔtane bɛsɛe wɔn no nti
sɛ awurade nyankopɔn seɛ nie hwɛ meretene me nsa atia filistifoɔ na matwa keretifoɔ no na masɛe deɛ aka mpoano no
na mede abufuhyeɛ kɛse bɛtɔ wɔn so were na me were a mɛtɔ wɔn soɔ no mu wɔahunu sɛ mene awurade
na afe a ɛtɔ so dubaako bosome no da a ɛdi kan no awurade asɛm baa me nkyɛn sɛ
onipa ba ɛsiane sɛ tiro ka wɔ yerusalem ho sɛ wiɛ wɔabubu aman no pono no ɛbɛdane aba me nkyɛn mɛyɛ ma ɛno ayɛ amamfo nti
sɛ awurade nyankopɔn seɛ nie hwɛ mene wo anya tiro na mede amanaman bebree bɛba wo so sɛdeɛ ɛpo de n asorɔkyeɛ ba no
na wɔabɛsɛe tiro afasuo na wɔabubu n aban atentene no na mɛpra ne dɔteɛ afiri mu na mayɛ no ɔbotan kwawee
ɛbɛyɛ asau hatabea wɔ ɛpo mu na me na maka awurade nyankopɔn asɛm nie na ɛbɛyɛ amanaman asadeɛ
na ne mmammaa a wɔwɔ asase soɔ no wɔde nkrantɛ bɛkunkum wɔn na wɔahunu sɛ mene awurade
na sɛ awurade nyankopɔn seɛ nie hwɛ mede babelhene nebukadnessar ahene mu hene no mefiri atifi fam ne apɔnkɔ ne nteaseɛnam ne apɔnkɔsotefoɔ ne asafo ne dɔm bebree mereba tiro so
wo mmammaa a ɛdeda asase soɔ no ɔde nkrantɛ bɛkum wɔn na wasi wo ho aban na wato wo ho pie na wama ɛkyɛm so ahyia wo
na ɔde ne dwirie adeɛ asisi w afasuo ho na ɔde n akodeɛ adwiri w aban atentene
n apɔnkɔ dodoɔ nan ase mfuturo bɛkata wo so apɔnkɔsotefoɔ nkyimiiɛ ne nteaseɛnam gyegyeegye nti w afasuo bɛwosowosoɔ berɛ a ɔrefa w aponkɛseɛ mu aba mu sɛ wɔreba kuro a wɔabu mu afa no mu
ɔde n apɔnkɔ ntɔte bɛtiatia wo mmorɔno nyinaa so ɔde nkrantɛ bɛkunkum wo nkurɔfoɔ na ɔbɛsum w ahoɔden adum no agu fam
na wɔde w ahonyadeɛ bɛyɛ asadeɛ na wɔafomfom w adwadeɛ na wɔadwiri w afasuo na wɔasɛe w anigyeɛ afie na wɔatoto w aboɔ ne wo nnua ne wo dɔteɛ agu nsuo mu
na mɛma wo dwontoɔ hooyɛ agyae na w asankuo nne nso wɔrente bio
na mɛyɛ wo ɔbotan kwawee wobɛdane asau hatabea wɔrenkyekyere wo bio na me awurade na maka awurade nyankopɔn asɛm nie
sɛ awurade nyankopɔn ka kyerɛɛ tiro nie ɛnyɛ w ahweaseɛ huuyɛ w atɔfoɔ apenepene kum a wɔkunkumm wɔ wo mu nti na nsupɔ bɛwosowosoɔ
na ɛpo so aberempɔn nyinaa refiri wɔn adwa so asianesiane na wɔayiyi wɔn ngusoɔ na wɔaworɔworɔ wɔn nkyeremu atadeɛ na wɔafira ahopopoɔ atenatena fam na wɔn ho apopo berɛ nyinaa mu na wo nti wɔn ho adwiri wɔn
na wɔbɛtwa wo ho kwadwom aka akyerɛ wo sɛ ei sɛdeɛ woasɛe nie wo a ɛpo mufoɔ bɛtenaa wo mu kuro a wɔkamfo a ɛyɛ den wɔ po mu ɛno ne emufoɔ a wɔma wɔn ho hu ba emufoɔ nyinaa soɔ no
afei nsupɔ ho bɛpopo w ahweaseɛ da no na nsupɔ a ɛwɔ po mu no akoma atu w awieeɛ ho
na sɛ awurade nyankopɔn seɛ nie sɛ meyɛ wo nkurofo sɛ nkuro a wɔntena mu bio sɛ mede ebunu meba wo so ma nsuo kɛseɛ bebree wo so a
mede wo bɛsiane aka wɔn a ɛfiri tete nteredee wɔasiane kɔ amena mu no ho akɔ nkurɔfoɔ no nkyɛn na mama woatena famfam asase so deɛ ɛhɔ yɛ amamfo firi tete nteredee no wɔn a wɔsiane kɔ amena mu no nkyɛn deɛ ɛbɛyɛ na wɔrentena wo mu bio na mɛyɛ animuonyanneɛ ateasefoɔ asase so
adeɛ a ɛyɛ hu na mede wo bɛyɛ na worentena hɔ bio na wɔbisa w akyiri kwan a wɔrenhu wo da biara da bio awurade nyankopɔn asɛm nie
na awurade asɛm baa me nkyɛn sɛ
afei wo onipa ba twa tiro ho kwadwom
na ka kyerɛ tiro sɛ wo a wote ɛpo aboboano aman batani a wokɔ nsupɔ bebree soɔ sɛ awurade nyankopɔn seɛ nie tiro wo deɛ woka sɛ me na me ho wie fɛ yɛ
w ahyeɛ wɔ po mfimfini w abantofoɔ awie wo fɛ yɛ
senir pepeaa na wɔde pempam w ahyɛn afasuo lebanon ntweneduro na wɔfa de yɛɛ w ahyɛn mu nnua
basan adum na wɔde yɛɛ w atabono wɔyɛɛ no asonse mango a ɛhyehyɛ kwabɔhorɔ nnua a ɛfiri kipro mpoano mu mu
nwera a wɔakyere mu a ɛfiri misraim yɛ wo mframatoma a ɛyɛɛ wo frankaa bibitoma ne ntoma a ɛberedum a ɛfiri elisa mpoano mu yɛ wo nkatasoɔ
sidonfoɔ ne arwadfoɔ yɛɛ w aharefoɔ w anyansafoɔ wɔ wo tiro no ara mu wɔne w ahyɛn kwankyerɛfoɔ
gebal mpanimfoɔ ne emu anyansafoɔ nso wɔ wo mu repempam w agoago ɛpo so ahyɛn nyinaa ne wɔn hyɛn mufoɔ wɔ wo mu di w adwadeɛ ho nsesadwa
persia ne lidia ne put wɔ wo dɔm mu yɛ w akofoɔ wɔde kyɛm ne dadeɛ kyɛ sensɛne wo mu wɔn na wɔmaa w anim baa nyam
arwadfoɔ ne wo dɔm wɔ w afasuo so hyia na gamadfoɔ wɔ w aban atentene mu wɔde wɔn akyɛm sensɛne w afasuo ho hyia wɔn na wɔmaa w ahoɔfɛ wiee yie yɛ
tarsis ne w adamfo w adeɛ nyinaa dodoɔ nti dwetɛ dadeɛ sanya ne sumpii na wɔde bɛsesa wo hɔ adeɛ
yawan tubal ne mesek ne wo di dwa nnipa ne kɔbere mfrafraeɛ adeɛ na wɔde gye w adwadeɛ
bet togarma fie na wɔfiri de apɔnkɔ ne ɔko mu apɔnkɔ ne mfunumupɔnkɔ ba de bɛsesa wo hɔ adeɛ
dedan mma ne wo di dwa mpoano aman bebree so na wo nsa ano adwadeɛ korɔ asonse amuamu ne duaboɔ nnua na wɔde bɛtua wo ka
siria ne wo di dwa w adeɛ a woyɛeɛ no dodoɔ nti nsrammaboɔ ntoma a ɛberedum ne nkyeremu ne nwera pa ne bota ne nnenkyenema na wɔde bɛsesa wo hɔ adeɛ
yuda ne israel asase ne wo di dwa minit ayuo atokoɔ hebri no nkyerɛaseɛ no mu nna hɔ papa ɛwoɔ ngo ne aneneduhwam na wɔde gye w adwadeɛ
damasko ne wo di dwa w adeɛ a woyɛeɛ no dodoɔ so ahodeɛ nyinaa dodoɔ nti wɔde helbon bobesa ne nnwan nwi fitaa ba
wedan ne yewan firi usal bɛne wo di nsesadwa dadeɛ a wɔabɔ bɛwewonua ne mmetire yɛ wo nsesa adeɛ
dedan de apɔnkɔtoma a wɔtena soɔ ne wo di dwa
arabia ne kedar aberempɔn nyinaa yɛ wo nsa ano adwadifoɔ nnwammaa ne adwennini ne mpapo dwa na wɔne wo die
seba ne rama abatafoɔ ne wo di dwa wɔde nnuhwam nyinaa mu titire ne aboɔden aboɔ nyinaa mu sika ne wo bɛdi nsesadwa
haran ne kane ne eden seba abatafoɔ asur kilmad ne wo di dwa
wɔn na wɔyɛ w abatafoɔ ntoma afɛfɛ mu bibitoma ne nkyeremu ngusoɔ mu ne asaawa a wɔafira ademudeɛ nhoma a wɔafira na wɔakyinkyim wɔde gye wo adwadeɛ
tarsis ahyɛn no ne w akwantufoɔ di w adwadie mu akɔneaba na woayɛ ma na wɔsoaa wo nnesoa pii wɔ ɛpo ahodoɔ no mfimfini
w aharefoɔ no de wo kɔ nsuo bebree so apueeɛ mframa bobɔ wo wɔ ɛpo ahodoɔ no mfimfini
w adeɛ dodoɔ ne w adetɔnneɛ wo nsesa adwadeɛ w ahyɛn mufoɔ ne w ahyɛn kwankyerɛfoɔ wo mu agoago pempamfoɔ ne w adwadeɛ sesafoɔ ne wo mu akofoɔ nyinaa ne w asafo a wɔwɔ wo mu nyinaa bɛmem ɛpo mu w ahweaseɛ da no mu
w ahyɛn kwankyerɛfoɔ nteamu nne ma mpoano asase wosowoso
na wɔn a wɔkurakura atabono nyinaa ahyɛn mufoɔ po ani kwankyerɛfoɔ nyinaa fifiri wɔn ahyɛn mu sianesiane bɛgyinagyina fam
na wo so na wɔmema wɔn nne soɔ na wɔteam yayaaya de dɔteɛ gugu wɔn atifi yantamyantam nso mu
na wɔbobɔ tikwa ma wo firafira ayitoma na wɔde ɔkra awerɛhoɔ ne agyaadwotwirɛ yaya su ma wo
na wɔbɛtwa wo ho kwadwom wɔn adwotwa no mu ato wo ho dwom sɛ hwan na ɔte sɛ tiro a wɔama n asase ayɛ dinn ɛpo mu yi
w adwadeɛ firi po nyinaa mu baeɛ no wode maa aman bebree mee w ahonyadeɛ ne w adwadeɛ dodoɔ na wode maa asase so ahemfo nyaa wɔn ho
afei a wɔabobɔ wo afiri ɛpo ani de wo ahyɛ nsu donkodonko mu yi w adwadeɛ ne w asafo a ɛwɔ wo mu no nyinaa atotɔ
nsuano aman nyinaa wo nti wɔn ho dwiri wɔn na awɔse gu wɔn ahemfo so wɔn anim akusa
aman mu adwadifoɔ bɔ wo so hwerɛma hwee hwee woapatu asɛe na wonni hɔ bio de kɔsi daa
na awurade asɛm baa me nkyɛn sɛ
onipa ba ka kyerɛ tiro man panin sɛ sɛ awurade nyankopɔn seɛ nie ɛsiane sɛ woama wo ho soɔ na wose meyɛ onyame anyamedwa so na meteɛ ɛpo mfimfini nanso woyɛ onipa na wonyɛ onyame na wobu wo ho sɛ onyame
hwɛ woyɛ onyansafoɔ sene daniel anaa ahuntasɛm biara anhunta wo
wo nyansa ne wo nhunumu so na woanya adeɛ afa na woanya sika ne dwetɛ agu w akoradeɛ mu
wo nyansa dodoɔ ne w adwadie na wode ama w ahodeɛ adɔɔso na w adeɛ no nti w akoma ahuhuru
enti sɛ awurade nyankopɔn seɛ nie ɛsiane sɛ woyɛ wo ho sɛ onyame nti
hwɛ mede ananafoɔ mereba wo so amanaman mu aniɛdenfoɔ na wɔabɛtwetwe wɔn nkrantɛ atia wo nyansa ahoɔfɛ no na wɔagu wo hyerɛn ho fi
amena mu na wɔde wo bɛsiane akorɔ na woawu atɔfoɔ wuo ɛpo mfimfini
ka na wobɛka sɛ onyame ne me wɔn a wɔkum woɔ no anim na wo deɛ woyɛ onipa na wonyɛ onyame deɛ ɔhwire wo mu no nsam
momonotofoɔ wuo na wobɛwuo ananafoɔ nsam na me na maka awurade nyankopɔn asɛm nie
na awurade nyankopɔn asɛm baa me nkyɛn sɛ
onipa ba twa tiro hene ho kwadwom na ka kyerɛ no sɛ sɛ awurade nyankopɔn seɛ nie wo deɛ wone abɔdeɛ afɛfɛ mu deɛ ɔyɛ nyansa ahyɛ wo ma w ahoɔfɛ di mu
nyankopɔn turo eden mu na woteɛ aboɔden aboɔ nyinaa yɛ wo nkataho bogyanamboɔ akarateboɔ ne bɔwerɛboɔ sikabereɛboɔ apopobibireboɔ ne ahwehwɛboɔ hoaboɔ nsrammaboɔ ne ahahammonoboɔ ne sika wo mpintin ne bɔmmaa som w anim ɛda a wɔbɔɔ woɔ no na wɔsiesieeɛ
wo ne kerub a wɔasra no a ɔkata soɔ na mede wo mesii hɔ nyankopɔn bepɔ kronkron no so na wowɔ ogya aboɔ ntam na na wonenam
na mfomsoɔ biara nni wo ho firi da a wɔbɔɔ woɔ ara de kɔsii da a wɔhunuu wo mu abusudeɛ no
w adwadie dodoɔ nti na wɔde amimdie hyɛɛ wo mu ma na woyɛɛ bɔne na metoo wo firi nyankopɔn bepɔ so sɛ afideɛ na kerub a ɔbɔ wo ho ban no pamm wo firi ogya aboɔ no ntam
w ahoɔfɛ nti w akoma ahuhuru woasɛe wo nyansa ne wo hyerɛn mato wo atwene fam mede wo ato ahemfo anim sɛ wɔnhwɛ wo
w amumuyɛ dodoɔ so w adwadie abusudeɛ mu woagu w akronkronneɛ ho fi enti mama ogya afiri wo mu na ahye wo na madane wo nso asase so wɔn a wɔhwɛ woɔ nyinaa anim
wɔn a wɔnim woɔ aman nyinaa mu wo ho bɛyɛ wɔn ahodwiri woapatu asɛe na wonni hɔ bio de kɔsi daa
na awurade asɛm baa me nkyɛn sɛ
onipa ba dane w ani kyerɛ sidon na hyɛ ne ho nkɔm
na ka sɛ sɛ awurade nyankopɔn seɛ nie hwɛ me ne wo anya o sidon na mɛnya wo mu animuonyam na sɛ meyɛ ne mu atemmudeɛ na meyi ne mu kronkronyɛ adi a wɔahunu sɛ mene awurade
na merema owuyadeɛ aba ne mu na mogya agu ne mmorɔno so na apirafoɔ atotɔ ne mu nkrantɛ a ɛfiri mmaa nyinaa bɛba ne soɔ no ano na wɔahunu sɛ mene awurade
na kasɛɛ a ɛwɔ onipa ne hwerɛmo a ɛyɛ ya renka hɔ mma israel fie bio mfiri wɔn a wɔatwa wɔn ho ahyia a wɔbu wɔn animtia no nyinaa mu na wɔahunu sɛ mene awurade nyankopɔn
sɛ awurade nyankopɔn seɛ nie sɛ menya boa israel fie ano firi aman a wɔapete wɔn mu no mu a mɛyi me kronkronyɛ adi wɔ wɔn mu amanaman no ani so na wɔbɛtena wɔn asase a mede maa m akoa yakob no so
na wɔbɛtena so dwoodwoo asi adan ayeyɛ bobe nturo na wɔatena ase dwoodwoo ɛfiri sɛ mɛyɛ atemmudeɛ wɔn a wɔatwa wɔn ho ahyia bu wɔn animtia no nyinaa mu na wɔahunu sɛ mene awurade wɔn nyankopɔn
afe a ɛtɔ so du no bosome a ɛtɔ so du no da a ɛtɔ so dummienu no awurade asɛm baa me nkyɛn sɛ
onipa ba dane w ani kyerɛ misraimhene farao na hyɛ nkɔm tia no ne misraim nyinaa
kasa na ka sɛ sɛ awurade nyankopɔn seɛ nie hwɛ me ne wo anya misraimhene farao asuboa kɛseɛ a ɔda n asubɔnten mu a ɔka sɛ m asubɔnten nil wɔ me me ara na meyɛ mefaeɛ
na mede nkɔtɔkorɔ bɛwura w afono mu na mama w asubɔnten mu mpataa afemfam w abena ho na matwe wo afiri w asubɔnten mu aba wo ne w asubɔnten mu mpataa a ɛfemfam w abena ho no nyinaa
na mɛto wo atwene ɛserɛ so wo ne w asubɔnten mu mpataa nyinaa ɛserɛ petee so na wobɛtɔ wɔrentase wo na wɔremmoa wo ano asase so mmoa ne ewiem nnomaa na mede wo bɛyɛ wɔn aduane
na misraimfoɔ nyinaa bɛhunu sɛ mene awurade ɛsiane sɛ wɔyɛ nkyɛnkyɛmma poma ma israel fie
wɔsɔ wo nsa mu a wobuka suane wɔn mmati nyinaa na wɔtwere wo a wobu ma wɔn sisi nyinaa hinhim
ɛno nti sɛ awurade nyankopɔn seɛ nie hwɛ mede nkrantɛ mereba wo so na matwitwa wo mu nnipa ne mmoa
na misraim asase adane afo na ɛso ada mpan na wɔahunu sɛ mene awurade ɛsiane sɛ woka sɛ asubɔntene nil no wɔ me na me ara na meyɛeɛ
enti hwɛ me ne wo ne w asutene ahodoɔ no anya na mɛyɛ misraim asase no afoafo amamfo ne ahodwirideɛ afiri siene abantenten ho akɔsi etiopia hyeɛ so tɔnn
onipa nan remfa so na aboa nan rensi so na wɔrentena so mfirinhyia aduanan
na mɛyɛ misraim asase pasaa nsase a ayɛ pasaa mu na ne nkuro ada mpan wɔ nkuro afoafo mu mfirinhyia aduanan na mɛbɔ misraim apete amanaman mu na mapansam wɔn agu nsase so
na sɛ awurade nyankopɔn seɛ nie mfirinhyia aduanan akyiri no mɛboa misraim ano afiri aman a mabɔ wɔn apete hɔ no mu
na mede misraim nnommum no asane aba na mede wɔn aba patros asase so bio wɔn asase a wɔfiri soɔ no so na wɔayɛ ahennie a abrɛ aseɛ wɔ hɔ
ɛbɛyɛ ahennie mu deɛ abrɛ aseɛ na ɛremma ne ho so bio wɔ amanaman so na mɛma wɔasua na wɔanni amanaman so bio
na israel fie remfa wɔn ho nto wɔn so bio sɛ wɔkae wɔn bɔne a ɛne sɛ wɔhwehwɛɛ mmoa firii wɔn hɔ no na wɔahunu sɛ mene awurade nyankopɔn
na afe a ɛtɔ so aduonu nson no bosome a ɛdi kan no da a ɛdi kan no awurade asɛm baa me nkyɛn sɛ
onipa ba babelhene nebukadnessar maa ne dɔm ko tiaa tiro ɛyɛɛ ɔko kɛseɛ a na ɔhaw ne brɛ pii wɔ mu nanso akatua biara amfiri tiro ammɛka ɔno ne ne dɔm nsa som a ɔsomeeɛ no ho
enti sɛ awurade nyankopɔn seɛ nie hwɛ mede misraim asase merema babelhene nebukadnessar na wasoa n asafo yuu akɔ na wafa n asadeɛ na wafom n afomfadeɛ afa na ayɛ ne dɔm no akatua
n apaadeɛ a ɔsom ho no ano na mede misraim asase bɛma no sɛ n apaadeɛ a ɔsomm ho ɛfiri sɛ wɔyɛ maa me awurade nyankopɔn asɛm nie
ɛda no na mɛma abɛn bi afifiri ama israel fie na wo na mɛma wo kwan na woabue w ano wɔ wɔn mu na wɔahunu sɛ mene awurade
na awurade asɛm baa me nkyɛn sɛ
onipa ba hyɛ nkɔm na ka sɛ sɛ awurade nyankopɔn seɛ nie montwa agyaadwoɔ ao ɛda no
na ɛda no abɛn ɛda no abɛn ama awurade mununkum da ɛbɛyɛ amanaman berɛ
na nkrantɛ bɛba misraim so na nketenkete akuta etiopia ɛberɛ a apirafoɔ retotɔ misraim na wɔrefa emu asafo yuu akorɔ na wɔredwiri ne nnyinasoɔ
etiopia put lidia ne afrafrafoɔ dɔm nyinaa ne kub a wɔne wɔn wɔ apam no nyinaa bɛtotɔ nkrantɛ ano
sɛ awurade seɛ nie wɔn a wɔboa misraim bɛtotɔ na n ahoɔden ahantan no abrɛ ase ɛfiri migdol kɔsi siene wɔbɛtotɔ nkrantɛ ano awurade nyankopɔn asɛm nie
na wɔayɛ pasaa nsase a ayɛ pasaa mu na ne nkuro afra nkuro afoafo mu
na wɔahunu sɛ mene awurade berɛ a mɛsɔ ogya misraim na wɔasɛe n aboafoɔ nyinaa no
ɛda no abɔfoɔ bɛfiri m anim afiri adi ahyɛne mu akɔma etiopiafoɔ wɔn a wɔwɔ hɔ anibiannasoɔ mu no abɔ binim na ehu bɛba wɔn mu sɛ misraim da no na hwɛ ɛreba
sɛ awurade nyankopɔn seɛ nie mede babelhene nebukadnessar nsa bɛtwa misraim asafo yuu no so
ɔno ne ne man a ɛka ne ho no amanaman aniɛdenfoɔ no wɔde wɔn reba abɛsɛe asase no na wɔatwetwe wɔn nkrantɛ atia misraim na wɔde atɔfoɔ ahyɛ asase no ma
na mɛma nil ne nsubɔntene no awewe na matɔn asase no ahyɛ abɔnefoɔ nsa na mede ananafoɔ nsa mayɛ asase no ne ne mayɛ pasaa me awurade na maka
sɛ awurade nyankopɔn seɛ nie mɛsɛe ahoni huhuo no na matwa abosonhuhuo no so afiri memfis na ɔberempɔn renka misraim asase so mma wɔn bio na mɛma ehu aba misraim asase so
na mɛyɛ patros pasaa na masɔ ogya soan na mayɛ atemmudeɛ wɔ tebes
na mahwie m abufuhyeɛ agu pelusium ne misraim aban a ɛyɛ den no so na tebes asafo yuu no matwa so
na mɛto misraim mu gya pelusium bɛhunu ayayadeɛ na wɔde tebes bɛma wɔabu n afasuo afa mu na memfis bɛhunu ahohiahiafoɔ awia
on ne pi beset mmeranteɛ bɛtotɔ nkrantɛ ano na mmaa no akɔ nnommumfa mu
tehafnehes nso ɛda no bɛduru sum sɛ merebubu misraim kɔnnua wɔ hɔ na n ahoɔden ahantan to bɛtwa wɔ ne mu na mununkum bɛkata ne so na ne mmammaa akɔ nnommumfa mu
sei na mɛyɛ atemmudeɛ wɔ misraim na wɔahunu sɛ mene awurade
na afe a ɛtɔ so dubaako bosome a ɛdi kan no da a ɛtɔ so nson no awurade asɛm baa me nkyɛn sɛ
onipa ba misraimhene farao basa no mabu na hwɛ wɔnkyekyeree sɛ wɔresa sɛ wɔde ntomaban rekyekyere so sɛ wɔde rema emu ayɛ den na atumi asɔ nkrantɛ mu
ɛno nti sɛ awurade nyankopɔn seɛ nie hwɛ me ne misraimhene farao anya na merebɛbu n abasa no deɛ ɛyɛ den ne deɛ abuo no na mama nkrantɛ no afiri ne nsa atɔ fam
na mɛbɔ misraimfoɔ apete amanaman mu na mapansam wɔn agu nsase so
na mɛhyɛ babel hene abasa mu den na mede ne nkrantɛ ahyɛ ne nsa na mabubu farao abasa na wapenepene ɔtofoɔ pene n anim
na mɛma babel hene abasa ayɛ den na farao abasa mu ago na wɔahunu sɛ mene awurade na mede me nkrantɛ merehyɛ babel hene nsa na watene no misraim asase so
na mɛbɔ misraim apete amanaman mu na mapansam wɔn agu so na wɔahunu sɛ mene awurade
na afe a ɛtɔ so dubaako no bosome a ɛtɔ so mmiɛnsa no da a ɛdi kan no awurade asɛm baa me nkyɛn sɛ
onipa ba ka kyerɛ misraimhene farao ne n asafo yuu no sɛ wote sɛ hwan wo kɛseyɛ mu
hwɛ asiria te sɛ lebanon so tweneduro ne mman fɛfɛ n ahahan kusuu a ɛma enwunu na ɛkorɔn sorɔnsorɔn a ne ntɛntɛnoa wɔ mununkum ntam
nsuo maa no yɛɛ kɛse ebunu maa no korɔnn ne nsutene sene twaa ne mfuo ho hyiae na ɛde ne nsuka kɔɔ wiram nnua nyinaa ho
enti ɛkorɔn sorɔnsorɔn sene wiram nnua nyinaa ne dubaa ayeyɛ akɛseɛ na ne mman ayeyɛ atentene nsuo dodoɔ a ɛnyaeɛ a ɛpaepae nkorabata no nti
ne mman frɔmfrɔm no mu na ewiem nnomaa nyinaa yeyɛɛ apirebuo na ne mman akɛseɛ no ase na wiram mmoa nyinaa wowoo wɔn mma na n ase nwunu mu na amanaman akɛseɛ nyinaa tenaeɛ
na ne ho yɛ fɛ ne kɛseyɛ mu ne mman tentenyɛ mu ɛfiri sɛ na ne nhini kɔ nsuo bebree ho
ntweneduro a ɛwɔ nyankopɔn turo mu nto no na pepeaa nnua nte sɛ ne mman frɔmfrɔm no na kyɛnkyɛn nte sɛ ne mman akɛseɛ dua biara nni nyankopɔn turo mu a na ɛsɛ no n ahoɔfɛ mu
mede ne mman dodoɔ maa ɛyɛɛ fɛ maa nnua a ɛwɔ nyankopɔn eden turo mu no nyinaa ani beree no
enti sɛ awurade nyankopɔn seɛ nie ɛsiane sɛ ɛwaree ne korɔn mu na ɔyii ne ntɛntɛnoa kɔɔ mununkum mu na n akoma huhuruiɛ n ahantan mu nti
mede no hyɛɛ amanaman tumfoɔ no nsa die na ɔne no diiɛ n abɔnefosɛm nti na metuu no
na ananafoɔ amanaman mu aniɛdenfoɔ too no gui na wɔgyaa no hɔ mmepɔ so ne mmonhwa nyinaa mu na na ne mman guguo na ne mman akɛseɛ no bubui wɔ asase so nsubɔnhwa nyinaa mu na asase so aman nyinaa firii ne nwunu no mu sane kɔe gyaa no hɔ
na dutan a ɛda fam no so na na ewiem nnomaa nyinaa sisie na ne mman akɛseɛ no so na na wiram mmoa nyinaa wɔ
ɛyɛɛ saa na nsuo ho nnua nyinaa mu biara amma ne ho so ne korɔn nti na anyiyi ne ntɛntɛnoa wɔ mununkum mu na wɔn atumfoɔ amma wɔn ho so annyina wɔn ahantan mu wɔn a wɔnom nsuo nyinaa ɛfiri sɛ na wɔde wɔn nyinaa ama owuo akɔ asase ase tɔnn nnipa mma mu akɔ wɔn a wɔsiane kɔ asamando no nkyɛn
sɛ awurade nyankopɔn seɛ nie da a ɔsiane kɔɔ asamando no memaa abooboodie bae ne nti memaa ebunu so katae na mesii ne nsubɔntene ano na wɔsiankaa nsuo bebree no na memaa lebanon firaa ne so birisi tumm na ne nti ewiem nnua nyinaa botoe
n ahweaseɛ gyegyeegye so memaa amanaman wosoe berɛ a mereto no akɔ asamando aka wɔn a wɔsiane kɔ amena mu no ho no na eden nnua nyinaa lebanon adeɛ a wɔayi a ɛyɛ no wɔn a wɔnom nsuo nyinaa bo tɔe asase so
wɔn nso a wɔyɛ ne basa a wɔte n ase nwunu mu amanaman mu no wɔne no siane kɔɔ asamando kɔɔ nkrantɛ ano atɔfoɔ nkyɛn
hwan na wosɛ no saa animuonyam ne kɛseyɛ mu eden nnua mu nanso wɔde wo ne eden nnua no bɛsiane akɔ asase ase momonotofoɔ mu na wobɛda nkrantɛ ano atɔfoɔ nkyɛn farao ne n asafo yuu nyinaa nie awurade nyankopɔn asɛm nie
na afe a ɛtɔ so dummienu no bosome a ɛtɔ so dummienu no da a ɛdi kan no awurade asɛm baa me nkyɛn sɛ
onipa ba twa kwadwom ma misraimhene farao na ka kyerɛ no sɛ amanaman mu gyataburuwa ho na wɔde wo toeɛ nso wo deɛ wotee sɛ ɛpo mu asuboa na wohuri firii wo nsubɔntene no mu na wode wo nan nuu nsuo no mu honoo wɔn nsubɔntene
sɛ awurade nyankopɔn seɛ nie mɛto m asau agu wo so aman bebree asafo mu na wɔde me boa ayi wo aforo aba
na mɛto wo atwene fam na mato wo atwene ɛserɛ so na mama ewiem nnomaa nyinaa abɛsisi wo so na mama asase nyinaa so mmoadoma adi wo nam amee
na mede wo nam bɛto mmepɔ so na mede wo funu ahyɛ mmonhwa ma
na mama asase no anom wo mogya sɛ nsuo akɔduru mmepɔ ho na woahyɛ nsubɔnhwa no mama
na sɛ medum wo sɛ kanea a mɛkata ɔsoro na mama ne nsoromma abiri tumm mede mununkum bɛkata owia ani na ɔsrane renharan
mɛma ɔsoro nkanea a ɛhyerɛn abiri wo so na mama esum aduru w asase so awurade nyankopɔn asɛm nie
na mɛteetee aman bebree akoma berɛ a mɛfa wo dommum akɔ amanaman mu nsase a wonnim soɔ no soɔ
na mɛma wo ho ayɛ aman bebree ahodwiri na wo ho ama awɔse agu wɔn ahemfo so berɛ a mehwinhwim m afena wɔn anim no na wɔn ho bɛpopo berɛ nyinaa mu wɔn nyinaa nkwa nti w ahweaseɛ da no so
na sɛ awurade nyankopɔn seɛ nie babel hene nkrantɛ bɛba wo so
nnɔmmarima nkrantɛ na mede bɛma w asafo yuu no atotɔ amanaman mu aniɛdenfoɔ ne wɔn nyinaa na wɔbɛsɛe misraim ahantan na wɔadwerɛ n asafo yuu no nyinaa
na mɛdwerɛ n afiemmoa nyinaa afiri nsuo akɛseɛ no ho na onipa nan remma no nhono bio na afieboa ntɔte remma no nhono bio
ɛno na mɛma wɔn nsuo ani agyene na mama wɔn nsubɔntene asene sɛ ngo awurade nyankopɔn asɛm nie
ɛberɛ a mɛma misraim asase ayɛ afo na asase no ada ne mayɛ ho mpan no ɛberɛ a mɛkum wɔn a wɔte soɔ no nyinaa no na wɔbɛhunu sɛ mene awurade
kwadwom a wɔde bɛsu no nie amanaman mmammaa de bɛsu no wɔde bɛsu misraim ne n asafo yuu nyinaa awurade asɛm nie
na afe a ɛtɔ so dummienu no bosome a ɛdi kan no ara da a ɛtɔ so dunum no awurade asɛm baa me nkyɛn sɛ
onipa ba twa misraim asafo yuu so adwo na ma wɔne amanaman atumfoɔ mmammaa nsiane nkɔ famfam asase so nka wɔn a wɔsiane kɔ amena mu no ho
hwan na wosene no ahoɔfɛ siane na da momonotofoɔ nkyɛn
nkrantɛ ano atɔfoɔ mu na wɔbɛtotɔ wɔde no ama nkrantɛ montwe ɔno ne n asafo yuu nyinaa nkɔ
nnɔmmarima mu atumfoɔ ne wɔn aboafoɔ firi asamando ka kyerɛ no sɛ momonotofoɔ a wɔde nkrantɛ akunkum wɔn no asiane deda hɔ
ɛhɔ na asiria ne n asafo nyinaa wɔ wɔn adamena atwa ne ho ahyia wɔahwire wɔn nyinaa mu wɔatotɔ nkrantɛ ano
wɔabɔ ne da wɔ amena mu tɔnn na n asafo atwa ne damena ho ahyia wɔahwire wɔn nyinaa mu wɔatotɔ nkrantɛ ano wɔn a wɔyii nnipa hu ateasefoɔ asase soɔ no
ɛhɔ na elam ne n asafo yuu nyinaa wɔ wɔn adamena atwa ne ho ahyia wɔahwire wɔn nyinaa mu wɔatotɔ nkrantɛ ano momonotofoɔ a wɔsiane kɔɔ asase ase tɔnn a wɔyii nnipa hu ateasefoɔ asase soɔ no na wɔne wɔn a wɔsiane kɔ amena mu no asoa wɔn ahohora
atɔfoɔ mu na wɔato no mpa n asafo yuu no nyinaa mu wɔn adamena atwa ne ho ahyia wɔn nyinaa yɛ momonotofoɔ na wɔakunkum wɔn nkrantɛ ano wɔn ho hu kaa nnipa ateasefoɔ asase soɔ nti wɔne wɔn a wɔsiane kɔ amena mu no asoa wɔn ahohora wɔde no ato atɔfoɔ mu
ɛhɔ na mesek tubal ne wɔn asafo yuu no nyinaa wɔ wɔn adamena atwa ne ho ahyia wɔn nyinaa yɛ momonotofoɔ wɔakunkum wɔn nkrantɛ ano ɛfiri sɛ wɔmaa wɔn ho hu kaa nnipa ateasefoɔ asase so
na wɔrenneda momonotofoɔ mu nnɔmmarima a wɔatotɔ na wɔde wɔn akodeɛ asiane kɔ asamando na wɔdeda wɔn nkrantɛ soɔ na wɔn amumuyɛdeɛ aba wɔn nnompe so ɛfiri sɛ wɔn ho yɛɛ nnɔmmarima hu ateasefoɔ asase so
na wo nso wɔbɛbubu wo momonotofoɔ mu na wo ne nkrantɛ ano atɔfoɔ adeda
ɛhɔ na edom wɔ n ahemfo ne n aberempɔn nyinaa wɔde wɔn guu nkrantɛ ano atɔfoɔ nkyɛn wɔn mmaninyɛ mu wɔn nso wɔne momonotofoɔ ne wɔn a wɔsiane kɔ amena mu no deda hɔ
ɛhɔ na atifi fam mmapɔmma nyinaa wɔ ne sidonfoɔ a wɔne atɔfoɔ asiane korɔ no nyinaa wɔn ho hu a wɔde wɔn mmaninyɛ yiiɛ no mu wɔn ani awu na wɔdeda hɔ wɔyɛ momonotofoɔ wɔne nkrantɛ ano atɔfoɔ no na wɔne wɔn a wɔsiane kɔ amena mu soa wɔn ahohora
farao bɛhu wɔn na wakyekye ne werɛ n asafo yuu no nyinaa ho nkrantɛ ano atɔfoɔ ne farao ne ne dɔm nyinaa ho awurade nyankopɔn asɛm nie
na memaa no yii hu ateasefoɔ asase so enti na wɔde no ato momonotofoɔ mu aka nkrantɛ ano atɔfoɔ ho farao ne n asafo yuu nyinaa awurade nyankopɔn asɛm nie
na awurade asɛm baa me nkyɛn sɛ
onipa ba kasa kyerɛ wo man mma na ka kyerɛ wɔn sɛ sɛ mede nkrantɛ ba asase bi so na asase no so man no yi wɔn mu barima bi na wɔyɛ no ɔwɛmfoɔ
na ɔhunu nkrantɛ sɛ ɛreba asase no so na ɔhyɛne totorobɛnto de bɔ ɔman no kɔkɔ
na ɔtefoɔ te totorobɛnto no hyɛn na wantie kɔkɔbɔ no na nkrantɛ no ba bɛfa no kɔ a ne mogya bɛbua n atifi
ɔtee totorobɛntohyɛn no na wantie kɔkɔbɔ no ne mogya ngu ne so na sɛ ɔtiee kɔkɔbɔ no a anka ɔgyee ne kra nkwa
na sɛ ɔwɛmfoɔ no hunu nkrantɛ sɛ ɛreba na wanhyɛne abɛn no ammɔ ɔmanfoɔ kɔkɔ na nkrantɛ no ba bɛkum wɔn mu bi a ɔno deɛ n amumuyɛ mu na wɔafa no korɔ na ne mogya deɛ mɛbisa no ɔwɛmfoɔ no nsam
na wo onipa ba mede wo asi ɔwɛmfoɔ ama israel fie na tie m anomu asɛm na fa bɔ wɔn kɔkɔ
sɛ meka kyerɛ ɔbɔnefoɔ sɛ ɔbɔnefoɔ wuo na wobɛwuo na sɛ woanka ammɔ ɔbɔnefoɔ no kɔkɔ ne kwan ho a ɔno ɔbɔnefoɔ no bɛwu n amumuyɛ mu na ne mogya deɛ wo nsam na mɛbisa
na wo sɛ wobɔ ɔbɔnefoɔ no kɔkɔ ne kwan ho sɛ ɔnsane mfiri so na wansane amfiri ne kwan no so a ɔno deɛ ɔbɛwu n amumuyɛ mu na wo nso woagye wo kra nkwa
enti wo onipa ba ka kyerɛ israel fie sɛ moka sɛ yɛn mmarato ne yɛn bɔne gu yɛn so na ɛnonom mu na yɛredwerɛ yi na ɛbɛyɛ dɛn na yɛbɛnya nkwa
ka kyerɛ wɔn sɛ sɛ mete aseɛ yi awurade nyankopɔn asɛm nie ampa ara ɔbɔnefoɔ wuo nyɛ me fɛ na mmom sɛ ɔbɔnefoɔ bɛsane afiri ne kwan soɔ na wanya nkwa monsane monsane mfiri mo akwammɔne so adɛn nti na morewuwuo yi israel fie
na wo onipa ba ka kyerɛ wo man mma no sɛ ɔteneneeni tenenee rennye no ne mmarato da no na ɔbɔnefoɔ abɔnefosɛm nso renhwe no ase ɛda a ɔbɛsane afiri n abɔnefosɛm mu no ho na ɔteneneeni nso rentumi nnye ne ho nkwa wɔ mu ɛda a ɔyɛ bɔne no
sɛ meka kyerɛ ɔteneneeni sɛ wobɛnya nkwa na ɔde no ho to ne tenenee so na ɔyɛ amumuyɛdeɛ a wɔrenkae ne tenenee no biara na n amumuyɛdeɛ a wayɛ no mu ara na ɔbɛwuo
na meka kyerɛ ɔbɔnefoɔ sɛ wuo na wobɛwuo na ɔsane firi ne bɔne mu bɛyɛ atemmudeɛ ne ateneneedeɛ
na sɛ ɔbɔnefoɔ dane awowasideɛ kɔma ɔhyɛ deɛ ɔfomeeɛ no ananmu ɔnante nkwa ahyɛdeɛ mu sɛ ɔrenyɛ amumuyɛdeɛ a nya na ɔbɛnya nkwa ɔrenwu
ne bɔne a ɔyɛeɛ no nyinaa wɔrenkae mma no wayɛ atemmudeɛ ne ateneneedeɛ nkwa ara na ɔbɛnya
nanso wo man mma ka sɛ awurade kwan ntene berɛ a wɔn mmom na wɔn kwan ntene
sɛ ɔteneneeni sane firi ne tenenee ho na ɔyɛ amumuyɛdeɛ a emu na ɔbɛwuo
na sɛ ɔbɔnefoɔ sane firi n abɔnefosɛm ho na ɔyɛ atemmudeɛ ne ateneneedeɛ a ɛno ara so na ɔbɛnya nkwa
nanso moka sɛ awurade kwan ntene sɛdeɛ obiara kwan teɛ no saa na mɛbu mo atɛn o israel fie
na yɛn tukorɔ afe a ɛtɔ so dummienu no bosome a ɛtɔ so du no da a ɛtɔ so nnum no odwanefoɔ bi firii yerusalem baa me nkyɛn sɛ wɔabɔ kuro no
nso na awurade nsa aba me so anwummerɛ no ansa na odwanefoɔ no reba ɔbaa me nkyɛn anɔpa no na wabue m ano na mantɔre mum bio
na awurade asɛm baa me nkyɛn sɛ
onipa ba wɔn a wɔte israel asase so akurofo no soɔ no ka sɛ abraham yɛ ɔbaakofoɔ na ɔfaa asase no diiɛ na yɛn deɛ yɛdɔɔso yɛn mmom na wɔde asase no ama yɛn sɛ yɛmfa nnie
enti ka kyerɛ wɔn sɛ sɛ awurade nyankopɔn seɛ nie modi aboa a wɔantwa ne tiri nam na momma mo ani so kyerɛ mo abosonhuhuo na moka mogya gu na mobɛfa asase no adi so anaa
mogyinagyina mo nkrantɛ so moyɛ akyiwadeɛ na obi gu ne yɔnko yere ho fi na mobɛfa asase no adi so anaa
sɛ ka kyerɛ wɔn nie sɛ awurade nyankopɔn seɛ nie sɛ mete aseɛ yi ampa ara wɔn a wɔwɔ akurofo no soɔ no nkrantɛ ano na wɔbɛtotɔ na deɛ ɔwɔ wiram no mmoadoma na mede no bɛma mmoa ma wɔadie na wɔn a wɔwɔ aban ne abodan mu no owuyadeɛ na ɛbɛkunkum wɔn
na mɛyɛ asase no afo ne pasaa na n ahoɔden ahantan no to bɛtwa na israel mmepɔ adanedane afo a obiara biara remfa soɔ
na wɔn akyiwadeɛ a wɔyɛeɛ no nyinaa nti mɛyɛ asase no afo ne ahodwirideɛ na wɔahunu sɛ mene awurade
na wo onipa ba wo man mma keka wo ho nsɛm afasuo ho ne adan no apono ano na obi ne obi obi ne ne nua kasa sɛ mommra mmɛtie asɛm ko a ɛfiri awurade nkyɛn ba no ɛ
na wɔbɛba wo nkyɛn sɛdeɛ ɔman bi ba na wɔatenatena ase w anim sɛ me man na wɔatie wo nsɛm nso wɔrenni so na wɔn anomu adɔkɔdɔkɔsɛm na wɔredie wɔn akoma di wɔn mfasoɔ akyi
na hwɛ woyɛ wɔn sɛ dwom dɛdɛ sɛ obi a ne nne yɛ dɛ na ɔnim sankuo bɔ yie na wɔte wo nsɛm deɛ nanso wɔnni so
na ɛnya ba a hwɛ ɛbɛba na wɔbɛhunu sɛ odiyifoɔ bi atena wɔn mu pɛn
na awurade asɛm baa me nkyɛn sɛ
onipa ba hyɛ nkɔm tia israel nnwanhwɛfoɔ hyɛ nkɔm na ka kyerɛ wɔn nnwanhwɛfoɔ no sɛ sɛ awurade nyankopɔn seɛ nie monnue israel nnwanhwɛfoɔ a wɔyɛne wɔn ho no ɛnyɛ nnwan na nnwanhwɛfoɔ yɛne wɔn
modi sradeɛ no na mofira nnwan no ho nwi deɛ wadorɔ no mokum no na nnwankuo no deɛ monyɛne wɔn
wɔn a wɔahodwo no monhyɛ wɔn den na ayarefoɔ nso monsa wɔn yadeɛ deɛ wabubuo no monkyekyere no deɛ wɔapam no no monkɔfa no mma na deɛ wayera no monhwehwɛ no na mmom ɔhyɛ ne atirimuɔden na mode di wɔn soɔ
ɛnna wɔbɔɔ wɔn pansameeɛ ɛfiri sɛ wɔnni hwɛfoɔ na wɔdanedanee wiram mmoa nyinaa aduane na wɔbɔɔ wɔn petee koraa
me nnwan wɔ mmepɔ nyinaa ne nkokoɔ a ɛkorɔn nyinaa so ntwɛtwɛdɛ na me man abɔ apete asase nyinaa ani na obiara nni hɔ a ɔbisa na obiara nni hɔ a ɔhwehwɛ wɔn
enti mo nnwanhwɛfoɔ montie awurade asɛm
sɛ mete aseɛ yi awurade nyankopɔn asɛm nie ampa ara ɛsiane sɛ me nnwan adane fomfa adeɛ na me nnwan adane wiram mmoa nyinaa aduane ɛnam sɛ wɔnni hwɛfoɔ nti na me nnwanhwɛfoɔ mmisaa me nnwan akyiri kwan na mmom nnwanhwɛfoɔ no yɛne wɔn ho na me nnwan no deɛ wɔanhwɛ wɔn nti
mo nnwanhwɛfoɔ montie awurade asɛm
sɛ awurade nyankopɔn seɛ nie hwɛ me ne nnwanhwɛfoɔ no anya na mɛbisa me nnwan no wɔn nsam na mama wɔagyae nnwanhwɛ adwuma no yɛ na nnwanhwɛfoɔ no anyɛne wɔn ho bio na magye me nnwan afiri wɔn anomu na wɔanyɛ wɔn aduane bio
na sɛ awurade nyankopɔn seɛ nie hwɛ me ara mɛhwehwɛ me nnwan na mahwehwɛ wɔn akyiri kwan
sɛdeɛ odwanhwɛfoɔ hwehwɛ ne nnwankuo akyiri kwan da a ɔwɔ ne nnwan a wɔabɔ apete no mu no saa ara na mɛhwehwɛ me nnwan akyiri kwan na mɛyi wɔn afiri deɛ wɔapansam wɔn korɔ nyinaa mununkum ne sum kabii da no
na mɛyi wɔn afiri aman mu na maboa wɔn ano afiri nsase so na mede wɔn aba wɔn asase so na mayɛne wɔn israel mmepɔ so nsubɔnhwa mu ne asase no so tenabea nyinaa
adidibea pa na mɛyɛne wɔn na israel mmepɔ atenten so bɛyɛ wɔn yɛmmea ɛhɔ na wɔde wɔn bɛkɔ yɛmmea pa na wɔawe ɛserɛ pa israel mmepɔ so
me ara na mɛyɛne me nnwan na me ara mɛma wɔabutubutu awurade nyankopɔn asɛm nie
deɛ wayera no mɛhwehwɛ no na deɛ wɔapam no no mɛkɔ akɔfa no aba na deɛ wabubuo no mɛkyekyere no na deɛ ɔyareɛ no mɛhyɛ no den na deɛ wadɔre sradeɛ ne deɛ ne ho yɛ den no mɛhwɛ no so mɛhwɛ wɔn tenenee mu
na mo me nnwan sɛ awurade nyankopɔn seɛ nie hwɛ merebu odwan ne odwan odwennini ne mpapo ntam atɛn
ɛyɛ mo adewa sɛ modidi adidibea pa na mo adidibea nkaeɛ no mode mo nan tiatia soɔ na monom nsuo a agyene na mode mo nan hono nkaeɛ no
na me nnwan no deɛ wɔnni deɛ mode mo nan atiatia soɔ na wɔnnom deɛ mode mo nan ahono no anaa
enti sɛ awurade nyankopɔn ka kyerɛ wɔn nie hwɛ me ara mɛbu nnwan a wɔadɔre sradeɛ ne nnwan a wɔafɔn no ntam atɛn
ɛsiane sɛ mode mfemu ne mmatire sunsum na mode mo mmɛn pempem ayarefoɔ nyinaa kɔsi sɛ mopansam wɔn kɔ akyiri nti
mɛgye me nnwan nkwa na wɔrenyɛ fomfa adeɛ bio na mɛbu odwan ne odwan ntam atɛn
na mede odwanhwɛfoɔ baako bɛsi wɔn so na wayɛne wɔn ɔno ne m akoa dawid ɔno na ɔbɛyɛne wɔn na ɔno na ɔbɛyɛ wɔn ɔhwɛfoɔ
na me awurade mɛyɛ wɔn onyankopɔn na m akoa dawid ayɛ wɔn mu berempɔn me awurade na maka
na me ne wɔn bɛpam asomdwoeɛ apam na mahye mmoa bɔne ase asase no so na wɔatena ɛserɛ so dwoodwoodwoo na wɔadeda kwaeɛ mu
na mɛma wɔn ne nsase a ɛdeda me kokoɔ ho hyia no ayɛ nhyira na mɛma osuo atɔ ne berɛ mu ɛbɛyɛ nhyira nsuo
na petee mu nnua bɛso n aba na asase ama ne nnɔbaeɛ na wɔn ho adwo wɔn wɔn asase so na wɔahunu sɛ mene awurade sɛ mabubu wɔn kɔnnua na mayi wɔn afiri wɔn a wɔdi wɔn nya nsam
na wɔrenyɛ amanaman fomfa adeɛ bio na asase so mmoa renni wɔn nam bio na wɔbɛtena ase dwoodwoo a obiara biara renyi wɔn hu
na mɛsiesie afuo a ɛyɛ krabɛhwɛ mama wɔn na ɛkɔm rempra wɔn bio asase no so na wɔrensoa amanaman ahohora bio
na wɔbɛhunu sɛ me awurade wɔn nyankopɔn na me ne wɔn teɛ na wɔn israel fie ne me man awurade nyankopɔn asɛm nie
na mone me nnwan me yɛmmea nnwan moyɛ nnipa mene mo nyankopɔn awurade nyankopɔn asɛm nie
na awurade asɛm baa me nkyɛn sɛ
onipa ba dane w ani kyerɛ seir bepɔ na hyɛ nkɔm tia no
na ka kyerɛ no sɛ sɛ awurade nyankopɔn seɛ nie hwɛ me ne wo anya seir bepɔ na mɛtene me nsa atia wo na mede wo ayɛ afo ne ahodwirideɛ
mɛma wo nkuro adeda mpan na adane afo na woahunu sɛ mene awurade
ɛsiane sɛ wokuraa daa nitan na woyii israel mma hyɛɛ nkrantɛ nsa wɔn amaneɛ berɛ mu wɔn asotwe a ɛdi akyire no mu nti
sɛ mete aseɛ yi awurade nyankopɔn asɛm nie mede wo bɛyɛ mogya na mogya ati wo sɛ woantane mogya nti mogya ara na ɛbɛdi w akyi
na mɛyɛ seir bepɔ ahodwirideɛ ne afo na matwa deɛ ɔresene ne deɛ ɔresane afiri mu
na mede atɔfoɔ ahyɛ ne mmepɔ ma ma wo nkokoɔ so ne wo mmonhwa mu ne wo nsubɔnhwa nyinaa mu na nkrantɛ ano atɔfoɔ bɛguguo
mɛyɛ wo daa afoafo na wo nkuro no obiara rentena mu na moahunu sɛ mene awurade
ɛsiane sɛ wokaa sɛ aman mmienu yi ne nsase mmienu yi bɛyɛ me deɛ na yɛafa adi so nso awurade wɔ hɔ
enti sɛ mete aseɛ yi awurade nyankopɔn asɛm nie mene wo bɛdi no sɛdeɛ w abufuo ne wo ninkunu a wotane wɔn no nti wotweeɛ no teɛ na mɛma wɔahu me wɔ wɔn mu berɛ a mɛbu wɔn atɛn no
na wɔbɛhunu sɛ me awurade mate w abususɛm a woka tiaa israel mmepɔ no sɛ ayɛ afo yɛn na wɔde ama yɛn sɛ yɛnnie so no nyinaa
mode mo ano adi me so akokurokosɛm na moama me ho nsɛm a moka no adɔɔso me ara mate
sɛ awurade nyankopɔn seɛ nie ɛberɛ a asase nyinaa ani bɛgyeɛ no wo deɛ mɛyɛ wo afo
sɛ w ani gyee israel fie agyapadeɛ ho sɛ ayɛ afo no saa ara na mɛyɛ woɔ afo ara na seir bepɔ ne edom mu nyinaa bɛyɛ na wɔahunu sɛ mene awurade
na wo onipa ba hyɛ nkɔm kyerɛ israel mmepɔ na ka sɛ mo israel mmepɔ montie awurade asɛm
sɛ awurade nyankopɔn seɛ nie ɛsiane sɛ ɔtamfoɔ ka mo ho asɛm sɛ wiɛ tete sorɔnsorɔmmea no abɛyɛ yɛn deɛ nti
hyɛ nkɔm na ka sɛ sɛ awurade nyankopɔn seɛ nie ɛsiane sɛ wɔayɛ mo afo amene mo afa nyinaa ama moadanedane agyapadeɛ ama amanaman no nkaeɛ na ɔkasafoɔ tɛkyerɛma da mo soɔ na nkurɔfoɔ sopa mo nti
mo israel mmepɔ montie awurade nyankopɔn asɛm sɛ awurade nyankopɔn ka kyerɛ mmepɔ ne nkokoɔ ne nsubɔnhwa no akurofo a ɛdeda mpan ne nkuro a wɔagya a adanedane fomfa adeɛ ne fɛdie ama amanaman nkaeɛ a ɛwowɔ ho hyia no
enti sɛ awurade nyankopɔn seɛ nie ampa ara me ninkuntwe gya mu na mɛkasa atia amanaman nkaeɛ no ne edom nyinaa a wɔafa m asase ayɛ wɔn apɛgyadeɛ wɔn akoma nyinaa anigyeɛ mu ne ɔkra ho ɛpetoɔ mu sɛ wɔbɛfa de ayɛ fomfa adeɛ
ɛno nti hyɛ israel asase ho nkɔm na ka kyerɛ mmepɔ ne nkokoɔ ne nsubɔnhwa ne mmonhwa no sɛ hwɛ me ninkuntwe ne m anibereɛ mu na mekasa ɛfiri sɛ moasoa amanaman ahohora
enti sɛ awurade nyankopɔn seɛ nie me na mama me nsa soɔ ampa ara amanaman a atwa mo ho ahyia no wɔn ara na wɔbɛsoa wɔn ahohora
na mo israel mmepɔ mobɛdennan mo mman mu na moaso mo aba ama me man israel ɛrenkyɛre na wɔaba fie
na hwɛ meredi mama mo na madane aba mo nkyɛn na wɔbɛdɔ mo na wɔadua mo so aduane
na mɛma nnipa adɔɔso mo so israel fie nyinaa na wɔbɛtenatena nkuro no mu na wɔakyekyere afoafo no
na mɛma nnipa ne afieboa adɔɔso mo so na wɔadɔre awowo bebree na mama wɔatena mo so sɛ akane berɛ no na mayɛ mo yie asene mo mfitiaseɛ na moahunu sɛ mene awurade
na mɛma nnipa anante mo so me man israel so na wɔafa wo ayɛ wɔn deɛ na woayɛ wɔn agyapadeɛ na worenkɔ so mma wɔnni mmasugya bio
sɛ awurade nyankopɔn seɛ nie ɛsiane sɛ wɔka kyerɛ wo sɛ woyɛ nnipadifoɔ na woma wo man di mmasugya nti
worenni nnipa nam bio na woremma wo manfoɔ nni mmasugya bio awurade nyankopɔn asɛm nie
na meremma wonte amanaman ahohorabɔ bio na worensoa aman nsopa bio na woremma wo man nni mmasugya bio awurade nyankopɔn asɛm nie
na awurade asɛm baa me nkyɛn sɛ
onipa ba israel fie tenaa wɔn asase soɔ no wɔde abrabɔ ne wɔn nneyɛɛ guu ho fi na wɔn bra no te sɛ ɔbaa a wayɛ bra fi wɔ m anim
ɛnna mehwiee m abufuhyeɛ guu wɔn soɔ mogya a wɔhwiee guu asase no soɔ no nti ne wɔn abosom a wɔde guu ho fi no nti
na mepansamm wɔn guu amanaman mu na mehwetee wɔn mu guu nsase so wɔn bra ne wɔn nneyɛɛ so na mebuu wɔn atɛn
na wɔduruu amanaman a wɔkɔɔ hɔ no mu no wɔguu me din kronkron no ho fi sɛ wɔkaa no wɔ wɔn ho sɛ awurade man ne yeinom nanso wɔafiri n asase so kɔ
ɛnna menyaa tema maa me din kronkron a israel fie guu no fi amanaman a wɔkɔɔ hɔ no mu
ɛno nti ka kyerɛ israel fie sɛ sɛ awurade nyankopɔn seɛ nie israel fie ɛnyɛ mo nti na mereyɛ na mmom me din kronkron a moguu ho fi amanaman a mokɔɔ hɔ no mu ntira
na mɛyɛ me din kɛseɛ a wɔagu ho fi amanaman a moagu ho fi wɔ wɔn mu no kronkron na amanaman ahunu sɛ mene awurade awurade nyankopɔn asɛm nie sɛ mereyi me kronkronyɛ adi mo mu wɔn ani so
na mɛfa mo afiri amanaman no mu na maboaboa mo ano afiri nsase no nyinaa so na mede mo asane aba mo asase so
na mede nsu korɔgyenn bɛpete mo so na mo ho ate mo ho fi nyinaa ne mo abosonhuhuo nyinaa mu na mɛte mo ho afire
na mɛma mo akoma foforɔ na mede honhom foforɔ mahyɛ mo mu na mɛyi ɔboɔ akoma no afiri mo honam mu na mama mo honam akoma
na mede me honhom bɛhyɛ mo mu na mama moanante m ahyɛdeɛ so na moahwɛ m atemmudeɛ ayɛ
na mobɛtena asase a mede memaa mo agyanom no so na moayɛ me ɔman na me nso mayɛ mo onyankopɔn
na mɛgye mo afiri mo fi nyinaa mu na mɛfrɛ aduane ama no adɔɔso na meremma ɛkɔm biara mma mo so
na mɛma nnua aba ne mfuo mu nnɔbaeɛ adɔɔso na moansoa ɛkɔm no nsopa amanaman mu bio
ɛno na mobɛkae mo akwammɔne ne mo nneyɛɛ a ɛnyɛ no na mo amumuyɛ ne mo akyiwadeɛ no nti mo ho ayɛ mo nwunu mo anim
ɛnyɛ mo nti na mereyɛ awurade nyankopɔn asɛm nie monhu no saa momma mo ani nwu na momfɛre wɔ mo akwan ho israel fie
sɛ awurade nyankopɔn seɛ nie da a mɛte mo ho afiri mo amumuyɛdeɛ nyinaa mu no mɛma wɔatenatena nkuro no so na wɔakyekyere amamfo no
na wɔadɔ asase a na ɛda hɔ hunu no ama aduane aba so no wɔn a wɔtwam nyinaa anim no
na wɔbɛka sɛ asase yi a na ɛda hɔ hunu no na adane sɛ eden turo yi na nkuro afoafo a ɛdedaa mpan a adwiridwirie no na wɔatoto ho afasuo tete mu yi
ɛnna amanaman a atwa mo ho ahyia no bɛhunu sɛ me awurade na masisi deɛ adwiridwirie no na matɛ deɛ ɛda hɔ hunu no me awurade na maka na mɛyɛ
sɛ awurade nyankopɔn seɛ nie yei bio na israel fie bɛbisa no me hɔ na mɛyɛ mama wɔn mɛma wɔadɔɔso ayɛ nnipa pii sɛ yerusalem nnwankuo
sɛ nnwankuo kronkron sɛ yerusalem nnwankuo teɛ n afahyɛ aseɛ no saa na nnipa akuakuo bɛyeyɛ nkuro afoafo no ma ma na wɔahunu sɛ mene awurade
awurade nsa baa me so na ɔde me firii adi wɔ awurade honhom mu na ɔde me kɔsii bonhwakɛseɛ a nnompe ara nko ayɛ mu ma mu
na ɔma me faa so kyini hyiae na hwɛ na ɛdɔɔso pa ara wɔ bonhwa no ani na hwɛ ɛho akokwa sɛ
na ɔbisaa me sɛ onipa ba nnompe yi bɛnya nkwa anaa na mese awurade nyankopɔn wo na wonim
na ɔka kyerɛɛ me sɛ hyɛ nnompe yi ho nkɔm na ka kyerɛ wɔn sɛ mo nnompe a mo ho akokwa montie awurade
sɛ awurade nyankopɔn ka kyerɛ nnompe yi nie hwɛ mɛma ahome aba mo mu na moanya nkwa
na mede ntini bɛsosɔ mo mu na mede nam agu mo so na mede wedeɛ akata mo ho na mede ahome ahyɛ mo mu na moanya nkwa na moahunu sɛ mene awurade
ɛnna mehyɛɛ nkɔm sɛdeɛ wɔhyɛɛ me no na mehyɛɛ nkɔm no ɛnne bi bae na hwɛ awosoɔ bi nie na nnompe no hyiahyiae dompe bɛkaa ne dompe ho
na mehwɛe na hwɛ ntini baa so na ɛnam baa ho na wedeɛ bɛkataa so nanso na ahome biara nni mu
ɛnna ɔka kyerɛɛ me sɛ hyɛ nkɔm kyerɛ mframa no hyɛ nkɔm onipa ba na ka kyerɛ aframa no sɛ sɛ awurade nyankopɔn seɛ nie ahome e firi mframa nnan no mu bra na bɛhome gu nnipa a wɔakunkum wɔn yi so na wɔnnya nkwa
ɛnna mehyɛɛ nkɔm sɛdeɛ wɔhyɛɛ me no na ahome no baa wɔn mu na wɔnyinyaa nkwa na wɔsɔre gyinagyinaa wɔn nan so dɔm kɛseɛ pa ara
ɛnna ɔka kyerɛɛ me sɛ onipa ba nnompe yi yɛ israel fie no nyinaa hwɛ wɔka sɛ yɛn nnompe ho akokwa na yɛn anidasoɔ ayera wɔatwa yɛn korakora
enti hyɛ nkɔm na ka kyerɛ wɔn sɛ sɛ awurade nyankopɔn seɛ nie hwɛ merebuebue mo adamena ano na mayi mo me man afiri mo adamena mu na mede mo akɔ israel asase so
na moahunu sɛ mene awurade sɛ mebuebue mo adamena ano me man na mema mo firi adamena no mu ba a
na mede me honhom bɛhyɛ mo mu na moanya nkwa na mede mo adua mo asase so na moahunu sɛ me awurade na maka na mayɛ awurade asɛm nie
na awurade asɛm baa me nkyɛn sɛ
na wo onipa ba fa dua baako na twerɛ so sɛ yuda ne israelfoɔ a wɔka ne ho no deɛ na fa dua baako nso na twerɛ so sɛ yosef a ɔne efraim ne israel fie a wɔka ne ho no nyinaa dua
na ka ne mmienu bɔ mu yɛ no dua koro na ɛnyɛ baako wɔ wo nsam
na sɛ wo man mma bisa wo sɛ worenkyerɛ yɛn deɛ wode yeinom reyɛ anaa
ka kyerɛ wɔn sɛ sɛ awurade nyankopɔn seɛ nie hwɛ merefa yosef dua a ɛwɔ efraim nsam no ne israel mmusuakuo a wɔka ne ho no mede wɔn aka yuda dua no ho na mayɛ wɔn dua koro na wɔayɛ baako me nsam
na nnua a woatwerɛtwerɛ soɔ no ntena wo nsam wɔn anim
na ka kyerɛ wɔn sɛ sɛ awurade nyankopɔn seɛ nie hwɛ merekɔfa israel mma afiri amanaman a wɔakɔ hɔ no mu na maboa wɔn ano afiri mmaa nyinaa ahyia na mede wɔn akɔ wɔn asase so
na mayɛ wɔn ɔman koro asase no so israel mmepɔ no so na ɔhene baako adi wɔn nyinaa so hene na wɔrenyɛ aman mmienu bio na wɔrempae wɔn mu bio nyɛ ahennie mmienu bio
na wɔremfa wɔn abosonhuhuo ne wɔn atantanneɛ ne wɔn mmaratodeɛ nyinaa ngu wɔn ho fi bio na mɛgye wɔn nkwa wɔn tenabea nyinaa a wɔayɛ hɔ bɔne no na mate wɔn ho na wɔayɛ me ɔman na me nso mayɛ wɔn onyankopɔn
na m akoa dawid bɛdi wɔn so hene na odwanhwɛfoɔ koro adi wɔn nyinaa so na wɔanante m atemmudeɛ mu na wɔahwɛ m ahyɛdeɛ ayɛ
na wɔatena asase a mede memaa m akoa yakob a mo agyanom tenaa soɔ no so wɔne wɔn mma ne wɔn mma mma akɔsi daa na m akoa dawid bɛyɛ wɔn ɔberempɔn akɔsi daa
na me ne wɔn bɛpam asomdwoeɛ apam ɛbɛyɛ wɔn daa apam na wɔatim na mama wɔakyene na mede me kronkronbea bɛsi wɔn mu akɔsi daa
na me tenabea bɛsi wɔn mu na mayɛ wɔn onyankopɔn na wɔn nso wɔayɛ me ɔman
na amanaman no ahunu sɛ mene awurade a mete israel ho berɛ a me kronkronbea si wɔn mu kɔsi daa no
na awurade asɛm baa me nkyɛn sɛ
onipa ba fa w ani si gog so magog asase so mesek ne tubal berempɔn no na hyɛ nkɔm tia no
na ka sɛ sɛ awurade nyankopɔn seɛ nie hwɛ me ne wo anya gog mesek ne tubal berempɔn
na mɛgyegye wo na mede nnarewa mawurawura w afono mu na mayi wo ne wo dɔm nyinaa apɔnkɔ ne apɔnkɔsotefoɔ a wɔn nyinaa hyehyɛ ntadeɛ akɛseɛ ne nkumaa na wɔn nyinaa kurakura nkrantɛ no aba
persia etiopia ne put ka wɔn ho wɔn nyinaa wowɔ ɛkyɛm ne dadeɛ kyɛ
gomer ne n asafotoɔ nyinaa togarma fie a ɛwɔ atifi fam tɔnn ne n asafotoɔ nyinaa aman bebree ka wo ho
mia na siesie wo ho wo ne w asafo ahodoɔ a wɔaboaboa wɔn ano aba wo nkyɛn nyinaa na yɛ wɔn ɔhwɛfoɔ
nna pii akyiri no wɔbɛba abɛhwɛ wo mfeɛ a ɛdi akyire no mu no wobɛba asase a wɔadane ɛsofoɔ afiri nkrantɛ ano de wɔn abɛsi hɔ na wɔaboa wɔn ano afiri aman bebree mu no so israel mmepɔ a ɛdedaa mpan daa no so na afei wɔayi ɔman no afiri aman no mu na wɔn nyinaa te hɔ dwoodwoo
na wobɛba sɛ ahum wobɛba sɛ mununkum abɛkata asase no so wo ne w asafotoɔ no nyinaa ne aman pii a ɛkeka wo ho
sɛ awurade nyankopɔn seɛ nie na ɛda no nsɛm bi bɛsɔre w akomam na woadwene adwemmɔne
na woaka sɛ mɛforo makɔ asase a ano da hɔ no akɔtua wɔn a wɔwɔ hɔ komm a wɔte hɔ dwoodwoo no wɔn nyinaa tete hɔ a wɔnni ɔfasuo na wɔnni aponkɛseɛ ne akyire adaban
sɛ worekɔfa asadeɛ na woafom adeɛ afa na woadane wo nsa nifa atia amamfo a afei wɔtete mu ne ɔman a wɔaboaboa ano afiri amanaman mu na wɔdanedane wɔn ho nya mmoa ne nnoɔma na wɔte asase mfimfini no
seba ne dedan ne tarsis adwadifoɔ ne wɔn a wɔwɔ nkuraase no nyinaa bɛka akyerɛ wo sɛ asadeɛ na worebɛfa yi fomfa nti na woahyia w asafo sɛ worebɛsoa dwetɛ ne sika na woafa mmoa ne nnoɔma na woafom asadeɛ bebree yi
enti onipa ba hyɛ nkɔm na ka kyerɛ gog sɛ sɛ awurade nyankopɔn seɛ nie ɛnyɛ da a me man israel bɛtena ase dwoodwoo no na wɔbɛhunu
na wobɛfiri wo tenabea atifi fam ano nohoa tɔnn aba wo ne aman bebree a wɔka wo ho a wɔn nyinaa tete apɔnkɔ soɔ asafo kɛseɛ ne dɔm a ɛso
na wobɛtu aba me man israel so sɛ mununkum abɛkata asase no so nna a ɛdi akyire no mede wo bɛba m asase so na amanaman ahu me berɛ a meyi me kronkronyɛ adi wɔ wo ho wɔn anim o gog
sɛ awurade nyankopɔn seɛ nie wone deɛ mekaa ne ho asɛm tete nna no mu a menam me nkoa israel adiyifoɔ a wɔkaa adiyisɛm nna no mu mfeɛ pii no so mekaa sɛ mede wo bɛba wɔn soɔ no
na ɛda no ɛda a gog bɛba israel soɔ no awurade nyankopɔn asɛm nie m abufuhyeɛ bɛdɛre
na me ninkuntwe mu m anibereɛ gya no mu maka sɛ ampa ara ɛda no awosoɔ kɛseɛ bɛba israel asase so
na ɛpo mu mpataa ne ewiem nnomaa bɛwoso m anim wiram mmoa ne wɔn a wɔwea asase soɔ nyinaa ne nnipa a wɔwɔ asase so nyinaa na mmepɔ bɛdwiri agu na abotan korɔnkorɔn ahwehwe ase na afasuo nyinaa ahwehwe ase
na mɛfrɛ nkrantɛ atia no me mmepɔ nyinaa so awurade nyankopɔn asɛm nie wɔn nyinaa kurakura nkrantɛ obi de bɛka ne nua
na mede owuyadeɛ ne mogya ne no bɛdi na mɛtɔ osuo a ɛhwie na ɛsram soɔ ne asukɔtweaa ogya ne sɔfe agu ɔno ne n asafotoɔ ne aman bebree a wɔkeka ne ho no so
na mɛyɛ me ho kɛse na mayɛ me ho kronkron na mama wɔahu me amanaman bebree anim na wɔahunu sɛ mene awurade
na wo onipa ba hyɛ gog ho nkɔm na ka sɛ sɛ awurade nyankopɔn seɛ nie hwɛ me ne wo anya gog mesek ne tubal berempɔn
na mɛdanedane wo na mama woatu afiri atifi fam nohoa tɔnn aba na mede wo aba israel mmepɔ so
na mɛbɔ wo tadua afiri wo nsa benkum mu na mama w agyan afiri wo nsa nifa mu atotɔ
israel mmepɔ so na wobɛtɔ wo ne w asafotoɔ nyinaa ne aman a wɔka wo ho no nnomaa a ɛdi nam ntakraboa nyinaa ne wiram mmoa na mede wo bɛyɛ wɔn aduane
mpaperɛ so na wobɛtɔ na me na maka awurade nyankopɔn asɛm nie
na mɛsoma ogya akɔ magog ne wɔn a wɔtete nsuano aman mu dwoodwoo no mu na wɔahunu sɛ mene awurade
na mɛma wɔahunu me din kronkron me man israel mu na meremma wɔngu me din kronkron no ho fi bio na amanaman ahunu sɛ mene awurade israel mu kronkronni no
hwɛ ɛreba na wɔbɛyɛ awurade nyankopɔn asɛm nie ɛno ara ne da a maka ho asɛm no
ɛnna israel nkuro mufoɔ bɛfiri adi akɔto akodeɛ no mu gya ahyeɛ akyɛm nkumaa ne akyɛm akɛseɛ tadua ne agyan ne mporibaa ne mpea na wɔde ayɛ nnyina asɔ mfeɛ nson
na wɔrenkɔ wiram anyina na wɔrentwa bi mfiri kwaeɛ mu na akodeɛ no na wɔbɛsɔ na wɔbɛfom wɔn a wɔfomm wɔn na wɔafom afa wɔn a wɔfomm wɔn faeɛ no awurade nyankopɔn asɛm nie
na ɛda no mɛma gog baabi wɔ israel a ɛbɛyɛ n asieeɛ ɛwɔ akwantemfoɔ bonhwa a ɛwɔ ɛpo no anim fam na ɛbɛsi akwantemfoɔ kwan na ɛhɔ na wɔbɛsie gog ne n asafo yuu no nyinaa na wɔafrɛ hɔ sɛ gog asafo yuu no bonhwa
na israel fie bɛsie wɔn sɛ wɔde redwira asase no abosome nson
na asase no so aman no nyinaa bɛsie wɔn na ayɛ wɔn din da a mɛnya animuonyam no awurade nyankopɔn asɛm nie
na wɔbɛyiyi mmarima ama wɔakyinkyini asase no so asie wɔn a wɔaka asase no soɔ no de adwira ho abosome nson akyiri no wɔbɛtwee ahwehwɛ sɛ funu bi nni hɔ bio
na anantefoɔ no kyini asase no so na wɔn mu bi hunu onipa dompe a ɔbɛhyɛ hɔ agyiraeɛ de akɔsi sɛ asiefoɔ no bɛba abɛsie no gog asafo yuu bonhwa no mu
na kuro hamona bi nso wɔ hɔ sei na wɔbɛdwira asase no
na wo onipa ba sɛ awurade nyankopɔn seɛ nie ka kyerɛ nnomaa ntakraboa nyinaa ne wiram mmoa nyinaa sɛ monhyia mmra mommoa mo ano mfiri mmaa nyinaa mmra me kum afɔdeɛ a makum ama mo no ho israel mmepɔ so kum afɔdeɛ kɛseɛ na mommɛdi nam na monnom mogya
nnɔmmarima nam na mobɛdie na asase so aberempɔn mogya na mobɛnom adwennini nnwanten mma ne mpapo ne anantwinini basan ayɛmmoa ara nko
na mobɛdi sradeɛ amee na moanom mogya abo me kum afɔdeɛ a mekum maa mo no mu
na apɔnkɔ ne apɔnkɔsotefoɔ nnɔmmarima ne akofoɔ nyinaa bɛmee mo me pono so awurade nyankopɔn asɛm nie
na mede m animuonyam bɛsi amanaman nyinaa mu na wɔahunu m atɛn a mabuo ne me nsa a mede ato wɔn soɔ
na israel fie bɛhunu sɛ me awurade mene wɔn nyankopɔn ɛfiri da no de rekorɔ
na amanaman bɛhunu sɛ israel fie amumuyɛ nti na wɔtuu wɔn kɔeɛ ɛsiane sɛ wɔyɛɛ me bɔne nti na meyii m ani huntaa wɔn na mede wɔn hyɛɛ wɔn ahohiahiafoɔ nsa na wɔn nyinaa totɔɔ nkrantɛ ano
wɔn fi ne wɔn mmaratodeɛ so na me ne wɔn diiɛ na meyii m ani huntaa wɔn
ɛno nti sɛ awurade nyankopɔn seɛ nie afei mede yakob nnommum no bɛsane aba na mahunu israel fie nyinaa mmɔbɔ na matwe me din kronkron no ho ninkunu
na wɔbɛsoa wɔn ahohora ne wɔn bɔne a wɔyɛɛ me no nyinaa berɛ a wɔte wɔn asase so dwoodwoo na obiara nni hɔ a ɔyi wɔn hu no
berɛ a makɔfa wɔn afiri aman mu asane aba na makɔboaboa wɔn ano afiri wɔn atamfoɔ nsase so na mayi me kronkronyɛ adi wɔ wɔn mu amanaman bebree anim no
na wɔbɛhunu sɛ mene awurade wɔn nyankopɔn sɛ memaa wɔtuu wɔn kɔɔ amanaman mu na mekɔtasee wɔn baa wɔn asase so bio na mannya wɔn mu biara wɔ hɔ bio
na merenyi m ani nhunta wɔn bio ɛfiri sɛ mahwie me honhom agu israel fie so awurade nyankopɔn asɛm nie
yɛn tukorɔ afe a ɛtɔ so aduonunum no afe no ahyɛaseɛ bosome no da a ɛtɔ so du no kuro no bɔ akyiri afe a ɛtɔ so dunan mu no ɛda no ara no awurade nsa baa me so na ɔde me baa hɔ
nyankopɔn anisoadehunu mu na ɔde me baa israel asase soɔ na ɔde me kɔgyinaa bepɔ a ɛkorɔn papaapa so na ɛso te sɛ kuro bi a wɔakyekyere no anafoɔ fam
na ɔde me baa hɔ no na hwɛ ɔbarima bi a ne su te sɛ kɔbere mfrafraeɛ nie na siwabire homa ne susuo demmire kura ne nsamu na ɔgyina ɛpono kɛseɛ no ano
na ɔbarima no kasa kyerɛɛ me sɛ onipa ba fa w ani hwɛ na fa w aso tie na fa w adwene to deɛ merema woahunu no nyinaa so na sɛdeɛ ɛbɛyɛ na mɛma woahunu nti na wɔde wo baa ha ka deɛ wohunu yi nyinaa kyerɛ israel fie
na hwɛ na ɔfasuo atwa efie no ho ahyia na ɔbarima no kura demmire a ne tentene yɛ basafa mmiɛnsa wɔ ne nsamu nsamu trɛ da anammɔn baako ne fa biara so na ɔsusuu ɔfasuo no trɛ demmire no baako na ne korɔn nso demmire baako tentene
ɛnna ɔbaa ɛpono kɛseɛ a ani kyerɛ apueeɛ fam kwan soɔ no ho na ɔforoo ne ntwedeɛ no na ɔsusuu ɛpono kɛseɛ no ano ɛpono ase a ne trɛ yɛ demmire baako ɛne ɛpono ase baako a ne trɛ yɛ demmire baako
ne pia no ntam basafa mmienu ne fa mmienu ne fa ne ɛpono kɛseɛ no pono ase a ɛwɔ ntwonoo a ɛkyerɛ efie no ho no demmire baako
na ɔsusuu ɛpono kɛseɛ no ntwonoo a ɛkyerɛ efie no demmire baako
na ɔsusuu ntwonoo no basafa nnan ne n adum no basafa baako na ntwonoo no kyerɛ efie no mu
na apueeɛ fam ponkɛseɛ no mpia no mmiɛnsa wɔ ha na mmiɛnsa wɔ ha ne mmiɛnsa no nyinaa nsusuiɛ yɛ baako na ɛha ne ɛha adum no nsusuiɛ yɛ baako
na ɔsusuu ɛpono kɛseɛ no ano trɛ basafa nnum na ɛpono kɛseɛ no ntwemu yɛ basafa nsia ne fa
na mpia no anim hyekwan anammɔn baako ne fa wɔ ha ne ɛha na pia baako yɛ basafa mmiɛnsa wɔ ha ne basafa mmiɛnsa wɔ ha
na ɔsusuu ɛpono kɛseɛ no firii pia baako atifi de kɔsii baako atifi ne trɛ yɛ basafa dummienu ne fa ɛpono ne ɛpono ntam
na ɔyɛɛ adum no basafa du na adum no ho wɔ abannwa a ɛtwa ɛpono kɛseɛ no ho hyiahyia
na ɛfiri ɛpono kɛseɛ a wɔfa mu hyɛne mu no anim kɔsi emu fam ponkɛseɛ no ntwonoo anim yɛ basafa aduonu nnum
na mpomma aniahunuankansa wowɔ mpia no ne n adum no ho kɔ ponkɛseɛ no mu fam de twa ho hyiahyia ne ntam fasuo no ho saa ara na mpomma wɔ mu hyia na mmɛ wowɔ adum no ho
ɛnna ɔde me kɔɔ abannwa a ɛwɔ akyire no soɔ na hwɛ na adammoa wowɔ hɔ ne aboɔ nsɛeɛ a wɔayɛ no abannwa so hɔ atwa ahyia adammoa aduasa na na ɛwɔ aboɔ nsɛeɛ no ho
na aboɔ nsɛeɛ no wɔ aponkɛseɛ no nkyɛn mu ma no ne aponkɛseɛ no ntwemu sɛ ɛne aboɔ nsɛeɛ no
na ɔsusuu akyire abannwa no ne trɛ firi ɛpono kɛseɛ no anim de kɔsi emu fam abannwa no anim basafa aduonum apueeɛ fam ne atifi fam
na ɛpokɛseɛ a ani hwɛ atifi fam ɛho fam abannwa no ho no ɔsusuu ne ntwemu ne ne trɛ
ne ne mpia mmiɛnsa wɔ ha na mmiɛnsa wɔ ha ne n adum ne ne ntam fasuo ne nsusuiɛ te sɛ akane ponkɛseɛ no deɛ no ne tentene yɛ basafa aduonu nnum na ne ntwemu basafa dummienu ne fa
na ne mpomma ne ntam afasuo ne mmɛ no nsusuiɛ te sɛ ɛpono kɛseɛ a ani hwɛ apueeɛ fam no deɛ no na ntwedeɛ nson na wɔforo kɔ mu na ne ntam fasuo no sisi anim
na emu fam abannwa no ponkɛseɛ si ɛpono kɛseɛ a ɛhwɛ atifi fam ne deɛ ɛhwɛ apueeɛ fam no ntentensoɔ na ɔsusu firii ɛpono kɛseɛ ano kɔsii ɛpono kɛseɛ ano basafa aduonum
ɛnna ɔde me kɔɔ anafoɔ fam na hwɛ na ɛpono kɛseɛ wɔ anafoɔ fam nso na ɔsusuu n adum ne ne ntam fasuo sɛdeɛ saa nsusuiɛ no teɛ
na mpomma twa ɛno ne ne ntam fasuo ho hyia sɛdeɛ saa mpomma no teɛ ne ntwemu yɛ basafa aduonu nnum na ne trɛ yɛ basafa dummienu ne fa
na n aforoeɛ yɛ ntwedeɛ nson na ne ntam fasuo sisi anim na mmɛ wowɔ ho baako wɔ ha na baako wɔ ha n adum ho
na abannwa a ɛwɔ mu no ponkɛseɛ wɔ anafoɔ fam na ɔsusu firii ɛpono kɛseɛ ano de kɔsii ɛpono kɛseɛ ano anafoɔ fam basafa aduonum
ɛnna ɔde me faa anafoɔ fam ponkɛseɛ no mu kɔɔ abannwa a ɛwɔ mu no soɔ na ɔsusuu anafoɔ fam ponkɛseɛ no sɛdeɛ saa nsusuiɛ no teɛ
ne ne mpia ne n adum ne ne ntam fasuo sɛdeɛ saa nsusuiɛ no teɛ na mpomma wowɔ ho ne ne ntam fasuo ho hyia ne ntwemu yɛ basafa aduonu nnum na ne trɛ yɛ basafa dummienu ne fa
na ntam fasuo twa ho hyia ne ntwemu yɛ basafa dummienu ne fa na ne trɛ basafa mmienu ne fa
na ne ntam fasuo no hwɛ ɛho fam abannwa so na mmɛ wowɔ n adum ho na aforoeɛ no yɛ ntwedeɛ nwɔtwe
ɛnna ɔde me kɔɔ abannwa a ɛwɔ mu no soɔ apueeɛ fam na ɔsusuu ɛpokɛseɛ no sɛdeɛ saa nsusuiɛ no teɛ
na ne mpia ne n adum ne ne ntam fasuo te sɛdeɛ saa nsusuiɛ no teɛ na mpomma twa ɛno ne ne ntam fasuo ho hyia ne ntwemu yɛ basafa aduonu nnum na ne trɛ yɛ basafa dummienu ne fa
na ne ntam fasuo no hwɛ ɛho fam abannwa so na mmɛ wowɔ n adum ho ɛha ne ɛha na n aforoeɛ yɛ ntwedeɛ nwɔtwe
ɛnna ɔde me kɔɔ atifi fam ponkɛseɛ no ano na ɔsusuu sɛdeɛ saa nsusuiɛ no teɛ
ne mpia n adum ne ne ntam fasuo na mpomma twa ho hyia ne ntwemu yɛ basafa aduonu nnum na ne trɛ yɛ basafa dummienu ne fa
na ne ntam fasuo hwɛ ɛho fam abannwa so na mmɛ wowɔ n adum ho ɛha ne ɛha na n aforoeɛ yɛ ntwedeɛ nwɔtwe
na dammoa ne ano pono wɔ ponkɛseɛ no adum no ho ɛhɔ na wɔhohoro ɔhyeɛ afɔdeɛ ho
na ɛpono kɛseɛ no ntwonoo no mu no apono mmienu sisi ha na mmienu nso sisi ha na ɛho na wɔkum ɔhyeɛ afɔdeɛ ne bɔne ho afɔdeɛ ne asodie afɔdeɛ
na ntwonoo no akyi nkyɛn mu a ɛda deɛ wɔreforo kɔ ɛpono kɛseɛ no ano no atifi fam hɔ apono mmienu sisi hɔ na ɛpono kɛseɛ no ntwonoo no nkyɛn mu ha nso apono mmienu nso sisi hɔ
apono nnan wɔ ɔfa ha na apono nnan nso wɔ ɔfa ha ɛpono kɛseɛ no nkyɛn mu apono nwɔtwe ho na wɔkum mmoa
na apono nnan sisi aforoeɛ no ho ɛyɛ aboɔ a wɔasene ne ntwemu yɛ anammɔn mmienu ne fa ne trɛ yɛ anammɔn ne fa ne korɔn yɛ anammɔn baako ne fa ɛso na wɔde adeɛ a wɔde kum ɔhyeɛ afɔdeɛ ne okum afɔdeɛ no guo
na nkɔtɔkorɔ nta a ɛyɛ nsamu trɛ hyehyɛ ɛdan no mu hyia na apono no so na wɔde ayɛyɛdeɛ nam no guo
na ponkɛseɛ a ɛwɔ mu no akyi na na adammoa mmienu wowɔ abannwa a ɛwɔ mu no so baako si atifi fam ponkɛseɛ no nkyɛn mu na anim hwɛ anafoɔ fam baako nso si anafoɔ fam ponkɛseɛ no nkyɛn mu na anim hwɛ atifi fam
na ɔka kyerɛɛ me sɛ dammoa a ani hwɛ anafoɔ fam yi yɛ asɔfoɔ a wɔhwɛ efie no soɔ no dea
na dammoa a ani hwɛ atifi fam no yɛ asɔfoɔ a wɔhwɛ afɔrebukyia no soɔ no dea wɔne sadok mma a wɔfiri lewifoɔ no mu a wɔbɛn awurade bɛsom no no
na ɔsusuu abannwa no ntwemu basafa aduonum ne ne trɛ basafa aduonum ɛyɛ ahinanan na afɔrebukyia si ɛdan no anim
ɛnna ɔde me kɔɔ ɛdan no ntwonoo mu na ɔsusuu ntwonoo no adum no basafa mmienu ne fa wɔ ha na basafa mmienu ne fa wɔ ha ne ɛpono kɛseɛ no trɛ basafa baako ne fa wɔ ha ne basafa baako ne fa wɔ ha
ntwonoo no ntwemu yɛ basafa du na ne trɛ yɛ basafa nnum ne fa ntwedeɛ a wɔforo kɔ mu no so na adum sisi ntwonoo adum no anim baako wɔ ha na baako wɔ ha
ɛnna ɔde me kɔɔ asɔredan no mu na ɔsusuu adum no basafa mmiɛnsa trɛ wɔ ha ne basafa mmiɛnsa trɛ wɔ ha ɛne ntomadan no trɛ
na ano kwan trɛ yɛ basafa nnum na ano kwan no nkyɛnnkyɛn yɛ basafa mmienu ne fa wɔ ha na basafa mmienu ne fa wɔ ha na ɔsusuu ne ntwemu basafa aduonu ne ne trɛ basafa du
ɛnna ɔkɔɔ dan no mu kɔsusuu ɛpono ano adum no basafa baako ne ɛpono no basafa mmiɛnsa na ɛpono no trɛ yɛ basafa mmiɛnsa ne fa
na ɔsusuu ne ntwemu basafa du ne ne trɛ basafa du asɔredan no anim na ɔka kyerɛɛ me sɛ ɛha ne kronkron mu kronkronbea
ɛnna ɔsusuu ɛdan no fasuo basafa mmiɛnsa ne ɛho mpia no trɛ basafa mmienu de twaa ɛdan no nyinaa ho hyiaeɛ
na nkyɛn mu mpia no pia si pia so ahodoɔ mmiɛnsa saa ahodoɔ aduasa na ɛkɔ ɔfasuo a ɛwɔ ɛdan no ho ma mpia no so twa ho hyia ɛma no sosɔ mu nanso ɛnsosɔ ɛdan no fasuo mu
na mpia no rekɔ soro hyia no na emu retrɛ na ɛdan no ho mpia no kɔ soro ara twa ɛdan no ho hyia enti emu trɛe wɔ ɛdan no ho wɔ soro na ɛde saa firi aseɛ deɛ no mu fa mfimfini deɛ no mu kɔ soro deɛ no mu
na mehunuu ɛdan no ho bamma a ɛtwa ho hyia a ɛne nkyɛn mu mpia no nnyinasoɔ ne hini korɔn duru basafa mmiɛnsa ɛne demmire no pɛ
nkyɛnmu mpia no akyiri fasuo no trɛ yɛ basafa mmienu ne fa na deɛ wɔgyaa no ɛdan no ho nkyɛn mu mpia no ho no nso saa ara
na adammoa no ntam trɛ yɛ basafa du de twa ɛdan no ho hyia twan
na nkyɛn mu mpia no apono ano kwan kɔ deɛ wɔgyaeɛ no so ɛpono ano baako hwɛ atifi fam na ɛpono ano baako hwɛ anafoɔ fam na ɛkwan a wɔgyaeɛ no trɛ yɛ basafa mmienu ne fa twa ho hyia
na ɛdan a ɛsi efie no akyiri adihɔ atɔeɛ fam no trɛ yɛ basafa aduasa nnum na ɛdan no fasuo trɛ yɛ basafa mmienu ne fa de twa ho hyia na ne ntwemu yɛ basafa aduanan nnum
na ɔsusuu ɛdan no ntwemu ɛyɛ basafa aduonum ne afikyire adihɔ ne ɛhɔ dan no ne n afasuo ntwemu basafa aduonum
na ɛdan no anim trɛ ne n adihɔ no deɛ apueeɛ fam yɛ basafa aduonum
saa na ɔsusuu ɛdan a ɛsi n adihɔ no anim a ɛkɔduruu n akyi ne ɛho mmrannaa a ɛwɔ ho ntwemu basafa aduonum ne asɔredan no mu abannwa no ntwonoo
apono ase ne mpomma aniahunuankansa ne mmrannaa a ɛtwa ne mmiɛnsa no ho hyia no aponnwa a wɔde dua adura ho ahyia no ne fam de kɔka mpomma no ho no ne mpomma a wɔakatakata ho no
apono ano atifi hɔnom ɛdan no mu fam ne akyire fam ne afasuo no nyinaa twan emu fam ne ɛho fam ne nyinaa wɔ ne nsusuiɛ
na wɔayeyɛ kerubim ne mmɛ na abɛ wɔ kerub ntam na kerub wɔ anim mmienu
na onipa anim hwɛ abɛ wɔ fa ha na gyata anim hwɛ abɛ wɔ fa ha wɔyɛɛ no ɛdan no mu nyinaa hyiae
ɛfiri fam kɔsi pono no atifi na wɔayeyɛ kerubim ne mmɛ no asɔredan no fasuo ho
asɔredan no wɔ aponnwa ahinanan na kronkronbea no anim deɛ te saa ara
afɔrebukyia no yɛ dua ne korɔn yɛ basafa baako ne fa na ne ntwemu yɛ basafa baako na ne ntweaso ne ne nnyinasoɔ ne n afasuo yɛ dua na ɔka kyerɛ me sɛ yei ne ɛpono a ɛsi awurade anim
na asɔredan no asa ne pia kronkron no wɔ apono mmienu
na apono no yɛ ntanta apono mmukamu mmienu mmienu mmienu yɛ ɛpono baako deɛ na ɛpono mmienu yɛ baako deɛ
na wɔayɛ asɔredan ano apono no so kerubim ne mmɛ sɛdeɛ wɔyɛɛ no afasuo no ho no na dua ntiasoɔ wɔ ntwonoo no anim adihɔ fam
na mpomma aniahunuankansa ne mmɛ wɔ ɔfa ha ne fa ha ntwonoo no nkyɛn mu ne ɛdan no nkyɛn mu mpia ne nkatasoɔ mpuna no ho
ɛnna ɔde me firii adi faa atifi fam kwan so kɔɔ ɛho fam abannwa no soɔ na ɔde me kɔɔ dammoa a ɛda adihɔ ne ɛhɔ dan no ntentensoɔ a ɛhwɛ atifi fam no ho
ne ntwemu no ɛyɛ basafa aduonum ɛpono ano wɔ atifi fam na ne trɛ yɛ basafa aduonu nnum
ɛda abannwa a ɛwɔ fie no ntentensoɔ ɛyɛ basafa du abrannaa hwɛ abrannaa anim nsamsoɔ a ɛtɔ so mmiɛnsa mu
na adammoa no anim na ɔkwan a ne trɛ yɛ basafa nnum wɔ fie afa mu ɛkɔ basafa aduonum kwan a ɛwɔ mu no so na apono no ano hwɛ atifi fam
na soro dammoa no yɛ ntiantia ɛfiri sɛ mmrannaa no afa fa na ɛntrɛ sɛ ɛdan no mfimfini no ase deɛ no
ɛfiri sɛ ɛyɛ aborɔsansa na ɛnni adum sɛ mmannwa no adum no ne saa nti na wɔadwom afiri aseɛ deɛ ne mfimfini deɛ no so firi fam
na aboɔ ban a ɛwɔ adihɔ fam siane dammoa no ɛho fam abannwa no mu hwɛ dammoa no anim ne ntwemu basafa aduonu nnum
na adammoa a ɛhwɛ ɛho fam abannwa no ntwemu yɛ basafa aduonu nnum na hwɛ asɔredan no anim deɛ na ɛyɛ basafa aduonum
na adammoa yi pue aboɔ ban no so ɔkwan a obi firi ɛho fam abannwa no so reba mu a ɔfa soɔ no da apueeɛ fam
abannwa no fasuo trɛ a ɛhwɛ apueeɛ fam no atuntunatoɔ ne ɛhɔ dan ntentensoɔ mu na adammoa wɔ
na ɔkwan da anim ɛte sɛ adammoa a ɛwɔ atifi fam no ne ntwemu ne ne trɛ saa ara ne n adifire akwan nyinaa ne ne nsiesieeɛ na sɛdeɛ n apono ano teɛ no
saa ara nso na adammoa a ɛwɔ anafoɔ fam no teteɛ ɛpono ano wɔ ɔkwan no ti ɛne ɔkwan a ɛda ɛho aban no anim ɔkwan a wɔfiri apueeɛ fam nam so ba mu no
na ɔka kyerɛɛ me sɛ atifi fam adammoa ne anafoɔ fam adammoa a ɛsisi adihɔ no anim no ne adammoa kronkron a asɔfoɔ a wɔbɛn awurade no bɛdi akronkronneɛ mu akronkronneɛ no ɛhɔ na wɔmfa akronkronneɛ mu akronkronneɛ nguguo aduane afɔdeɛ ne bɔne ho afɔdeɛ ne asodie ho afɔdeɛ no na ɛhɔ yɛ kronkron
asɔfoɔ no hyɛne mu a wɔmmfiri kronkronbea hɔ mmfiri adi nnkɔ ɛho fam abannwa no so na emu hɔ na wɔmfa wɔn ntadeɛ a wɔde som nguo na ɛyɛ kronkron wɔnhyehyɛ ntadeɛ foforɔ ansa na wɔabɛn deɛ ɛyɛ ɔman no deɛ ho
na ɔwiee dan a ɛwɔ mu no susuo no ɔde me firii adi faa ɛpono kɛseɛ a ani hwɛ apueeɛ fam no kwan so na ɔsusu hyiaa twan
ɔde susuo demmire no susuu apueeɛ fam deɛ no basafa ahanu aduonum susuo demmire no so de twa hyiae
ɔsusuu atifi fam deɛ no basafa ahanu aduonum susuo demmire no so de twa hyiae
ɔsusuu anafoɔ fam deɛ no basafa ahanu aduonum susuo demmire no so
ɔdane kɔɔ atɔeɛ fam kɔsusuu basafa ahanu aduonum susuo demmire no so
afa nnan no so na ɔsusuu no ɔfasuo twa ho hyia twan ne ntwemu yɛ basafa ahanu aduonum ne ne trɛ yɛ basafa ahanu aduonum sɛ ɛntwa kronkronbea ne anihumafoɔ deɛ ntam
ɛnna ɔde me baa ɛpono kɛseɛ a ɛhwɛ apueeɛ kwan soɔ no ano
na hwɛ israel nyankopɔn animuonyam refiri apueeɛ kwan so reba na ne nne te sɛ nsuo bebree nne na n animuonyam maa asase harann
na adeɛ a mehunuiɛ no su te sɛ adeɛ a mehunuiɛ berɛ a ɔba bɛsɛee kuro no na ɛyɛ anisoadehunu a ɛte sɛ adeɛ a mehunuu no asuo kebar ho no na mede m anim butuu fam
na awurade animuonyam no baa efie hɔ ɛpono kɛseɛ a ɛhwɛ apueeɛ fam no kwan so
na honhom no maa me so de me baa abannwa a ɛwɔ mu no so na hwɛ awurade animuonyam no ayɛ efie no ma
na metee sɛ obi firi efie no mu ne me rekasa na ɔbarima bi gyina me nkyɛn
na ɔka kyerɛɛ me sɛ onipa ba m ahennwa sibea ne m anammɔn agyinaeɛ a mɛtena hɔ israelfoɔ mu akɔsi daa nie na israel fie rengu me din kronkron ho fi bio sɛdeɛ wɔn ne wɔn ahemfo de wɔn adwamammɔ ne wɔn ahemfo afunu yɛeɛ no wɔn sorɔnsorɔmmea so
sɛ wɔde wɔn apono ase too m apono ase ho na wɔde wɔn aponnwa nkyɛn mu sii m aponnwa nkyɛn mu ho maa ɔfasuo nko sii me ne wɔn ntam no na wɔde wɔn akyiwadeɛ a wɔyɛ guu me din kronkron no ho fi maa mehyee wɔn m abufuo mu no
afei deɛ wɔnyi wɔn adwamammɔ no wɔn ahemfo afunu no mfiri me nkyɛn nkɔ akyirikyiri na mɛtena wɔn mu akɔsi daa
wo onipa ba fa asɔrefie yi kyerɛ israel fie na wɔn anim ngu ase wɔn amumuyɛ ho na ma wɔnsusu susudeɛ no
na sɛ wɔn anim gu ase deɛ wɔayɛ nyinaa ho a kyerɛ wɔn asɔrefie no suban ne ne nsiesieeɛ ne n adifire ne ne muba ne ne su nyinaa ne n ahyɛdeɛ nyinaa ne ne ban nyinaa ne ɛho mmara nyinaa na twerɛ no wɔn anim na wɔnhwɛ ne su no nyinaa ne ɛho ahyɛdeɛ nyinaa na wɔnni so
yei ne asɔrefie no ho mmara bepɔ no atifi ne ɛhyeɛ a ɛtwa ho hyia twan nyinaa nyɛ akronkronneɛ mu kronkron hwɛ efie no ho mmara nie
na yeinom ne afɔrebukyia no nsusuiɛ basafa baako yɛ basafa ne nsa mu trɛ soɔ ne nnyinasoɔ yɛ anammɔn ne fa na ne trɛ yɛ anammɔn baako ne fa na anoano hini a ɛtwa ho hyia yɛ nsaama baako na yei ne afɔrebukyia no ase
na ɛfiri fam nnyinasoɔ no so de kɔsi aseɛ faferɛ no so yɛ basafa baako na ne trɛ yɛ anammɔn baako ne fa na ɛfiri faferɛ kumaa no so kɔsi faferɛ kɛseɛ no soɔ yɛ basafa mmienu na ne trɛ yɛ anammɔn baako ne fa
na afɔrebukyia no yɛ basafa mmienu na ɛfiri afɔrebukyia no so de kɔ soro wɔ mmɛn nnan
na afɔrebukyia no ntwemu yɛ basafa nsia na ne trɛ nsia n afa nnan ɛyɛ ahinanan
na faferɛ no ntwemu yɛ basafa nson na n afa nnan ne trɛ yɛ nson na ano a ɛtwa ho hyia no yɛ bɛyɛ anammɔn baako na ne nnyinasoɔ anammɔn baako ne fa twa ho hyia na n aforoeɛ hwɛ apueeɛ
na ɔka kyerɛɛ me sɛ onipa ba sɛ awurade nyankopɔn seɛ nie yeinom ne afɔrebukyia no ho ahyɛdeɛ da a wɔbɛyɛ no sɛ wɔmmɔ so hyeɛ afɔdeɛ na wɔmpete so mogya no
asɔfoɔ lewifoɔ a wɔfiri sadok asefoɔ mu a wɔbɛba abɛbɛn me sɛ wɔrebɛsom me no awurade nyankopɔn asɛm nie ma wɔn nantwiburuwa na wɔmfa mmɔ bɔne ho afɔdeɛ
na fa ne mogya no bi keka ne mmɛn nnan ne faferɛ no ahinanan ne anoano a ɛtwa ho hyia fa yi ɛho bɔne na pata ma no
na fa bɔne ho afɔdeɛ nantwinini no na hye no asɔrefie no baabi a wɔayi ato hɔ kronkronbea adihɔ fam no
na ɛda a ɛtɔ so mmienu no fa ɔpapo a ɔnni dɛm bra bɛbɔ bɔne ho afɔdeɛ na wɔmfa nyi afɔrebukyia no ho bɔne sɛdeɛ wɔde nantwinini no yiiɛ no
sɛ wowie bɔne no yi a fa nantwiburuwa a ɔnni dɛm ne nnwankuo mu adwennini a ɔnni dɛm bra
na fa wɔn bra awurade anim na asɔfoɔ no mfa nkyene ngu wɔn so na wɔmfa wɔn mmɔ ɔhyeɛ afɔdeɛ mma awurade
nnanson na fa ɔpapo bɔ bɔne ho afɔdeɛ daa na nantwiburuwa ne nnwankuo mu dwennini a ɛdɛm biara nni wɔn ho nso na wɔmfa mmɔ
nnanson na wɔmfa mpata mma afɔrebukyia no na wɔnnwira ho na wɔmfa nhyɛ nsa
na wɔwie nna no a da a ɛtɔ so nwɔtwe de rekorɔ no asɔfoɔ no mmɔ mo hyeɛ afɔdeɛ ne mo asomdwoeɛ afɔdeɛ afɔrebukyia no so na m ani bɛsɔ mo awurade nyankopɔn asɛm nie
ɛnna ɔde me faa kronkronbea no anim ponkɛseɛ a ɛhwɛ apueeɛ no kwan soɔ na ɛno deɛ na wɔato mu
na awurade ka kyerɛɛ me sɛ ɛpono kɛseɛ yi wɔato mu ara wɔrenhini na obi remfa mu mma mu ɛfiri sɛ awurade israel nyankopɔn afa mu aba mu nti wɔato mu ara
ɔberempɔn no nko ɔberempɔn a ɔyɛ nti na ɔbɛtena mu adidie awurade anim ɔbɛfa ɛpono kɛseɛ no ntwonoo kwan so ahyɛne mu na wafa ɔkwan no so afiri adi
ɛnna ɔde me faa atifi fam ponkɛseɛ no kwan so de me baa asɔredan no anim na mehwɛe na hwɛ na awurade animuonyam no ahyɛ awurade dan no ma na mehwee fam de m anim butui
na awurade ka kyerɛɛ me sɛ onipa ba fa w ani hwɛ na fa w aso tie deɛ merebɛka akyerɛ woɔ awurade fie ahyɛdeɛ nyinaa ne ne mmara nyinaa ho no nyinaa na hwɛ no yie na wɔn a ɛfata sɛ wɔba asɔrefie no aba na wɔn a wɔmfata no moapam wɔn
na ka kyerɛ atuatefoɔ israel fie no sɛ sɛ awurade nyankopɔn seɛ nie israel fie mo akyiwadeɛ no nyinaa momma no nnɔɔso mma mo
sɛ mode ananafoɔ mma akoma mu momonotofoɔ ne honam mu momonotofoɔ baeɛ sɛ wɔmmɛtena me kronkronbea ngu me fie ho fi sɛ mode m aduane sradeɛ ne mogya baeɛ na wɔsɛee m apam mo akyiwadeɛ nyinaa soɔ
nanso moanyɛ m akronkronneɛ no ho adwuma no na mmom mode mo ara mo nnipa asisi me kronkronbea hɔ adwuma no soɔ
sɛ awurade nyankopɔn seɛ nie ɔnanani biara a ɔyɛ akoma mu momonotoni ne honam mu momonotoni nnhyɛne me kronkronbea ananafoɔ a ɛwɔ israelfoɔ mu nyinaa mu
na mpo lewifoɔ a wɔafiri me ho kɔ akyirikyirie israel fom a wɔfomm firii me nkyɛn kɔdii wɔn abosom akyire no mu no wɔn mpo wɔbɛsoa wɔn amumuyɛ
na wɔbɛyɛ me kronkronbea asomfo ayɛ asɔrefie no apono ano ahwɛfoɔ na wɔasom asɔrefie no mu wɔn na wɔbɛbɔ ɔhyeɛ afɔdeɛ ne ɔkum afɔdeɛ ama ɔman no na wɔn ara na wɔbɛgyina wɔn anim asom wɔn
ɛsiane sɛ wɔasom wɔn wɔn abosom anim na wɔadanedane israel fie amumuyɛ suntidua nti mama me nsa so atia wɔn awurade nyankopɔn asɛm nie sɛ wɔnsoa wɔn amumuyɛ
na wɔntwe mmpini me mmmɛyɛ asɔfodwuma mmma me na wɔmmmɛn m akronkronneɛ no biara mmma m akronkronneɛ mu akronkronneɛ ho na wɔnsoa wɔn ahohora ne wɔn akyiwadeɛ a wɔyɛeɛ no
nanso mede asɔrefie no ho adwuma no bɛhyɛ wɔn nsa ɛho som ne adeɛ biara a wɔyɛ wɔ mu no nyinaa mu
na asɔfoɔ lewifoɔ sadok mma a wɔyɛ kronkronbea hɔ adwuma berɛ a israelfoɔ firii me nkyɛn kɔfomm kwan no wɔn deɛ wɔbɛbɛn me asom me na wɔagyina m anim de sradeɛ ne mogya abrɛ me awurade nyankopɔn asɛm nie
wɔn na wɔbɛhyɛne me kronkronbea hɔ na wɔn na wɔbɛbɛn me pono ho abɛsom me na wɔayɛ me som adwuma no
na sɛ wɔreba aponkɛseɛ a ɛwɔ abannwa a ɛwɔ mu no ho a wɔnhyehyɛ nwera ntadeɛ na kuntutam biara nnka wɔn ho berɛ a wɔresom emu fam abannwa no aponkɛseɛ no mu ne efie no mu
wɔmfa nwera ahyehyɛdeɛ mmobɔ wɔn ti a nwera pieto nhyehyɛ wɔn wɔmmfa biribiara a ɛbɛma wɔafiri fifire mmmɔ abɔsoɔ
na wɔrefiri adi afiri abannwa no so akɔ ɔman no nkyɛn a wɔnyiyi ntadeɛ a wɔhyɛ de someɛ no mfa ngu kronkronbea adammoa no mu na wɔnhyehyɛ ntadeɛ afoforɔ na wɔamfa wɔn ntadeɛ kronkronyɛ no ankɔ nkurɔfoɔ no mu
na wɔnnyiyi wɔn ti nso wɔnnsi atimum bubuo nko na wɔmmubu wɔn tiri soɔ
na bobesa nso ɔsɔfoɔ biara nnnom berɛ a wɔrehyɛne abannwa a ɛwɔ mu no soɔ
nanso wɔmmfa okunafoɔ ne deɛ wɔako no nnware na mmom wɔmfa israel fie asefoɔ mu mmammaa anaa okunafoɔ a ɔyɛ ɔsɔfoɔ bi kunafoɔ
na wɔnkyerɛ me man akronkronneɛ ne deɛ abuo so ntam nsonsonoeɛ na wɔmma wɔnhunu deɛ ɛho wɔ fi ne deɛ ɛho teɛ ntam nsonsonoeɛ
na akameakamesɛm nso wɔn ara na wɔnnyina hɔ mmu ho atɛn m atemmudeɛ so na wɔmmu atɛn na wɔnhwɛ me mmara ahodoɔ ne m ahyɛdeɛ m afahyɛ nyinaa mu na wɔnyɛ me home nna kronkron
na wɔnnkɔ funu bi ho nnkɔgu wɔn ho fi gye agya ne ɛna ne ɔbabanin ne ɔbabaa ne onuabarima ne onuabaa a ɔnnya nyɛɛ ɔbarima deɛ ho na wɔwɔ ho kwan sɛ wɔma wɔn ho kum
na ɔdwira ne ho wie a wɔnkan nnanson mma no
na ɛda a ɔrehyɛne kronkronbea akɔ emu fam abannwa so akɔsom kronkronbea no ɔmfa ne bɔne ho afɔdeɛ mmra awurade nyankopɔn asɛm nie
na deɛ ɛbɛyɛ wɔn agyapadeɛ deɛ mene wɔn agyapadeɛ na mommma wɔn kyɛfa bi wɔ israel mu mene wɔn kyɛfa
aduane afɔdeɛ ne bɔne ho afɔdeɛ ne asodie ho afɔdeɛ no wɔn ara na wɔnnie na israel mu ahyiradeɛ nyinaa nyɛ wɔn deɛ
na nnoɔma nyinaa mu aba a ɛdi kan mfitiaseɛ no ne nnoɔma nyinaa mu mmasoɔ afɔrebɔdeɛ a moma soɔ nyinaa no ɛnyɛ asɔfoɔ no dea na mo mmɔre mu deɛ ɛdi kan no momfa mma ɔsɔfoɔ na nhyira mmra mo fie
abɔfono biara ne deɛ wɔatete ne mu nnomaa ne mmoa mu no asɔfoɔ nnni
na sɛ moretwe asase no so ntonto de akyɛ agyapadeɛ a monyi so mmasoɔ afɔrebɔdeɛ asase no mu akronkronneɛ mma awurade ne ntwemu nyɛ susuo basafa mpem dummienu ne ahanum na ne trɛ yɛ mpem du wɔbɛfrɛ no asase kronkron n ahyeɛ nyinaa mu
yei mu basafa ahanu aduonum a ɛyɛ ahinanan hyia no nyɛ kronkronbea no deɛ na basafa aduonu nnum nyɛ ne mmoa adidibea nsase ntwa ho nhyia
na asase a moasusuo no ara mu susu ntwemu basafa mpem dummienu ne ahanum na ne trɛ yɛ mpem du na yei mu na kronkronbea no akronkronneɛ mu kronkron no ntena
asase no mu akronkronneɛ ne no ɛnyɛ asɔfoɔ a wɔsom kronkronbea a wɔpinkyɛ bɛsom awurade no deɛ na ɛnyɛ wɔn adan sisibea ne kronkronbea ho kronkronbea
na ntwemu basafa mpem dummienu ne ahanum no no ne trɛ mu yɛ mpem nnum no nyɛ lewifoɔ a wɔyɛ asɔrefie no mu asomfo deɛ na ɛnyɛ wɔn kyɛfa nkuro a wɔbɛtena mu
nanso monyi kuro no kyɛfa a ne trɛ yɛ basafa mpem mmienu ne ahanum na ne ntwemu yɛ basafa mpem dummienu ne ahanum kronkronbea mmasoɔ afɔrebɔdeɛ no ho ɛnyɛ israel fie nyinaa dea
na ɔberempɔn no deɛ no nna kronkronbea no mmasoɔ afɔrebɔdeɛ ne kuro no kyɛfa no nkyɛn mu ɛha ne ɛha kronkronbea no mmasoɔ afɔrebɔdeɛ ne kuro no kyɛfa no anim atɔeɛ fam de rekɔ apueeɛ ntwemu ne mmusuakuo no kyɛfa no mmaako mmaako deɛ no nsɛ ɛmfiri atɔeɛ hyeɛ so nkɔ apueeɛ hyeɛ so
asase no na ɛnyɛ ne kyɛfa israel mu na m aberempɔn anhyɛ me man so bio na wɔmfa asase no mma israel fie sɛdeɛ wɔn mmusuakuo no teɛ
sɛ awurade nyankopɔn seɛ nie momma no nnɔɔso mma mo israel aberempɔn monnyae amimdie ne nhyɛsoɔ na monyɛ atemmudeɛ ne ateneneedeɛ monnyae sɛ monam ɔhyɛ so gye nsase firi me nkurɔfoɔ hɔ awurade nyankopɔn asɛm nie
monnya nsania pa ne efa pa ne bat bat ɛbɛyɛ sɛ galɔn du pa
efa ne bat nsusuiɛ nyɛ baako na efa nso nyɛ homer nkyɛmu du mu baako ne nsusuiɛ nyɛ sɛ homer baako
na dwetɛbena nyɛ gera aduonu nnwetɛbena aduonu nnwetɛbena aduonu nnum ne nnwetɛbena dunum nyɛ mo mina
yei ne mmasoɔ afɔrebɔdeɛ a momma soɔ ayuo homer mu efa nkyɛmu nsia mu baako ne atokoɔ homer mu efa nkyɛmu nsia mu baako
na ngo ho ahyɛdeɛ nie ngo bat no bat nkyɛmu du mu baako na momma mfiri susukoraa a ɛne homer a ɛdi bat du no mu na bat du na ɛyɛ homer
na odwan baako a ɔfiri nnwankuo mu nnwan ahanu a ɛwɔ israel adidibea a ɛhɔ afɔ no mu na ɛnyɛ aduane afɔdeɛ ne ɔhyeɛ afɔdeɛ ne asomdwoeɛ afɔdeɛ na wɔmfa mpata mma wɔn awurade nyankopɔn asɛm nie
asase no so nnipa nyinaa mfa mmasoɔ afɔrebɔdeɛ yi mma israel mu berempɔn no
na ɛyɛ ɔberempɔn no asɛdeɛ sɛ ɔmma ɔhyeɛ afɔdeɛ aduane afɔdeɛ ne ahwiesa nnapɔnna ne abosome foforɔ ne home nna wɔ israel fie afahyɛ a wɔhyehyɛ nyinaa mu ɔno ara na ɔmma bɔne ho afɔdeɛ ne ɔhyeɛ afɔdeɛ ne asomdwoeɛ afɔdeɛ a wɔde pata ma israel fie no
sɛ awurade nyankopɔn seɛ nie bosome a ɛdi kan no da a ɛdi kan no fa nantwiburuwa a ɔnni dɛm yi kronkronbea no ho bɔne
na ɔsɔfoɔ no mfa bɔne ho afɔdeɛ mogya no bi nkeka asɔrefie no aponnwa ne afɔrebukyia no faferɛ no ntweaso nnan ne abannwa a ɛwɔ mu no ponkɛseɛ no aponnwa ho
na bosome no da a ɛtɔ so nson no yɛ saa ara ma deɛ wafom anibiannasoɔ ne ne ntetekwaasɛm soɔ no nti na momfa mpata mma efie no
bosome a ɛdi kan no da a ɛtɔ so dunan no monni twam afahyɛ no monnni paanoo a ɛntuiɛ nnanson
na ɔberempɔn no mfa nantwinini bi da no ara mmɔ ɔno ara ne asase no so man nyinaa ho bɔne afɔdeɛ
na afahyɛ nnanson no nyinaa ɔmmɔ ɔhyeɛ afɔdeɛ mma awurade anantwinini nson ne adwennini nson a ɛdɛm nni wɔn ho nna nson no mu da biara ne bɔne ho afɔdeɛ nso ɔpapo baako
na ɔmma aduane afɔdeɛ nso nantwie baako ne aduane efa baako ne odwennini baako ne aduane efa baako na ngo susutoa baako nka aduane efa baako ho
bosome a ɛtɔ so nson da a ɛtɔ so dunum no afahyɛ no mu no ɔnyɛ sei ara nnanson sɛ bɔne ho afɔdeɛ ne ɔhyeɛ afɔdeɛ ne aduane afɔdeɛ ne ngo nso deɛ
sɛ awurade nyankopɔn seɛ nie abannwa ponkɛseɛ a ɛhwɛ apueeɛ no wɔnto mu adwumayɛ nna nsia no nyinaa na homeda no deɛ wɔnhini na bosome foforɔ da no nso wɔnhini
na ɔberempɔn no mfiri akyire mfa ntwonoo kwan pono so mmɛgyina ɛpono kɛseɛ no aponnwa ho na asɔfoɔ no mmɔ ne hyeɛ afɔdeɛ ne n asomdwoeɛ afɔdeɛ na ɔnkoto nsɔre ɛpono kɛseɛ no aponnwa ho na ɔmfiri adi na ɛpono kɛseɛ no deɛ wɔnnto mu kɔsi anwummerɛ
na asase no so nnipa no nso nkoto nsɔre ɛpono kɛseɛ no ano home nna ne abosome foforɔ mu awurade anim
na ɔhyeɛ afɔdeɛ a ɔberempɔn no mfa mmrɛ awurade no nie homeda nnwanten nsia a wɔnni dɛm ne odwennini a ne ho nni dɛm
ne aduane afɔdeɛ odwennini no deɛ efa ne nnwanten no ho aduane afɔdeɛ a ne nsa bɛso soɔ ne ngo susutoa a ɛka efa no ho
na bosome foforɔ da no nantwiburuwa a ɔnni dɛm ne nnwanten nsia ne odwennini baako a wɔnni dɛm
ne nantwinini no ho efa ne odwennini no ho efa na ɔmfa nyɛ aduane afɔdeɛ ne nnwanten no deɛ sɛdeɛ ne nsa bɛso soɔ ne ngo susutoa a ɛka efa ho
na sɛ ɔberempɔn no rebɛhyɛne mu a ɔmfa ɛpono kɛseɛ no ntwonoo kwan so nkɔ mu na ɔmfa hɔ ara mfiri adi
na sɛ asase no so nnipa no reba awurade anim afahyɛ no mu a deɛ ɔfa atifi fam ponkɛseɛ no kwan so ba mu bɛsɔreɛ no ɔmfa anafoɔ fam ponkɛseɛ no kwan so mfiri adi na deɛ ɔfa anafoɔ fam ponkɛseɛ ano ba mu no ɔmfa atifi fam ponkɛseɛ no ano mfiri adi ɔnnsan mmfa ɛpono kɛseɛ a ɔfaa mu baa mu no mu mmfiri adi na ɔnkɔ n anim tee mfiri adi
na ɔberempɔn no sɛ wɔreba mu a ɔmfra wɔn mu mmra mu na sɛ wɔrefiri adi a ɔne wɔn mfiri adi
na nnapɔnna ne afahyɛ no mu aduane afɔdeɛ nyɛ nantwinini ne aduane efa ne odwennini ne aduane efa ne nnwanten ho deɛ ne nsa bɛso soɔ ne aduane efa ho ngo susutoa
na sɛ ɔberempɔn no rebɛbɔ ayamyi hyeɛ afɔdeɛ anaa ayamyɛ asomdwoeɛ afɔdeɛ ama awurade a ɛnneɛ wɔnhini no ɛpono kɛseɛ a ɛhwɛ apueeɛ no na ɔmmɔ ne hyeɛ afɔdeɛ ne n asomdwoeɛ afɔdeɛ sɛdeɛ ɔyɛ no homeda no na ɔmfiri adi na n adifire akyiri no wɔnto ɛpono kɛseɛ no mu
na odwanten a wadi afe a ɔnni dɛm na fa bɔ ɔhyeɛ afɔdeɛ ma awurade anɔpa anɔpa na bɔ
na siesie ɛho aduane afɔdeɛ daa anɔpa efa nkyɛmu nsia mu baako ne ngo susutoa nkyɛmu mmiɛnsa mu baako na wɔmfa mfɔre esiam no na ɛnyɛ aduane afɔdeɛ mma awurade ɛnyɛ daa ahyɛdeɛ daa
na monsiesie odwanten no ne aduane afɔdeɛ ne ngo no daa anɔpa ɛyɛ daa ɔhyeɛ afɔdeɛ
sɛ awurade nyankopɔn seɛ nie sɛ ɔberempɔn no de n agyapadeɛ no bi kyɛ ne mma no bi a ɛyɛ ne mma no deɛ wɔn agyapadeɛ mu kyɛfa ne no
na sɛ ɔde n agyapadeɛ no bi kyɛ ne nkoa mu bi a ɛnneɛ ɛnyɛ akoa no deɛ nkɔsi ahofadie afe no so na ɛnsane nkɔyɛ ɔberempɔn no deɛ bio ɛyɛ ɔno ara agyapadeɛ ne mma na ɛnyɛ wɔn deɛ
nanso ɔberempɔn no mmfa ɔmanfoɔ no agyapadeɛ bi mmpam wɔn mfiri wɔn kyɛfa mu ɔno ara ne kyɛfa no bi na ɔmfa mma ne mma na wɔnnie deɛ ɛbɛyɛ na wɔampansam me man mu onipa biara amfiri n agyapadeɛ soɔ
ɛnna ɔde me faa ɔkwan a ɛda ɛpono kɛseɛ no nhyɛnmu no so kɔɔ adammoa kronkron a ɛyɛ asɔfoɔ dea a ɛhwɛ atifi fam no ano na hwɛ afa bi wɔ hɔ atɔeɛ fam akyire nohoa
na ɔka kyerɛɛ me sɛ ɛha ne faako a asɔfoɔ no bɛnoa asodie ho afɔdeɛ ne bɔne ho afɔdeɛ no na wɔatoto aduane afɔdeɛ no na wɔamfa amfiri adi ankɔ abannwa a ɛwɔ ho no so ankɔte ɔman no ho
ɛnna ɔde me firii adi baa abannwa a ɛwɔ ho no soɔ na ɔmaa mesene kɔɔ abannwa no ntweaso nnan no ho na hwɛ atuntuma bi wɔ abannwa no biara ntweaso
abannwa no ntwea nnan no mu na ntuntuma a wɔabram ho wowɔ a ne ntwemu yɛ basafa aduonu na ne trɛ yɛ basafa dunum ntweaso ntutuma nnan no nyinaa nsusuiɛ yɛ baako
na bamma bi twa ntuntuma nnan no mu hyia twan na wɔayeyɛ mmukyia mmamma no ase de atwa ho ahyia
na ɔka kyerɛɛ me sɛ yeinom ne aduanenoa adan a efie no mu asomfo no nnoa ɔmanfoɔ no kum afɔdeɛ wɔ hɔ
ɛnna ɔde me sane baa asɔredan no pono ano na hwɛ nsuo firi asɔredan no aponnwa ase resene kɔ apueeɛ fam na asɔredan no anim hwɛ apueeɛ na nsuo no resiane wɔ aseɛ asɔredan no nifa so afɔrebukyia no anafoɔ fam
na ɔde me nam atifi fam ponkɛseɛ no kwan so firii adi na ɔde me faa mfikyikwan no so konton baa anim ponkɛseɛ a ɛhwɛ apueeɛ no kwan no so na hwɛ na nsuo firi nifa so resene
ɔbarima no firi kɔɔ apueeɛ no na susuhoma kura ne nsamu na ɔsusuu basafa ahanum na ɔde me twaa nsuo no nsuo a ɛka nanpɔ soɔ
na ɔsusuu ahanum na ɔde me twaa nsuo no nsuo a ɛka nankoroma na ɔsusuu ahanum na ɔde me twae nsuo a ɛka asene mu
na ɔsusuu ahanum na ɛyɛ nsuo a mantumi mantwa ɛfiri sɛ nsuo no mu dɔ a wɔboro ayɛ sɛ nsuo a wɔntumi ntwa
na ɔka kyerɛɛ me sɛ onipa ba woahunu anaa na ɔde me nam asuo no ano sane bae
na mesane bae na hwɛ nnua bebree pa wɔ asuo no ano ɛha ne ɛha
na ɔka kyerɛɛ me sɛ nsuo yi firi sene kɔ apueeɛ fam kanko no mu na ɛsiane kɔ mpaperɛ no so ɛpo mu na nsuo a ɛfiri sene yi korɔ na asa nsuo no yadeɛ
na ɔkra teasefoɔ biara a ɛkeka ne ho baabiara a asuo a ɛboro soɔ yi bɛkɔ hɔ no bɛnya nkwa na emu nam bɛdɔɔso bebree pa ara ɛfiri sɛ nsuo yi bɛkɔ hɔ na wɔasa po no nsuo yadeɛ na nnoɔma nyinaa anya nkwa deɛ asuo no korɔ biara
na apofofoɔ bɛgyina ɛpo no so ɛfiri en gedi kɔsi en eglaim bɛyɛ asau hatabea emu mpataa bɛyɛ ahodoɔ sɛ ɛpo kɛseɛ mu nam bebree pa ara
n aforɔ ne n atɛkyɛ deɛ wɔrensa wɔbɛgya de ayɛ nkyene
na asuo no nsunoa ha ne ha na nnua a wɔdie ahodoɔ nyinaa bɛfiri n ahahan rempo na n aba rensa ɛbɛso n abosome mu ɛfiri sɛ ne nsuo no kronkronbea na ɛfiri sene na n aba bɛyɛ aduane na n ahahan ayɛ aduro
sɛ awurade nyankopɔn seɛ nie yei ne ɛhyeɛ a mode bɛkyɛ asase no ama israel mmusuakuo dummienu no adi soɔ yosef deɛ nyɛ nhoma mmienu
na monkyɛ nni so mma obiara deɛ nyɛ sɛ ne nua deɛ ɛfiri sɛ ɛho na maka ntam sɛ mede bɛma mo agyanom no na asase yi bɛda hɔ ama mo na moadi so
na asase no hyeɛ nie ano a ɛda atifi fam ɛfiri ɛpo kɛseɛ no ano fa hetlon kwan a ɛkɔ sedad no so
hamat berota sibraim a ɛda damasko ne hamat hyeɛ ntam no haser hatikon a ɛda hauran hyeɛ ho no
na ɛhyeɛ no firi ɛpo no ano kɔ hasar enon damasko hyeɛ so na atifi fam deɛ ɛhyeɛ a ɛda atifi fam ne hamat na ɛne ano a ɛdi atifi fam no
na ɛhyeɛ a ɛda apueeɛ fam ne yordan a ɛwɔ hauran ne damasko ne gilead ɛne israel asase ntam no monsusu mfiri ɛhyeɛ no so nkɔ apueeɛ po no ano na ɛne ɛhyeɛ a ɛdi apueeɛ fam no
na ɛhyeɛ a ɛda anafoɔ fam hwɛ anafoɔ no ɛfiri tamar kɔ meribat kades nsuo a ɛnam misraim subonhwa no ano kɔduru ɛpo kɛseɛ no ano na ɛne ɛhyeɛ a ɛhwɛ nifa anafoɔ fam no
na ɛhyeɛ a ɛda atɔeɛ fam ne ɛpo kɛseɛ no firi ɛhyeɛ no ano ara kɔsi hamat ntentensoɔ ɛne ɛhyeɛ a ɛdi atɔeɛ no
na monkyɛ asase yi mu mfa sɛdeɛ israel mmusuakuo no teɛ
na ntonto so na monkyɛ asase no mfa nni soɔ mo ne ananafoɔ a wɔabɛyɛ mo mu ahɔhoɔ a mo mu wɔawowo mma no na wɔnyɛ mo sɛ wɔn a wɔwoo wɔn israel mma mu wɔne mo mmɔ agyapadeɛ so ntonto israel mmusuakuo no mu
na abusuakuo ko a ɔnanani bi abɛyɛ mu hɔhoɔ no ɛhɔ ara na momma no n agyapadeɛ awurade nyankopɔn asɛm nie
na yeinom ne mmusuakuo no din ɛfiri atifi fam hyeɛ no so hetlon kwan nkyɛn mu a ɛrekɔ hamat hasar enan damasko hyeɛ so deɛ ɛhwɛ atifi fam wɔ hamat nkyɛn mu na wɔnnya ano apueeɛ ne atɔeɛ ɛno ne dan homa baako
na deɛ ɛdi dan hyeɛ soɔ ɛfiri apueeɛ de kɔ atɔeɛ no aser deɛ baako
na deɛ ɛdi aser hyeɛ soɔ firi apueeɛ de kɔ atɔeɛ no naftali deɛ baako
na deɛ ɛdi naftali hyeɛ soɔ firi apueeɛ de kɔ atɔeɛ no manase deɛ baako
na deɛ ɛdi manase hyeɛ soɔ firi apueeɛ de kɔ atɔeɛ no efraim deɛ baako
na deɛ ɛdi efraim hyeɛ soɔ firi apueeɛ de kɔ atɔeɛ no ruben deɛ baako
na deɛ ɛdi ruben hyeɛ soɔ firi apueeɛ de kɔ atɔeɛ no yuda deɛ baako
na deɛ ɛdi yuda hyeɛ soɔ firi apueeɛ de kɔ atɔeɛ no nyɛ mmasoɔ asase a momma soɔ no ne trɛ nyɛ basafa mpem dummienu ne ahanum na ne ntwemu nyɛ sɛ kyɛfa no bi mfiri apueeɛ nkɔsi atɔeɛ na kronkronbea no nna mfimfini
mmasoɔ asase a monyi mma awurade no ntwemu nie susuo basafa mpem dummienu ne ahanum na ne trɛ yɛ mpem du
na wɔn a mmasoɔ asase kronkron yi nyɛ wɔn deɛ nie asɔfoɔ deɛ atifi fam basafa mpem dummienu ne ahanum atɔeɛ fam trɛ nyɛ mpem nnum apueeɛ fam trɛ mpem nnum na anafoɔ fam ntwemu mpem dummienu ne ahanum na awurade kronkronbea no nna mfimfini
ɛnyɛ asɔfoɔ a wɔayɛ wɔn kronkron sadok mma mu a wɔayɛ me som adwuma no a wɔamfom israelfoɔ fom no mu sɛdeɛ lewifoɔ no fomeeɛ no
na wɔnnya asase no mmasoɔ mu deɛ wɔama soɔ akronkronneɛ mu adekronkron lewifoɔ no hyeɛ ho
na lewifoɔ no nnya asɔfoɔ hyeɛ no nkyɛn mu ntwemu mpem dummienu ne ahanum na ne trɛ yɛ mpem nnum ntwemu nyinaa nyɛ mpem dummienu ne ahanum na ne trɛ nyɛ mpem nnum
na wɔnntɔn mu bi na wɔnnsesa na wɔnnane asase no adeɛ a ɛdi kan no mmma na ɛyɛ kronkron ma awurade
na basafa mpem mmienu ahanum a ɛka ne trɛ mu mpem dummienu ne ahanum no mu no nyɛ anihumafoɔ adeɛ mma kuro no sɛ wɔn tenabea ne ɛho asase na kuro no nna mfimfini
na ne nsusuiɛ nie atifi fam ano basafa mpem mmienu ahanu aduonum na anafoɔ fam ano mpem mmienu ahanu ne aduonum na apueeɛ ano mpem mmienu ahanu ne aduonum na atɔeɛ fam ano mpem mmienu ahanu ne aduonum
na kuro no nnya mmoa adidibea nsase basafa ɔha ne aduonu nnum atifi fam ne anafoɔ basafa ɔha ne aduonu nnum ne atɔeɛ fam basafa ɔha ne aduonu nnum
na deɛ aka wɔ mmasoɔ asase kronkron no nkyɛn mu apueeɛ no basafa mpem nnum ne atɔeɛ basafa mpem nnum no ɛnna mmasoɔ asase kronkron no nkyɛn mu na ne nnɔbaeɛ nyɛ kuro no adwumayɛfoɔ aduane
na kuro no adwumayɛfoɔ deɛ wɔbɛfiri israel mmusuakuo nyinaa mu abɛyɛ so adwuma
mmasoɔ asase no nyinaa yɛ basafa mpem dummienu ahanum mmasoɔ asase kronkron no nyɛ ahinanan na ɛnka kuro no deɛ no ho
na nkaeɛ no nyɛ ɔberempɔn no deɛ mmasoɔ asase kronkron ne kuro no deɛ no ho ɛha ne ɛha deɛ ɛda mmasoɔ asase no ho yɛ basafa mpem dummienu ne ahanum no ho kɔsi apueeɛ hyeɛ so ne atɔeɛ fam deɛ a ɛda mpem dummienu ne ahanum no ho kɔsi atɔeɛ hyeɛ so ma no sesɛ mmusuakuo no kyɛfa soɔ no ɛnyɛ ɔberempɔn no deɛ na mmasoɔ asase kronkron ne asɔrefie no kronkronbea no nna ntam
na ɛfiri lewifoɔ no kyɛfa ne kuro no kyɛfa a ɛda ɔberempɔn no deɛ no ntam no soɔ deɛ ɛda yuda hyeɛ ne benyamin hyeɛ ntam no nyɛ ɔberempɔn no deɛ
na mmusuakuo a aka no deɛ nie ɛfiri apueeɛ de kɔ atɔeɛ no benyamin deɛ baako
na deɛ ɛdi benyamin hyeɛ soɔ firi apueeɛ de kɔ atɔeɛ no simeon deɛ baako
na deɛ ɛdi simeon hyeɛ so firi apueeɛ de rekorɔ no isakar deɛ baako
na deɛ ɛdi isakar hyeɛ soɔ firi apueeɛ de kɔ atɔeɛ no sebulon deɛ baako
na deɛ ɛdi sebulon hyeɛ so firi apueeɛ de kɔ atɔeɛ no gad deɛ baako
na gad hyeɛ a ɛwɔ anafoɔ fam a ɛkyerɛ nifa no so hyeɛ no mfiri tamar mfa ɔham nsuo a ɛwɔ kades ne misraim subonhwa no nkɔsi ɛpo kɛseɛ no ano
yei ne asase a momfa ntonto nkyɛ mma israel mmusuakuo na wɔnni soɔ no na yeinom ne wɔn kyɛfa awurade nyankopɔn asɛm nie
na yeinom ne kuro no ho apono atifi fam deɛ no nsusuiɛ yɛ basafa mpem mmienu ahanu aduonum
na kuro no aponkɛseɛ no wowɔ israel mmusuakuo no din atifi fam aponkɛseɛ mmiɛnsa ruben ponkɛseɛ baako yuda ponkɛseɛ baako lewi ponkɛseɛ baako
na apueeɛ fam deɛ no basafa mpem mmienu ahanu aduonum ne aponkɛseɛ mmiɛnsa yosef ponkɛseɛ baako benyamin ponkɛseɛ baako ne dan ponkɛseɛ no
na anafoɔ fam deɛ no nsusuiɛ basafa mpem mmienu ahanu ne aduonum ne aponkɛseɛ mmiɛnsa simeon ponkɛseɛ baako isakar ponkɛseɛ baako sebulon ponkɛseɛ baako
atɔeɛ fam deɛ no basafa mpemnan ahanum n aponkɛseɛ mmiɛnsa gad ponkɛseɛ baako aser ponkɛseɛ baako ne naftali ponkɛseɛ no
deɛ ɛtwa ho hyia yɛ basafa mpem nkron na ɛfiri da no kuro no din ne awurade wɔ hɔ
﻿ yudahene yehoiakim afe a ɛtɔ so mmiɛnsa mu no babelhene nebukadnessar baa yerusalem na ɔbɛto hyɛɛ wɔn so
na awurade de yudahene yehoiakim ne nyankopɔn fie nnoɔma no bi hyɛɛ ne nsa na ɔsoa de kɔɔ n anyame fie wɔ sinar asase so na ɔde nnwinneɛ no kɔɔ ne nyame adekoradan mu
na ɔhene ka kyerɛɛ n apiafoɔhene aspenas sɛ ɔmfa israel mu ahemfo asefoɔ ne mmapɔmma no mu
mmerantewaa a wɔn ho nni dɛm na wɔn ho yɛ fɛ na wɔn ani ateɛ nyansa nyinaa mu na wɔnim de na wɔwɔ nhunumu na wɔbɛtumi asom wɔ ɔhene ahemfie na ɔnkyerɛ wɔn mma wɔnsua kaldeafoɔ nwoma ne kasa
na ɔhene yii wɔn ahennuane no bi da biara ne ne deɛ ne nsa a ɔnom no bi sɛ wɔntete wɔn mfeɛ mmiɛnsa na ɛno akyi wɔmmɛsom ɔhene
na wɔn mu bi a wɔfiri yudafoɔ mu ne daniel hanania misael ne asaria
na asomfoɔ panin no totoo wɔn din ɔtoo daniel din sɛ beltesasar na ɔtoo hanania din sɛ sadrak na ɔtoo misael din sɛ mesak na ɔtoo asaria din sɛ abed nego
na daniel bɔɔ ne tirim sɛ ɔremfa ɔhene nnuane ne nsa a ɔnom no ngu ne ho fi enti ɔsrɛɛ apiafohene no na wangu ne ho fi
na onyankopɔn maa daniel nyaa asomfoɔ panin no anim adɔeɛ ne mmɔborɔhunu
na asomfoɔ panin no ka kyerɛɛ daniel sɛ mesuro ɛfiri sɛ anyɛ a me wura ɔhene a wayi mo aduane ne mo anonneɛ no bɛhunu mo anim sɛ ɛyɛ mmɔbɔmmɔbɔ sene mo atipɛnfoɔ mmerantewaa no deɛ na moama me tiri ato ɔhene anim
ɛnna daniel ka kyerɛɛ ɔsomfoɔ a asomfoɔ panin no de no asi daniel hanania misael ne asaria soɔ no sɛ
sɔ wo nkoa hwɛ dadu ɛ na wɔmma yɛn afuomduane nni ne nsuo nnom
na wode w ani ahwɛ yɛn ne mmerantewaa a wɔdi ahennuane no anim na sɛdeɛ wobɛhunu no wo ne wo nkoa adi
ɛnna ɔpenee deɛ wɔkaeɛ no soɔ na ɔsɔɔ wɔn hwɛɛ dadu
na dadu no wiee duro no wɔhunuu wɔn anim sɛ ɛyɛ fɛ na wɔn honam aba wɔn ho sene mmerantewaa a wɔdi ahennuane no nyinaa
ɛnna ɔsomfoɔ no yii wɔn aduane pa ne nsa a wɔbɛnom no na ɔmaa wɔn afuomduane
na mmerantewaa baanan yi onyankopɔn maa wɔn nwoma ne nyansa nyinaa mu nimdeɛ ne aniteɛ na daniel nyaa anisoadehunu ne daeɛ nyinaa mu nhunumu
na berɛ a ɔhene kaa sɛ wɔmfa wɔn mmra no duruiɛ no asomfoɔ panin no de wɔn baa nebukadnessar anim
na ɔhene ne wɔn kasae na wɔanhunu wɔn nyinaa mu deɛ ɔte sɛ daniel hanania misael ne asaria na wɔde wɔn kaa ɔhene apamfoɔ no ho
na nyansa ne nhunumu asɛm biara a ɔhene bisaa wɔn no ɔhunuu wɔn sɛ wɔkyɛne nkonyaayifoɔ ne pɛadeahunufoɔ a wɔwɔ n ahennie mu no nyinaa mprɛdu
na daniel tenaa hɔ kɔduruu ɔhene kores afe a ɛdi kan so
na nebukadnessar ahennie afe a ɛtɔ so mmienu no ɔsosoo daeɛ bi na ne honhom ho yeraa no na n ani soroe
ɛnna ɔhene kaa sɛ wɔnkɔfrɛ nkonyaayifoɔ pɛadeahunufoɔ ntafowayifoɔ ne kaldeafoɔ mmra na wɔmmɛkyerɛ ɔhene daeɛ no na wɔba bɛgyinaa ɔhene anim
na ɔhene ka kyerɛɛ wɔn sɛ maso daeɛ bi na me honhom ho yera me sɛ mɛkae daeɛ no ne ne nkyerɛaseɛ
ɛnna kaldeafoɔ no ka kyerɛɛ ɔhene wɔ aramaik kasa mu sɛ ɔhene nnya nkwa daa ka wo daeɛ no kyerɛ wo nkoa na yɛnkyerɛ aseɛ
ɔhene bua see kaldeafoɔ no sɛ deɛ maka no ara na maka sɛ moankyerɛ me daeɛ no ne n ase a wɔbɛtwitwa mo mu asinasini na wɔadane mo afie sumina
na sɛ mokyerɛ me daeɛ no ne n ase a mobɛnya me hɔ akyɛdeɛ ayɛyɛdeɛ ne anidie kɛseɛ enti monkyerɛ me daeɛ no ne n ase
wɔbuaa no ne mprenu so sɛ ma ɔhene nka daeɛ no nkyerɛ ne nkoa na yɛnkyerɛ aseɛ
ɔhene buaa sɛ menim ampa sɛ moresɛe me berɛ ɛsiane sɛ monim sɛ mekasa a mennane akyire
sɛ moankyerɛ me daeɛ no a asɛm rebɛto mo ɛfiri sɛ moadwene atorosɛm ne nnaadaasɛm sɛ morebɛka no m anim de akɔsi sɛ mɛsesa m adwene enti monka daeɛ no nkyerɛ me na menhunu sɛ mobɛtumi akyerɛ me aseɛ
kaldeafoɔ no buaa ɔhene sɛ onipa biara nni asase so a ɔbɛtumi akyerɛ ɔhene asɛm yi na ɔhenkɛseɛ ne owura ne otumfoɔ biara mmisaa nkonyaayifoɔ pɛadeahununi ne kaldeani biara hɔ asɛm a ɛte sɛɛ pɛn
na asɛm a ɔhene rebisa yi yɛ den dodo na obiara biara nni hɔ a ɔbɛtumi akyerɛ no ɔhene anim gye anyame a wɔn tenabea nni honam mufoɔ nkyɛn
yei nti ɔhene bo fui na n ani beree kɛse na ɔkaa sɛ wɔnkum babel anyansafoɔ nyinaa
enti mmara no baa sɛ wɔnkum anyansafoɔ no na wɔhwehwɛɛ daniel ne ne mfɛfoɔ no sɛ wɔrebɛku wɔn
ɛnna daniel de kasa pa ne nyansa ne ɔhene safohene ariok a ɔfirii sɛ ɔrekɔkum babel anyansafoɔ no kasae
sɛ adɛn nti na ɔhene hyɛɛ mmara a ɛyɛ den seyie ɛnna ariok kaa asɛm no kyerɛɛ daniel
na daniel kɔ kɔsrɛɛ ɔhene sɛ ɔmma no berɛ na wakyerɛ no daeɛ no ase
ɛnna daniel firi kɔɔ ne fie na ɔkɔkaa asɛm no kyerɛɛ ne mfɛfoɔ hanania misael ne asaria
sɛ wɔnsrɛ ɔsoro nyankopɔn hɔ mmɔborɔhunu ahuntasɛm no ho na wɔankum daniel ne ne mfɛfoɔ anka babel anyansafoɔ a aka no ho
ɛnna wɔyii ahuntasɛm no kyerɛɛ daniel anadwo anisoadehunu mu ɛnna daniel hyiraa ɔsoro nyankopɔn
daniel kaa sɛ nhyira nka nyankopɔn din daa daa sɛ nyansa ne tumi ɔno na ɛwɔ no
ɔno na ɔsakyera berɛ ne nna ɔtu ahene na ɔsi ahene ɔma anyansafoɔ nyansa na ɔde nimdeɛ ma wɔn a wɔwɔ nhunumu
ɔyi deɛ emu dɔ ne deɛ ahunta adi ɔnim deɛ ɛwɔ esum mu na hann ne no na ɛteɛ
wo m agyanom nyankopɔn na meda wo ase meyi wo ayɛ sɛ woama me nyansa ne tumi na afei woayi deɛ yɛsrɛɛ woɔ akyerɛ me sɛ woama yɛahunu ɔhene daeɛ no
ɛno nti daniel kɔɔ ariok a ɔhene ayi no sɛ ɔnkum babel anyansafoɔ no nkyɛn ɔkɔ kɔka kyerɛɛ no sɛ babel anyansafoɔ no nkum wɔn fa me kɔ ɔhene anim na menkɔkyerɛ no aseɛ
ɛnna ariok yɛɛ ntɛm de daniel kɔɔ ɔhene anim na ɔka kyerɛɛ no sɛ mahunu yuda atukɔfoɔ no mu barima bi a ɔbɛkyerɛ ɔhene daeɛ no aseɛ
ɔhene bisaa daniel a ne din de beltesasar sɛ wobɛtumi akyerɛ me daeɛ a mesoeɛ no ne ne nkyerɛaseɛ
daniel buaa ɔhene sɛ ahuntasɛm a ɔhene rebisa no anyansafoɔ pɛadeahunufoɔ nkonyaayifoɔ nyankonnekyerɛfoɔ rentumi nkyerɛ ɔhene
nanso onyankopɔn bi wɔ ɔsoro a ɔyi ahuntasɛm adie na wakyerɛ ɔhene nebukadnessar deɛ ɛrebɛba daakye wo daeɛ ne w anisoadeɛ a woda wo mpa soɔ no wohunuiɛ no nie
ɔhene wodwenee nnoɔma pii ho wɔ wo mpa so deɛ yei akyi ɛbɛba no ho na deɛ ɔyi ahuntasɛm adie no ama woahunu deɛ ɛrebɛba no
na me deɛ ɛnyɛ nyansa a ɛwɔ me mu sene ateasefoɔ nyinaa nti na wɔayi ahuntasɛm yi akyerɛ me na deɛ ɛbɛyɛ na wɔakyerɛ ɔhene nkyerɛaseɛ no na woahunu w akoma mu nsusuiɛ no nti
wo ɔhene wohwɛe na hwɛ na ohoni kɛseɛ bi nie ohoni no so na ɛhran hyɛnn ɛgyinaa w anim na ɛho yɛ hu
ohoni no nie ne tiri yɛ sika pa ne koko ne n abasa yɛ dwetɛ ne yafunu ne n asene yɛ kɔbere mfrafraeɛ
n asrɛ yɛ dadeɛ ne nan mu bi yɛ dadeɛ na emu bi yɛ dɔteɛ
wohwɛe ara kɔsii sɛ ɔboɔ bi a nsa biara nkura mu te bɛbɔɔ ohoni no nan a ɛyɛ dadeɛ ne dɔteɛ no na ɛbubuu no muhumuhu
ɛnna dadeɛ dɔteɛ kɔbere mfrafraeɛ dwetɛ ne sika no bubuu muhumuhu prɛko pɛ na ɛyɛɛ sɛ ahuhuberɛ mu ayuporebea so ntɛtɛ na mframa sesa kɔe na wɔanhunu wɔn baabiara bio na ɔboɔ a ɛbɔɔ ohoni no yɛɛ bepɔ kɛseɛ na ɛyɛɛ asase nyinaa so ma
daeɛ no nie na yɛbɛka ne nkyerɛaseɛ nso akyerɛ ɔhene
wo ɔhene woyɛ ahene mu hene a ɔsoro nyankopɔn de ahennie tumi ahoɔden ne animuonyam ama woɔ
na baabiara a nnipa mma wiram mmoa ne ewiem nnomaa teɛ no ɔde wɔn ahyɛ wo nsa na ɔde wo adi wɔn nyinaa so wone sika tiri no
na w akyi na ahennie foforɔ bɛsɔre a ɛnnuru wo deɛ no ne ahennie a ɛtɔ so mmiɛnsa foforɔ a ɛyɛ kɔbere mfrafraeɛ a ɛbɛdi asase nyinaa soɔ
na ahennie a ɛtɔ so nnan no bɛyɛ den sɛ dadeɛ na sɛdeɛ dadeɛ bubu na ɛyam adeɛ a ɛbɔ so nyinaa no saa ara na ahennie a ɛtɔ so nnan no bɛbobɔ ahennie a ɛdi kan no nyinaa
na sɛdeɛ wohunuu nan ne nansoaa a emu bi yɛ ɔnwomfoɔ dɔteɛ dɔteɛ ɛno ara ne ɛfa na emu bi yɛ dadeɛ no ɛbɛyɛ ahennie a emu apaepaeɛ nso dadeɛ denyɛ no bɛtena mu sɛdeɛ wohunuu sɛ dɔteɛ afrafra dadeɛ no mu no
na nansoaa a emu bi yɛ dadeɛ na ebi yɛ ɛfa no ahennie no fa bi bɛyɛ den na emu bi bɛyɛ mmerɛ
na sɛdeɛ wohunuu dɔteɛ sɛ afrafra dadeɛ no nnipa no bɛdi afra wɔn asefoɔ mu na wɔremfemfam wɔn ho sɛdeɛ dadeɛ nnya dɔteɛ mu afraeɛ no
na ahemfo no nna no mu no ɔsoro nyankopɔn bɛma ahennie a wɔrensɛe no da na wɔrennya n ahennie mma ɔman foforɔ bi so na ɛbɛbubu ahennie ahodoɔ no nyinaa ama no asa na ɛno deɛ ɛbɛgyina daa
ɛno nti sɛdeɛ wohunuu sɛ ɔboɔ a nsa anka te firii bepɔ no ho na ɛbɛbubuu dadeɛ kɔbere mfrafraeɛ ɛfa dwetɛ ne sika no muhumuhu no saa ara na onyankopɔn kɛseɛ no akyerɛ ɔhene deɛ daakye ɛbɛba na daeɛ no wom na ne nkyerɛaseɛ yɛ nokorɛ
ɛno na ɔhene nebukadnessar de n anim butuu fam na ɔkotoo daniel na ɔkaa sɛ wɔmmɔ aduane afɔdeɛ ne ohwam afɔdeɛ ma daniel
ɔhene ka kyerɛɛ daniel sɛ ampa ara mo nyankopɔn yɛ anyame mu nyame ne ahemfo wura ne deɛ ɔyi ahuntasɛm adie sɛ woatumi ayi saa ahuntasɛm yi adie
ɛnna ɔhene yɛɛ daniel kɛseɛ na ɔmaa no ayɛyɛdeɛ akɛseɛ bebree na ɔmaa no dii babel asase nyinaa so tumi ne babel anyansafoɔ nyinaa so mpanimfoɔ mu titire
na daniel srɛɛ ɔhene na ɔde sadrak mesak ne abed nego yeyɛɛ babel asase mu nsɛm so ahwɛfoɔ na daniel deɛ ɔtenaa ɔhene aban mu
ɔhene nebukadnessar yɛɛ sika honi a ne tentene yɛ basafa dunum na ne tɛtrɛtɛ yɛ basafa baako ne fa ɔde sii dura asaseta so wɔ babel asase so
na ɔhene nebukadnessar somaa sɛ wɔnkɔhyiahyia amantam ahemfo mmakoma ne amradofoɔ atemmufoɔ mpanin nsannaafoɔ mmaratwerɛfoɔ atemmufoɔ ne nsase no so atumfoɔ nyinaa sɛ wɔmmra na wɔnna ohoni a ɔhene nebukadnessar de sii hɔ no adi
ɛnna amantam ahemfo mmakoma ne amradofoɔ atemmufoɔ mpanin nsannaafoɔ mmaratwerɛfoɔ asennifoɔ ne nsase no so atumfoɔ nyinaa bɛhyiaa sɛ wɔrebɛda ohoni a ɔhene nebukadnessar de sii hɔ no adi na wɔbɛgyinaa ohoni a nebukadnessar de sii hɔ no anim
na ɛsɛn bi teaa mu denden sɛ mo nkurɔfoɔ aman ne kasa ahodoɔ wɔka kyerɛ mo sɛ
ɛberɛ a mobɛte abɛn odurugya sankuo sambuka sankuo bɛnta atɛntɛbɛn ne nsanku ahodoɔ nyinaa gyegyeɛ no monhwe fam nsɔre sika honi a ɔhene nebukadnessar de asi hɔ no
na deɛ ɔrenhwe ase nsɔre no dɔn no ara mu wɔde no bɛto ogya a ɛrefranam fononoo mu
saa nti berɛ a wɔtee abɛn odurugya sankuo sambuka sankuo bɛnta atɛntɛbɛn ne nsankuo ahodoɔ nyinaa no gyegyeɛ ara pɛ no aman nkurɔfoɔ ne kasa ahodoɔ no nyinaa hwehwee ase sɔree sika honi a ɔhene nebukadnessar de asi hɔ no
saa berɛ no ara mu kaldeafoɔ bi kɔtoatoaa yudafoɔ no
kyerɛɛ ɔhene nebukadnessar sɛ ɔhene nnya nkwa daa
wo na woahyɛ mmara sɛ onipa biara a ɔbɛte abɛn odurugya sankuo sambuka sankuo bɛnta atɛntɛbɛn ne nsankuo ahodoɔ nyinaa gyegyeɛ no ɔnhwe ase nsɔre sika honi no
na deɛ wanhwe ase ansɔre no wɔde no bɛto ogya a ɛrefranam fononoo mu
ɔhene yudafoɔ bi wɔ hɔ a wode wɔn asisi babel asase mu nsɛm so ahwɛfoɔ sadrak mesak ne abed nego mmarima yi mmu wo wɔnsom w anyame na wɔnsɔre sika honi a wode asi hɔ no
ɛnna nebukadnessar de abufuo ne anibereɛ kaa sɛ wɔnkɔfa sadrak mesak ne abed nego mmra na wɔde mmarima yi baa ɔhene anim
nebukadnessar bisaa wɔn sɛ sadrak mesak ne abed nego moboapa na monsom m anyame na monsɔre sika honi a mede masi hɔ no anaa
afei deɛ sɛ moasiesie mo ho sɛ berɛ a mobɛte abɛn odurugya sankuo sambuka sankuo bɛnta atɛntɛbɛn ne nsankuo ahodoɔ nyinaa gyegyeɛ no mobɛhwe ase asɔre ohoni a mayɛ a ɛyɛ na sɛ moansɔre no a dɔn no ara mu wɔde mo bɛgu ogya a ɛrefranam fononoo no mu na onyame bɛn na ɔbɛyi mo afiri me nsam
sadrak mesak ne abed nego buaa ɔhene nebukadnessar sɛ ɛnhia yɛn sɛ yɛbɛbua wo yei ho asɛm biara
hwɛ yɛn nyankopɔn a yɛsom no no bɛtumi ayi yɛn afiri ogya a ɛrefranam fononoo no mu na ɔbɛgye yɛn afiri wo ɔhene nsam
na sɛ amma saa mpo a ɔhene hunu sɛ yɛrensom w anyame na yɛrensɔre sika honi a wode asi hɔ no
ɛno na abufuhyeɛ hyɛɛ nebukadnessar ma na n anim tebea sakyera tiaa sadrak mesak ne abed nego ɔkaa sɛ wɔmma fononoo no mu nnɔ mprɛnson nkyɛne deɛ daa ɛyɛ no
na ɔhyɛɛ mmarima bi ne dɔm mu mmarima ahoɔdenfoɔ sɛ wɔnkyekyere sadrak mesak ne abed nego mfa wɔn nkɔgu ogya a ɛrefranam fononoo no mu
ɛnna wɔkyekyeree mmarima yi wɔn ntwontwo togase wɔn ntadeɛ ne wɔn mmotire ne wɔn ntoma mu na wɔtoo wɔn guu ogya a ɛrefranam no mu
na ɛsiane sɛ ɔhene asɛm no mu yɛ den na fononoo no adɔ hyehyeehye aboro soɔ no nti mmarima a wɔde sadrak mesak ne abed nego kɔforoeɛ no ogyaframa no kumm wɔn
na mmarima baasa yi sadrak mesak ne abed nego a wɔakyekyere wɔn no hwehwee ogya a ɛrefranam fononoo no mu
ɛnna ɔhene nebukadnessar ho dwirii no na ɔsɔre ntɛmntɛm na ɔbisaa n agyinatufoɔ no sɛ ɛnyɛ mmarima baasa na yɛkyekyeree wɔn guu ogya no mu wɔbuaa ɔhene no sɛ ampa ɔhene
hwɛ mehunu mmarima baanan a wɔasane wɔn sɛ wɔnenam ogya no mu na wɔn ho ntɔɔ kyema na deɛ ɔtɔ so nnan no tebea te sɛ anyame ba bi
ɛnna nebukadnessar bɛn ogya a ɛrefranam fononoo no mu no ano na ɔkaa sɛ sadrak mesak ne abed nego ɔsorosoro nyankopɔn nkoa momfiri adi mmra ɛnna sadrak mesak ne abed nego firii adi firii ogya no mu
na amantam ahemfo mmakoma ne amradofoɔ ne ɔhene agyinatufoɔ hyia bɛhwɛɛ mmarima yi sɛ ogya annya wɔn honam so tumi na wɔn tiri so nwi anhyeɛ na wɔn ntwontwo ansakyera na ogya no ho hwa amfa wɔn ho
nebukadnessar kaa sɛ nhyira ne sadrak mesak ne abed nego nyankopɔn a wasoma ne bɔfoɔ na wabɛyi ne nkoa a wɔde wɔn ho too ne soɔ na wɔsakyeraa ɔhene asɛm na wɔde wɔn honam maeɛ deɛ ɛbɛyɛ na wɔrensom na wɔrensɔre anyame biara sɛ wɔn nyankopɔn
ne saa nti mehyɛ mmara sɛ ɔman nkurɔfoɔ ne kasa ahodoɔ nyinaa mu biara a ɔka sadrak mesak ne abed nego nyankopɔn ho abususɛm no wɔbɛtwitwa no asinasini na wɔama ne fie adane amamfo ɛfiri sɛ onyame biara nni hɔ a ɔbɛtumi agye onipa seyie
ɛnna ɔhene maa sadrak mesak ne abed nego dii yie babel asase soɔ
ɔhene nebukadnessar de yei kɔmaa aman nkurɔfoɔ ne kasa ahodoɔ nyinaa a wɔte asase nyinaa soɔ ɛnsi mo yie mmoroso
nsɛnkyerɛnneɛ ne anwanwadeɛ a ɔsorosoro nyankopɔn ayɛ me no ayɛ me fɛ sɛ mɛka makyerɛ
sɛdeɛ ne nsɛnkyerɛnneɛ si soso fa na n anwanwadeɛ sɛdeɛ ɛsi yɛ den fa n ahennie yɛ daa ahennie na ne tumi wɔ awoɔ ntoatoasoɔ nyinaa so
me nebukadnessar mete me fie dwoodwoo na me ho tɔ me wɔ m aban mu
na mesoo daeɛ bi a ɛyii me hu na me mpa so adwene ne m anisoadehunu haa me
enti mehyɛɛ mmara sɛ wɔmfa babel anyansafoɔ mmra m anim na wɔmmɛkyerɛ me daeɛ no ase
ɛnna nkonyaayifoɔ pɛadeahunufoɔ kaldeafoɔ ne nyankonnekyerɛfoɔ baeɛ na meyii daeɛ no kyerɛɛ wɔn nanso wɔantumi ankyerɛ me aseɛ
na akyire yi no daniel a wɔfrɛ no beltesasar sɛ me nyame no din teɛ no na anyame kronkron honhom wɔ ne mu no baa m anim na meyii daeɛ no kyerɛɛ no
beltesasar nkonyaayifoɔ panin sɛ menim sɛ anyame kronkron honhom wɔ wo mu na ahuntasɛm biara nyɛ wo den nti ka me daeɛ mu adehunu a mehunuiɛ ne ne nkyerɛaseɛ kyerɛ me
na m anisoadeɛ a mehunuu no me mpa soɔ no nie mehunuu dua bi sɛ ɛsi asase mfimfini a ɛware tenteenten
dua no nyini yɛɛ kɛseɛ na ɛyɛɛ den na ne tentene kɔduruu soro na wɔhunu no asase so baabiara
ɛso ahahan yɛ fɛ na ɛso aba dɔɔso na aduane wɔ mu ma nnipa nyinaa wiram mmoa tete ne nwunu ase na ewiem nnomaa sisi ne mman so na abɔdeɛ nyinaa didi ho
mehunuu wɔ m anisoadeɛ wɔ me mpa soɔ no mu sɛ ɔwɛmfoɔ kronkron bi firi soro durui
ɔteaa mu denden na ɔkaa sɛ mommu dua no ntwitwa ne mman mompore n ahahan mpansam n aba mmoa nnwane mfiri aseɛ na nnomaa mfiri ne mman so
nanso monnya ne dunsini asase mu dadeɛ ne kɔbere mfrafraeɛ mpokyerɛ mu petee so wira mu na ɔsoro bosuo mfɔ no na ɔne mmoa nni asase so ahahan
n adwene nsakyera na anyɛ onipa deɛ bio na wɔmma no aboa adwene na mfeɛ nson ntwa ne tiri so
awɛmfoɔ kronkron yi agyina so na asɛm yi nam na akronkronfoɔ asɛm so na adeɛ yi sie deɛ ɛbɛyɛ na ateasefoɔ ahunu sɛ deɛ ɔwɔ ɔsorosoro na ɔdi nnipa ahennie so tumi na ɔde ma obiara a ɔpɛ na ɔde nnipa mu ahobrɛasefoɔ si soɔ
daeɛ yi na me ɔhene nebukadnessar mehunuiɛ na afei wo beltesasar ka ne nkyerɛaseɛ ɛfiri sɛ m ahennie mu anyansafoɔ nyinaa ntumi nkyerɛ me aseɛ na wo deɛ ɛsiane sɛ anyame kronkron honhom wɔ wo mu nti wobɛtumi
ɛnna daniel a ne din de beltesasar no ho dwirii no kakra ara sann na n adwene haa no ɔhene ka kyerɛɛ no sɛ beltesasar mma daeɛ no ne ne nkyerɛaseɛ nnha wo beltesasar kaa sɛ me wura anka ma daeɛ no mfa wɔn a wɔkyiri woɔ ho na ne nkyerɛaseɛ mfa w atamfo ho
dua a wohunuiɛ a ɛso na ɛyɛ den a ne tentene kɔpem soro na wɔhu no asase nyinaa soɔ
na n ahahan yɛ fɛ na ɛso aba dɔɔso na aduane wɔ mu ma nnipa nyinaa na wiram mmoa tete aseɛ na ewiem nnomaa sisi ne mman soɔ no
ɛne wo ɔhene a woso na woyɛ den na wo kɛseyɛ dɔɔso kɔduru soro na wo tumidie duru asase ano no
na sɛ ɔhene hunuu ɔwɛmfoɔ kronkron bi sɛ ɔfiri ɔsoro duru bɛkaa sɛ mommu dua no nsɛe no nanso monnya ne dunsini asase mu dadeɛ ne kɔbere mfrafraeɛ mpokyerɛ mu petee so wira mu na ɔsoro bosuo mfɔ no na ɔne wiram mmoa nnidi nkɔsi sɛ mfeɛ nson bɛtwa ne tiri soɔ
ɔhene nkyerɛaseɛ no nie na ɔsorosoroni asotwe a ɛbɛba me wura ɔhene soɔ nie
wɔbɛtu wo afiri nnipa mu na wo ne wiram mmoa atena na wɔama woawe ewira sɛ anantwie na ɔsoro bosuo afɔ wo na mfeɛ nson atwa wo tiri so akɔsi sɛ wobɛhunu sɛ ɔsorosoroni no di nnipa ahennie so tumi na ɔde ma obiara a ɔpɛ
na sɛdeɛ wɔkaa sɛ wɔnnya dua no dunsini no sɛ wonya hunu sɛ ɔsoro na ɛdi tumi no a w ahennie bɛgyina ama wo
enti ɔhene ma m afotuo nyɛ wo fɛ na fa tenenee ka wo bɔne gu na fa ahiafoɔ ayɛyɛ sesa w amumuyɛ sɛ ebia ɛbɛma wo yiedie akyɛ
yeinom nyinaa baa ɔhene nebukadnessar so
abosome dummienu wiee duro no da bi na ɔnenam babel ahennie aban so
ɔhene no kaa sɛ ɛnyɛ babel kɛseɛ a makyekyere mayɛ ahennie gyinabea me tumi denyɛ so na m animuonyam agye no ni anaa
asɛm no da so wɔ ɔhene anomu no ɛnne bi firi soro baa sɛ wo ɔhene nebukadnessar wɔka kyerɛ wo sɛ ahennie no atu afiri wo nsam
na wɔbɛpamo wo afiri nnipa mu na wo ne wiram mmoa akɔtena na wɔama woawe ewira sɛ anantwie na mfeɛ nson atwa wo tiri so de akɔsi sɛ wobɛhunu sɛ ɔsorosoroni no na ɔdi nnipa ahennie so tumi na ɔde ma deɛ ɔpɛ no
dɔn no mu ara na asɛm no baa mu nebukadnessar ho na wɔpamm no firii nnipa mu na ɔwee ewira sɛ anantwie na ɔsoro bosuo fɔɔ ne honam de kɔsii sɛ ne nwi fuu sɛ ɔkɔdeɛ ntakra na ne bɔwerɛ yɛɛ sɛ nnomaa deɛ
na nna no akyiri no me nebukadnessar memaa m ani so mehwɛɛ ɔsoro na m adwene sane ba maa me na mehyiraa ɔsorosoroni no na mekamfoo deɛ ɔte ase daa no meyii no ayɛ sɛ ne tumi yɛ daa tumi na n ahennie wɔ awoɔ ntoatoasoɔ nyinaa soɔ
na asase sotefoɔ nyinaa wɔmmu wɔn hwee na ɔde ɔsoro asafo ne asase sotefoɔ yɛ sɛdeɛ ɔpɛ na obiara nni hɔ a ɔbɛbɔ ne nsa atwene na waka akyerɛ no sɛ ɛdeɛn na woreyɛ yi
ɛberɛ no mu ara na m adwene sane baa me mu na deɛ ɛbɛyɛ na m ahennie agye din bio nti m animuonyam ne me haran sane baa me so na m agyinatufoɔ ne m aberempɔn bɛpɛɛ me na wɔde me sii m ahennie so bio na wɔde tumi a ɛsene kane deɛ no maa me
afei me nebukadnessar mekamfo ɔsoro hene mema no so meyi no ayɛ sɛ ne nneyɛɛ nyinaa yɛ nokorɛ na n akwan yɛ atɛntenenee na wɔn a wɔnam ahantan soɔ no ɔtumi brɛ wɔn ase
ɔhene belsasar too n aberempɔn a wɔyɛ nnipa apem ɛpono kɛseɛ na wɔnomm nsa wɔn anim
nsa no baa n ani soɔ no belsasar kaa sɛ wɔmfa sika nnwinneɛ a n agya nebukadnessar akɔfa afiri asɔredan a ɛwɔ yerusalem no mu no mmra na ɔhene ne n aberempɔn ne ne yerenom ne ne mpenafoɔ nnom mu
ɛnna wɔde sika ne dwetɛ nnwinneɛ a wɔkɔfa firii nyankopɔn asɔrefie a ɛwɔ yerusalem no mu no baeɛ na ɔhene ne n aberempɔn ne yerenom ne ne mpenafoɔ nom mu
wɔnonnomm nsa na wɔkamfoo sika dwetɛ kɔbere mfrafraeɛ dadeɛ dua ne ɔboɔ anyame no
dɔn no mu ara na onipa nsateaa firi ba bɛtwerɛɛ ahennan no fasuo akaadoo soɔ kaneadua no anim na ɔhene hunuu nsa a ɛtwerɛeɛ no ano
ɛnna ɔhene anim daneeɛ na n adwene haa no na n asene mu nhoma hodwoe na ne nkotodwe ka boboom biribiri
ɔhene no teaa mu denden sɛ wɔmfa pɛadeahunufoɔ kaldeafoɔ ne nyankonnekyerɛfoɔ mmra ɔhene no bua see babel anyansafoɔ no sɛ obiara a ɔbɛkenkan atwerɛ yi na wakyerɛ me aseɛ no wɔbɛfira no ɔtankɔkɔɔ na sika atweaban agu ne kɔn mu na wayɛ deɛ ɔtɔ so mmiɛnsa adi ahennie yi mu tumi
ɛnna ɔhene anyansafoɔ nyinaa baeɛ nanso wɔantumi ankenkan atwerɛ no ankyerɛ ɔhene aseɛ
ɛnna ɔhene belsasar ho yeraa no kɛse na n anim danee na n aberempɔn no tirim yɛɛ wɔn keserenee
ɔhene ne n aberempɔn nsɛm no nti ɔhemmaa baa apontoɔ dan no mu ɔhemmaa no kaa sɛ ɔhene nnya nkwa daa mma w adwene nnha wo na w anim nnnane
ɔbarima bi wɔ w ahennie mu a anyame kronkron honhom wɔ ne mu na w agya berɛ so no wɔhunuu ne mu aniteɛ ne nimdeɛ ne nyansa sɛ anyame nyansa na w agya ɔhene nebukadnessar de no sii nkonyaayifoɔ pɛadeahunufoɔ kaldeafoɔ ne nyankonnekyerɛfoɔ so panin
w agya hunuu wɔ saa daniel a ɔhene too no din beltesasar no mu honhom a ɛkyɛne soɔ ne adwempa ne nimdeɛ a ɔde kyerɛ daeɛ aseɛ kyerɛ nsɛm a emu nna hɔ sane apɔ mu enti ma wɔnkɔfrɛ daniel na ɔmmɛkyerɛ aseɛ
ɛnna wɔde daniel baa ɔhene anim ɔhene bisaa daniel sɛ wone daniel no a wofiri yuda atukɔfoɔ a m agya ɔhene de wɔn firii yuda baeɛ no mu no
na mate wo nka sɛ anyame honhom wɔ wo mu na wɔahunu wo mu aniteɛ ne nimdeɛ ne nyansa a ɛkyɛne soɔ
na afei wɔde anyansafoɔ ne pɛadeahunufoɔ aba m anim sɛ wɔmmɛkenkan atwerɛ yi na wɔnkyerɛ me aseɛ nso wɔantumi ankyerɛ asɛm no ase
na mate wo nka sɛ wotumi kyerɛ nsɛm ase na wosane apɔ na sɛ wotumi kenkan atwerɛ no kyerɛ me aseɛ a wɔbɛfira wo ɔtankɔkɔɔ de sika atweaban agu wo kɔn mu na woayɛ deɛ ɔtɔ so mmiɛnsa adi ahennie mu tumi
ɛno na daniel bua see ɔhene sɛ ma w ayɛyɛdeɛ ntena wo hɔ na fa w adekyɛdeɛ ma obi foforɔ nanso mɛkenkan atwerɛ no makyerɛ ɔhene na mama no ahunu ne nkyerɛaseɛ
wo ɔhene ɔsorosoro nyankopɔn de ahennie kɛseyɛ anidie ne animuonyam maa w agya nebukadnessar
na tumi a ɔmaa no no nti aman nkurɔfoɔ ne kasa ahodoɔ nyinaa ho popoe na wɔsuroo n anim deɛ ɔpɛ no ɔkumm no na deɛ ɔpɛ no ɔmaa no tenaa ase na deɛ ɔpɛ no ɔmaa no so na deɛ ɔpɛ no ɔbrɛɛ no ase
na n adwene maa ne ho so na ne honhom yɛɛ den ahantan mu no wɔtuu no firii n ahennwa no so na wɔyii n animuonyam firii ne ho
na wɔpamm no firii nnipa mma mu na n akoma yɛɛ sɛ mmoa deɛ na ɔne ɛserɛ so mfunumu tenae wɔmaa no wee wira sɛ anantwie na ɔsoro bosuo fɔɔ ne honam kɔsii sɛ ɔhunuu sɛ ɔsorosoro nyankopɔn na ɔdi nnipa ahennie so tumi na ɔde obiara a ɔpɛ si so
na wo ne ba belsasar wonim yei nyinaa deɛ nanso woammrɛ w akoma ase
na woama wo ho so atia ɔsoro wura na wɔde ne fie nnwinneɛ aba w anim na wo ne w aberempɔn wo yerenom ne wo mpenafoɔ anom mu nsa na woakamfo dwetɛ ne sika kɔbere mfrafraeɛ dadeɛ dua ne aboɔ anyame a wɔnhunu na wɔnteɛ na wɔnnim hwee no na onyankopɔn a wo home wɔ ne nsam a w akwan nyinaa wɔ no deɛ woanni no ni
ɛno nti ɔno na ɔmaa nsa no firi bɛtwerɛɛ nkurukyireeɛ yi
na atwerɛ a wɔakurukyire no nie mene mene tekel parsin asekyerɛ ne wɔakan wɔakan wɔakari na wɔrekyɛ mu
asɛm no nkyerɛaseɛ nie mene onyankopɔn akan w ahennie na ɔde aba awieeɛ
tekel wɔakari wo nsania mu na wɔahu wo sɛ wonnu
yei yɛ parsin baako kabea wɔakyɛ w ahennie mu de ama mediafoɔ ne persiafoɔ
ɛnna belsasar ka maa wɔfiraa daniel ɔtankɔkɔɔ na wɔde sika atweaban guu ne kɔn mu na wɔpaee ne ho asɛm sɛ ɔbɛyɛ deɛ ɔtɔ so mmiɛnsa adi ahennie mu tumi
anadwo no ara na wɔkumm kaldeafoɔ hene belsasar
na mediani dario faa ahennie no na wadi mfeɛ aduosia mmienu
ɛsɔɔ dario ani sɛ ɔde amantam ahemfo ɔha aduonu bɛsisi n ahennie no soɔ sɛ wɔnni ahemman no nyinaa so
ne wɔn so aberempɔn baasa a daniel yɛ wɔn mu baako sɛ amantam ahemfo no mmu akonta nkyerɛ wɔn na ɔhene adeɛ ammɔ no
na daniel yi kyɛnee aberempɔn ne amantam ahemfo no ɛfiri sɛ na honhom a ɛkyɛne soɔ wɔ ne mu na ɔhene no yɛɛ sɛ ɔde no bɛsi ahemman no nyinaa so
ɛnna aberempɔn ne amantam ahemfo no hwehwɛɛ sɛ wɔbɛnya daniel ho asɛm bie ahennie no fam nanso wɔannya asɛm anaa bɔne biara ɛfiri sɛ na ɔdi nokorɛ na wɔnhunu ne ho mfomsoɔ anaa bɔne biara
ɛnna mmarima no kaa sɛ yɛrennya daniel yi ho asɛm biara gye sɛ yɛhunu bi ne nyankopɔn mmara ho
ɛnna aberempɔn ne amantam ahemfo no kɔtoaa ɔhene ka kyerɛɛ no sɛ ɔhene dario nnya nkwa daa
ahemman yi mu aberempɔn mmakoma amantam ahemfo agyinatufoɔ ne amradofoɔ nyinaa atu agyina sɛ wɔde ɔhene mmara bɛbara na wɔahyɛ ɛmom mmaraden sɛ obiara a ɔbɛbisa onyame bi anaa onipa bi hɔ adeɛ biara adaduasa yi gye wo ɔhene hɔ no wɔde no bɛto agyata amena mu
enti ɔhene hyɛ ɛmom no den na ma wɔnkurukyire atwerɛ a wɔrensakyera sɛdeɛ media ne persia mmara a wɔnnane ani no teɛ no
yei nti ɔhene dario maa wɔkurukyiree atwerɛ ne ɛmom no
na daniel tee sɛ wɔakurukyire atwerɛ no ɔkɔɔ ne fie nso na n abansoro dan mu mpomma a ɛkyerɛ yerusalem abuebue na ɔkɔɔ ne nkotodwe anim da koro mprɛnsa na ɔbɔɔ mpaeɛ daa ase ne nyankopɔn anim sɛdeɛ na ɔyɛ no kane no ara
ɛnna mmarima yi bɛtoaa daniel na wɔhunuu no sɛ ɔrebisa adeɛ koto srɛ nyankopɔn anim
ɛnna wɔtwe pinii bɛkaa ɔhene ɛmom no ho asɛm ɔhene anim sɛ woanhyɛ ɛmom sɛ onipa biara a ɔbɛbisa onyame anaa onipa biara hɔ adeɛ bi adaduasa yi gye wo ɔhene hɔ no wɔde no bɛto agyata amena mu ɔhene buaa sɛ asɛm no atim sɛdeɛ media ne persia mmara a wɔnnane ani no teɛ
ɛnna wɔka kyerɛɛ ɔhene sɛ daniel a ɔfiri yuda atukɔfoɔ mu no mmu wo ɔhene ne ɛmom a woahyɛ no na ɔbɔɔ mpaeɛ srɛ adeɛ da koro mprɛnsa
ɛnna ɔhene tee asɛm yi no ɛyɛɛ no ya kɛseɛ na ɔsuaee ne tirim sɛ ɔbɛgye daniel na ɔbɔɔ mmɔden ara kɔsii owiatɔberɛ sɛ ɔbɛgye no
ɛnna mmarima no bɛtoaa ɔhene na wɔka kyerɛɛ no sɛ ao ɔhene hunu sɛ ɛyɛ media ne persia mmara sɛ ɛmom ne ahyɛdeɛ biara a ɔhene ahyɛ no wɔnnane ani
ɛnna ɔhene ka maa wɔkɔfaa daniel baeɛ na wɔtoo no twenee agyata amena no mu nso ɔhene ka kyerɛɛ daniel sɛ wo nyankopɔn a wosom no daa daa no ɔno na ɔnnye woɔ
na wɔde ɔboɔ bi ba bɛtoo amena no ano na ɔhene de ne pɛtea ne n aberempɔn mpɛtea sɔɔ ano na wɔansakyera daniel ho adeɛ biara
ɛnna ɔhene kɔɔ n aban mu na ɔdii abuada anadwo no nso wamma wɔamfa n anigyedeɛ amma n anim na n ani soroe
ɛnna ɔhene sɔree ahemadakye na ɔyɛɛ ntɛm kɔɔ agyata amena no ano
na ɔbɛnee amena no ano no ɔde awerɛhoɔ nne teaa mu frɛɛ daniel ɔhene bisaa daniel sɛ daniel onyankopɔn teasefoɔ no akoa wo nyankopɔn a wosom no daa no atumi agye wo afiri agyata no anomu anaa
ɛnna daniel ne ɔhene no kasaa sɛ ɔhene nnya nkwa daa
me nyankopɔn asoma ne bɔfoɔ ama no abɛmuamua agyata no ano na wɔanyɛ me hwee ɛsiane sɛ wahu me sɛ medi bem n anim na wo ɔhene anim nso menyɛɛ bɔne biara
ɛno na ɔhene bo tɔɔ ne yam kɛse na ɔkaa sɛ wɔnyi daniel mfiri amena no mu na wɔyii daniel firii amena no mu baa soro na wɔanhunu biribiara a ɛtii no ɛfiri sɛ ɔde ne ho too ne nyankopɔn so
na ɔhene hyɛe maa wɔde mmarima a wɔtotoo daniel ano no bae de wɔn bɛguu agyata amena no mu wɔn ne wɔn mma ne wɔn yerenom na wɔnnya nnuruu amena no aseɛ no agyata no faa wɔn so na wɔbobɔɔ wɔn nnompe nyinaa mu
ɛnna ɔhene dario twerɛ kɔmaa aman nkurɔfoɔ ne kasa ahodoɔ nyinaa a wɔtete asase soɔ no nyinaa sɛ ɛnsi mo yie mmoroso
mehyɛ mmara sɛ m ahemman a medi so tumi nyinaa mu wɔmfɛre na wɔnsuro daniel nyankopɔn anim na ɔno ne onyankopɔn a ɔte aseɛ na ɔgyina hɔ daa na n ahennie yɛ deɛ ɛnsɛe da na ne tumi bɛtena hɔ akɔsi aseɛ
ɔne deɛ ɔyie na ɔgyeɛ na ɔyɛ nsɛnkyerɛnneɛ ne anwanwadeɛ ɔsoro ne asase soɔ ɔno na ɔyii daniel firii agyata nsam
na daniel yi dii yie dario ahennie ase ne persiani kores ahennie ase
babelhene belsasar afe a ɛdi kan mu no daniel soo daeɛ bi na ɔhunuu ne tirim anisoadeɛ bi ne mpa so ɛnna ɔtwerɛɛ daeɛ no kaa nsɛm no mu ade titire
daniel firii aseɛ sɛ mehunuu m ani so adeɛ anadwo na hwɛ ɔsoro mframa nnan tu bɔe wɔ ɛpo kɛseɛ no so
na mmoa akɛseɛ nnan pue firii ɛpo no mu ɛsono oyi na ɛsono oyi
deɛ ɔdi kan no te sɛ gyata na ɔwɔ ɔkɔdeɛ ntaban mehwɛe ara kɔsii sɛ wɔtutuu ne ntaban no na wɔmaa no so firii fam na wɔmaa no gyinaa nan mmienu so sɛ onipa na wɔmaa no onipa akoma
na hwɛ aboa foforɔ a ɔtɔ so mmienu te sɛ sisire na ɔgyinaa hɔ tɔ kɔɔ ɔfa baako so na mpadeɛ mmiɛnsa hyɛ n anomu ne se ntam na wɔka kyerɛɛ no sɛ sɔre di nam bebree
yei akyi mehwɛe ara na hwɛ aboa foforɔ a ɔte sɛ ɔsebɔ na n akyi ɔwɔ anomaa ntaban nnan na aboa no wɔ tiri nnan na wɔmaa no tumi
yei akyiri no mede hwɛ ara anadwo adehunu mu na hwɛ aboa a ɔtɔ so nnan a ne ho yɛ hu ne nwanwa na ɔyɛ den boro soɔ nie ɔwɔ dadeɛ se akɛseɛ na ɔdidi kekaa mu de ne nan pɛkyɛɛ nkaeɛ na ɛsono no ne mmoa a wɔdii n anim nyinaa na ɔwɔ mmɛn du
merehwɛ mmɛn no no hwɛ abɛn ketewa foforɔ bi puee wɔ wɔn ntam na akane mmɛn no mu mmiɛnsa ase tutuu ɛno anim na hwɛ na aniwa a ɛte sɛ onipa aniwa ne ano a ɛkeka nsɛnkɛseɛ wɔ abɛn no ho
mehwɛe ara kɔsii sɛ wɔsisii ahennwa na deɛ ɔwɔ hɔ firi mmerɛ santen bɛtenaa ase n atadeɛ hoa sɛ nwera na ne tirinwi hoa sɛ odwanten nwi fitafita n adwa yɛ ogyaframa ara nko ne ntwahonan ogya a ɛrefranam
ogya te sɛ asubɔnten sene firi n anim bae mpem mpem som no na mpemdu mpemdu buburugyaa gyina n anim wɔtenaa ase sɛ wɔrebu atɛn na wɔbuebuee nwoma no mu
mehwɛe ara kɔsii sɛ ɛsiane nsɛm akɛseɛ a abɛn no kekaeɛ nti wɔkumm aboa no na wɔsɛee ne honam na wɔde maa ogya a ɛrefranam no
na mmoa a aka no nso wɔgyee wɔn tumi nanso wɔhyɛɛ wɔn berɛ ne dɔn a wɔn nkwa nna nkɔduro
mehunuu anadwo anisoadehunu no mu ara na hwɛ obi a ɔte sɛ onipa ba nam ɔsoro mununkum mu reba na ɔduruu deɛ ɔwɔ hɔ firi mmerɛ santen no nkyɛn na wɔmaa no pinkyɛɛ n anim
na ɔno na wɔde tumi ne animuonyam ne ahennie maa no maa aman nkurɔfoɔ ne kasa ahodoɔ nyinaa som no ne tumi yɛ daa tumi a ɛrentwam da na n ahennie yɛ deɛ ɛrensɛe da
me daniel me honhom bɔmee wɔ me honam mu na m anisoadehunu no haa me
metwe pinii wɔn a wɔgyina hɔ no mu baako na mebisaa no yei nyinaa ase na ɔka kyerɛɛ me na ɔmaa mehunuu nnoɔma no nkyerɛaseɛ
mmoa akɛseɛ yi a wɔyɛ nnan yi yɛ ahemfo baanan a wɔbɛfiri asase soɔ asɔre agyina
na ɔsorosoroni no ahotefoɔ bɛfa ahennie no na wɔanya ahennie no daa daa mmerɛ santen
ɛnna mepɛɛ sɛ mehunu nokorɛ a ɛfa aboa a ɔtɔ so nnan a ɛsono ɔno wɔn nyinaa mu a ne ho yɛ hu boro soɔ a ne se yɛ dadeɛ na ne bɔwerɛ yɛ kɔbere mfrafraeɛ a ɔdidi keka mu de ne nan pɛkyɛ nkaeɛ no ho asɛm no ase
ne ne tiri so mmɛn du ne foforɔ a ɛpueeɛ no a mmiɛnsa tutuu wɔ n anim abɛn no a ɛwɔ aniwa ne ano a ɛkeka nsɛnkɛseɛ na wɔhwɛ a ɔso sene ne mfɛfoɔ no deɛ
mehwɛe na saa abɛn no ne ahotefoɔ dii ako na ɛtumii wɔn
kɔsii sɛ deɛ ɔwɔ hɔ firi mmerɛ santen no baeɛ na wɔbuu ɔsorosoroni no ahotefoɔ no bem na ɛberɛ a ɛsɛsɛ ahotefoɔ sɔ ahennie mu no durui
ɔkaa sɛ aboa a ɔtɔ so nnan no bɛyɛ ahennie a ɛtɔ so nnan asase so a ɛbɛsono ɛno ahennie nyinaa mu na ɛbɛmene asase nyinaa atiatia so abubu no asinasini
na mmɛn du no ahennie no ara mu na ahemfo du bɛsɔreɛ na wɔn akyiri no ɔfoforɔ bi bɛsɔre na ɛbɛsono ɔno ne akanefoɔ no na ɔbɛbrɛ ahemfo baasa ase
na ɔbɛkeka nsɛm atia deɛ ɔwɔ ɔsorosoro no na ɔbɛha ɔsorosoroni no akronkronfoɔ na ɔbɛbɔ ne tirim sɛ ɔbɛdane mmerɛ ne mmara na wɔde wɔn bɛhyɛ ne nsa mfeɛ mmiɛnsa ne fa
na wɔbɛtena ase abu atɛn na wɔagye ne nsam tumi asɛe no ama no ayera akɔsi aseɛ
na wɔde ɔsoro nyinaa ase ahemman so ahennie ne tumi ne kɛseyɛ bɛma ɔsorosoroni akronkronfoɔ man n ahennie yɛ daa ahennie na tumi nyinaa bɛsom no na atie no
ɛha na nsɛm no ase asie na me daniel deɛ m adwene haa me pii na m anim sakyerae na mede asɛm no mesiee m akoma mu
ɔhene belsasar ahennie afe a ɛtɔ so mmiɛnsa mu no wɔyii anisoadehunu bi kyerɛɛ me daniel akane deɛ a wɔyi kyerɛɛ me no akyi
na mehunuu no anisoadehunu no mu sɛ na mewɔ susa ahemfie a ɛwɔ elam asase soɔ no mu na mehunuu no anisoadehunu no mu bio sɛ na mewɔ asuo ulai ho
na memaa m ani so mehwɛe na hwɛ odwennini a ɔwɔ mmɛn mmienu gyina asuo no ano na mmɛn no woware na baako ware sene baako na deɛ ɛwareɛ no na ɛdii akyire firiiɛ
mehunuu odwennini no sɛ ɔrepempem kɔ atɔeɛ ne atifi fam ne anafoɔ fam na aboa biara ntumi nnyina n anim na obi nni hɔ a ɔbɛgye obi afiri ne nsam na ɔyɛ sɛdeɛ ɔpɛ na ɔdi akokurokosɛm
na m ani gu so rehwɛ no hwɛ ɔpapo bi firi atɔeɛ bae a ɔnam asase nyinaa ani na ne ho nka fam na ɔpapo no wɔ abɛn a wɔhwɛ a ɛso n ani ntam
na ɔbaa odwennini a ɔwɔ mmɛn mmienu a mehunuu no sɛ ɔgyina asuo no ano no ho na ɔde n ahoɔden tuu mmirika hyiaa no
na mehunuu no sɛ ɔduruu odwennini no nkyɛn no n ani beree ne so na ɔpem odwennini no bubuu ne mmɛn mmienu no na ahoɔden biara nni odwennini no mu sɛ ɔbɛgyina n anim na ɔtoo no twenee fam na ɔtiatiaa ne so na obiara nni hɔ a ɔbɛgye odwennini no afiri ne nsam
na ɔpapo no yɛɛ kɛse kokuroo kɔduruu ne mpɔmpɔnsoɔ no abɛn kɛseɛ no bui na mmɛn nnan a wɔhwɛ a ɛsosoo fifirii ananmu kyerɛkyerɛ ɔsoro mframa nnan
na abɛn ketewa baako firi emu baako mu bae na ɛyɛɛ kɛseɛ boroo so kyerɛɛ anafoɔ fam ne apueeɛ ne asase fɛfɛ no
na ɛyɛɛ kɛseɛ kɔpem ɔsoro asafo na ɛtotoo asafo no bi ne nsoromma no bi guguu fam na ɔtiatiaa wɔn so
na ɔmaa ne ho so kɔduruu asafo no safohene so na ɔyii daa afɔdeɛ no firii n anim na wɔtoo ne kronkron tenabea hwee fam
na wɔde dɔm sii hɔ hyɛɛ daa som no mmarato mu na ɔtoo nokorɛ twenee fam na ɔdii yie wɔ adeɛ a ɔyɛɛ no mu
na metee sɛ ɔkronkronni bi rekasa na ɔkronkronni foforɔ no ka kyerɛɛ ɔbaako a ɔrekasa no sɛ da bɛn na daa som ne amamfoyɛ mmarato a wɔde kronkronbea ne asafo no ma sɛ wɔntiatia soɔ no ho adehunu no bɛkɔ akɔsie
na ɔka kyerɛɛ me sɛ ɛbɛkɔ akɔsi anwummerɛ ne anɔpa mpennu ahasa ansa na wɔayɛ kronkronbea hɔ yie
na me daniel mehunuu anisoadeɛ no na merepere sɛ mɛte aseɛ no hwɛ na obi gyina m anim sɛ ɔbarima nsɛsoɔ
na metee onipa nne ulai nsunoa a ɔfrɛɛ sɛ gabriel ma oyi nte adehunu no ase
na ɔbaa deɛ megyina hɔ na ɔbaeɛ no mesuroe na mede m anim butuu fam na ɔka kyerɛɛ me sɛ o onipa ba te aseɛ na adehunu no fa awieeɛ berɛ ho
na ɔne me rekasa no mebutuu fam daa nnahɔɔ na ɔsɔɔ me mu de megyinaa me nan so bio
na ɔse hwɛ merema woahunu deɛ ɛbɛba abohuro no akyiri berɛ mu na ɛfa awieeɛ berɛ a wɔahyɛ no ho
odwennini a wohunuu no a ɔwɔ mmɛn mmienu no ne media ne persia ahemfo
na ɔpapo a ɔyɛ werɛmfoɔ no ne hela hene na abɛn kɛseɛ a ɛwɔ n ani ntam no ne ɔhene a ɔdi kan
na deɛ ɛbuiɛ a nnan fifiri sii ananmu no ahennie nnan bɛsɔre ɔman no mu nso ɛnnuru akane deɛ no ahoɔden
na wɔn ahennie no akyire berɛ mu a mmaratofoɔ awie wɔn adeɛ yɛ no ɔhene a n ani yɛ den na ɔhunu nsɛm a emu yɛ kusuu mu no bɛsɔre
na ne tumi mu bɛyɛ den nso ɛnyɛ ɔno ara ne tumi na ɔbɛsɛe adeɛ ama no ayɛ nwanwa na ɔbɛdi yie na ɔbɛyɛ deɛ ɔpɛ na wasɛe ahoɔdenfoɔ ne akronkronfoɔ man no
na n aniteɛ nti ne nnaadaa bɛkɔ so ne nsam na ɔbɛdi n akoma mu akokurokosɛm na ɔbɛfiri nkurɔfoɔ bebree awora asɛe wɔn na ɔbɛsɔre atia ahene mu hene no nanso ɔbɛbubu a ɛnyɛ onipa nsa na ɛbɛbubu no
na anwummerɛ ne anɔpa adehunu a wɔkaeɛ no yɛ nokorɛ enti sɔ anisoadehunu no ano na ɛfa mmerɛ pii ho
na me daniel meyɛɛ siamoo na meyaree nna bi ansa na meresɔre mayɛ ɔhene adwuma na adehunu no yɛɛ me ahodwiri na obiara ante aseɛ
akas weros ba dario a n ase firi media a ɔdii kaldeafoɔ ahemman so hene no afe a ɛdi kan
a ɔbɛdii hene mu no na me daniel meredwendwen awurade asɛm a ɛbaa odiyifoɔ yeremia hɔ sɛ ɔbɛma mfirinhyia aduɔson awie duru yerusalem amamfo soɔ no ho
na mede m ani too awurade nyankopɔn so sɛ mede mmuada ayitoma nso ne nkotosrɛ bɛbɔ mpaeɛ
na mebɔɔ awurade me nyankopɔn mpaeɛ na mepaee mu mekaa sɛ o awurade onyankopɔn kɛseɛ a ne ho yɛ hu a ɔkora apam ne adɔeɛ ma wɔn a wɔdɔ no na wɔdi ne mmara soɔ
yɛayɛ bɔne na yɛafom yɛadi abɔnefosɛm na yɛate atua yɛafiri wo mmara nsɛm ne w atemmudeɛ ho kɔ
na yɛantie wo nkoa adiyifoɔ a wɔde wo din kasa kyerɛɛ yɛn ahemfo yɛn mmapɔmma ne yɛn agyanom ne asase no so man nyinaa no
wo awurade na tenenee wɔ woɔ na yɛn na animguaseɛ wɔ yɛn sɛdeɛ ɛteɛ nnɛ yi ma yudafoɔ yerusalemfoɔ israelfoɔ a wɔbɛn ne wɔn a wɔwɔ akyirie nsase a fom a wɔafom woɔ nti wotuu wɔn kɔɔ hɔ no nyinaa so
awurade yɛn na animguaseɛ wɔ yɛn yɛn ahemfo yɛn mmapɔmma ne yɛn agyanom sɛ yɛayɛ wo bɔne nti
awurade yɛn nyankopɔn na mmɔborɔhunu ne fakyɛ wɔ no na yɛate n anim atua
na yɛantie awurade yɛn nyankopɔn sɛ yɛbɛnante ne mmara a ɔnam ne nkoa adiyifoɔ no so de sii yɛn anim no mu
na israel nyinaa ato wo mmara na wɔmanee sɛ wɔrentie wo nne na nnuabɔ ne ntam a wɔatwerɛ no nyankopɔn akoa mose mmara mu no ahwie agu yɛn so sɛ yɛayɛ no bɔne nti
na wahyɛ n asɛm a ɔka tiaa yɛn ne yɛn atemmufoɔ a wɔbuu yɛn atɛn no den sɛ ɔde bɔne kɛseɛ a ebi mmaa wiase nyinaa pɛn sɛdeɛ ɛbaa yerusalem no baa yɛn soɔ
sɛdeɛ wɔatwerɛ no mose mmara no mu no saa bɔne yi nyinaa aba yɛn so nanso yɛanhwehwɛ awurade yɛn nyankopɔn anim sɛ yɛbɛsane afiri yɛn amumuyɛ ho na yɛatie wo nokorɛ
yei na awurade atwɛn na berɛ a ɛsɛ mu no ɔde atoyerɛnkyɛm aba yɛn soɔ na awurade yɛn nyankopɔn yɛ tenenee ne nneyɛɛ a ɔyɛeɛ no nyinaa mu na yɛantie ne nne
na afei awurade yɛn nyankopɔn a wode nsa a ɛyɛ den yii wo man firii misraim asase soɔ de agye din sɛdeɛ ɛteɛ nnɛ yi yɛayɛ bɔne yɛadi asɛmmɔne
ao awurade sɛdeɛ wo tenenee nyinaa teɛ no dane w abufuo ne w anibereɛ firi wo kuro yerusalem wo bepɔ kronkron no so ɛ na yɛn bɔne ne yɛn agyanom amumuyɛ nti na yerusalem ne wo man adane ahohoradeɛ ama wɔn a wɔtete yɛn ho nyinaa
na afei yɛn nyankopɔn tie w akoa mpaebɔ ne ne nkotosrɛ na ma w anim nhyerɛn wo kronkronbea a ayɛ amamfo no so wo awurade nti
me nyankopɔn brɛ w aso ase tie bue w ani na hwɛ yɛn amamfo ne kuro a wɔabɔ wo din wɔ soɔ no na ɛnyɛ yɛn tenenee so na yɛde yɛn nkotosrɛ reba w anim yi na mmom wo mmɔborɔhunu bebree ntira
ao awurade tie ao awurade fakyɛ ao awurade yɛ aso na yɛ ntwentwɛn wo nan ase wo me nyankopɔn ara nti na wo din na wɔbɔ frɛ wo kuro ne wo man
na meda so merekasa na merebɔ mpaeɛ na mereka me bɔne ne me man israel bɔne na mede me nkotosrɛ mereto awurade me nyankopɔn anim mama me nyankopɔn bepɔ kronkron
na meda so merekasa me mpaebɔ mu no ɔbɔfoɔ gabriel a mehunuu no anisoadehunu mu akane no tuu ntɛmntɛm bɛkaa me anwummerɛ afɔrebɔ berɛ mu
na ɔkyerɛkyerɛɛ me na ɔne me kasaa sɛ daniel afei na mafiri aba sɛ merebɛma woanya nhunumu
wo nkotosrɛ mfitiaseɛ mu no asɛm firi bae na maba rebɛka akyerɛ wo ɛfiri sɛ wɔdɔ wo sɛ enti te asɛm no ase na hunu adehunu no mu
wɔahyɛ mfeɛ aduɔson ahodoɔ nson wɔ wo man ne wo kuro kronkron no so sɛ wɔnwie mmarato na wɔmma bɔne nwie du na wɔmpata amumuyɛ na wɔmfa daa tenenee mmra na wɔnsɔ anisoadehunu ne adiyisɛm ano na wɔnsra akronkronneɛ mu ade kronkron
enti hunu sɛ ɛfiri asɛm a ɛka sɛ wɔnsane nkyekyere yerusalem nsi n ananmu no soɔ de kɔsi ɔberempɔn a wɔasra no soɔ yɛ mfeɛ nson na mfeɛ nson ahodoɔ aduosia mmienu wɔbɛsane akyekyere mmorɔno ne afasuo nanso ahohiahia berɛ mu na ɛbɛyɛ
saa berɛ no akyiri no wɔbɛtwa deɛ wɔasra no no atwene a ɛrenka no hwee na ɔberempɔn a ɔbɛba no man no bɛsɛe kuro ne kronkronbea no na n awieeɛ bɛyɛ nyirisramsoɔ mu na akodie bɛduru awieeɛ amamfoyɛ a wɔahyɛ pintinn no
na ɔne bebree bɛyɛ apam a emu yɛ den mfeɛ nson na ɛberɛ no mfimfini ɔbɛma afɔrebɔ ne ayɛyɛadema agyae na amamfoyɛ akyiwadeɛ no atifi na ɔsɛefoɔ bɛfiri bɛba na ɛbɛkɔ so akɔsi sɛ ɔsɛeɛ pasaa a wɔahyɛ no pintinn bɛhwie agu amamfoyɛfoɔ no soɔ
persiahene kores afe a ɛtɔ so mmiɛnsa mu no wɔyii asɛm bi adi kyerɛɛ daniel a wɔtoo ne din beltesasar na asɛm no yɛ nokorɛ na ne nteaseɛ yɛ den nanso ɔtee aseɛ ara na ɔnyaa adehunu no mu nhunumu
nna no mu na me daniel me werɛ hoo nnawɔtwe mmiɛnsa
manni aduane a ɛyɛ dɛ na nam ne nsa anka m ano nso mansra koraa kɔsii sɛ nnawɔtwe mmiɛnsa no wiee duro
bosome a ɛdi kan no da a ɛtɔ so aduonu nnan no na mewɔ asu kɛseɛ hidekel a ɛne tigris ano
na memaa m ani so mehwɛe na hwɛ ɔbarima bi a ɔfira nwera na ufas sika bɔ n asene nie
na ne nipadua te sɛ sikabereɛboɔ na n anim te sɛ anyinam na n ani te sɛ ogyaframa na n abasa ne ne nan te sɛ yaawa a wɔahoa ho na ne kasa nnyegyeeɛ te sɛ nnipa dodoɔ nne
na me daniel nko na mehunuu anisoadeɛ no na mmarima a ɛka me ho no anhunu adeɛ no nanso ehu kɛseɛ kaa wɔn na wɔdwane kɔhuntae
na ɛkaa me nko ara na mehunuu anisoadeɛ kɛseɛ yi na ahoɔden biara anka me mu na m ahoɔfɛ dane yɛɛ mmɔbɔmmɔbɔ
na metee ne nsɛm nne na metee ne nsɛm nne no na mehwee ase daa nnahɔɔ na m anim butuu fam
na hwɛ nsa bi bɛkaa me nyanee me maa meweaweaa me nankoroma ne me nsa so
na ɔka kyerɛɛ me sɛ daniel ɔdɔfo tie nsɛm a merebɛka makyerɛ woɔ yi na gyina wo nan so ɛfiri sɛ wɔasoma me wo nkyɛn na ɔne me kaa nsɛm yi no mede ahopopoɔ megyinaa hɔ
na ɔka kyerɛɛ me sɛ nsuro daniel na ɛfiri da a wode w akoma too soɔ sɛ wobɛte aseɛ na wobɛbrɛ wo ho ase wo nyankopɔn anim no wɔate wo nsɛm na me nso wo nsɛm nti na mebaeɛ
na persia ahemman bapɔmma siankaa me nnawɔtwe mmiɛnsa na hwɛ mikael a ɔyɛ abɔfoɔ atitire no mu baako ba bɛboaa me na metenaa hɔ wɔ persia ahemfo no nkyɛn
na maba sɛ merebɛma woate deɛ ɛbɛyɛ wo man nna a ɛdi akyire no mu na nna no ho anisoadehunu da so wɔ hɔ
na ɔne me kaa nsɛm yi no mede m anim mesii fam na metɔree mum
na hwɛ obi a ɔte sɛ nnipa mma nsɛsoɔ kaa m anofafa na mebuee m ano mekasa ka kyerɛɛ deɛ ɔgyinaa m anim no sɛ owura anisoadehunu no mu maboto ahima na ahoɔden biara nni me mu
na ɛbɛyɛ dɛn na me wura akoa yi bɛtumi ne me wura yi akasa ɛfiri sɛ afei deɛ ahoɔden biara nni me mu na home biara nso nni me mu
na obi a ɔte sɛ onipa nsɛsoɔ sane bɛkaa me bio na ɔhyɛɛ me den
na ɔse nsuro ɔdɔfo asomdwoeɛ nka wo yɛ den yɛ den na ɔne me kasaeɛ no mehyɛɛ me ho den na mese ma me wura nkasa ɛfiri sɛ woahyɛ me den
na ɔse wonim deɛ enti a mebaa wo nkyɛn na afei na mɛsane ne persia bapɔmma no akɔko na merebɛfiri makɔ a hwɛ hela bapɔmma no bɛba
nanso merekyerɛ wo deɛ wɔakurukyire no nokorɛ nwoma mu na obiara nni hɔ a ɔbɛgyina asɔ me mu atia yeinom gye mikael mo bapɔmma no
na me deɛ mediani dario afe a ɛdi kan mu no megyinaa sɛ meresɔ ne mu na mahyɛ no den
na afei na merekyerɛ wo nokorɛ no hwɛ ahemfo baasa bɛda so asɔre wɔ persia na deɛ ɔtɔ so nnan no bɛnya ahonyadeɛ kɛse asene wɔn nyinaa na sɛ ɔnya n ahonyadeɛ no mu ahoɔden a ɔbɛhwanyan ade nyinaa atia hela ahemman
na ɔhene dɔmmarima bi bɛsɔre na ɔde tumi kɛseɛ bɛdi hene na ɔbɛyɛ deɛ ɔpɛ
na ɔgyina a n ahennie bɛbɔ na wɔakyɛ mu akɔ ɔsoro mframa nnan no mu nanso wɔremfa mma n asefoɔ na ɛrenyɛ sɛ ne tumi a ɔde dii hene no na wɔbɛtutu n ahennie de ama afoforɔ na ɛnyɛ yeinom
na anafoɔ fam hene no bɛyɛ den nanso ne mmapɔmma mu baako bɛyɛ den akyɛne no na wanya tumi na ne tumi bɛyɛ tumi kɛseɛ
na mfeɛ bi akyiri no wɔbɛfefa wɔn ho ayɔnkoɔ na anafoɔ fam hene no babaa aba atifi fam hene nkyɛn sɛ ɔne no rebɛyɛ asomdwoeɛ apam nanso ɔbaa no renkura ne basa ahoɔden no mu na ɔbarima no ne ne basa nso rennyina na wɔbɛyi ɔbaa no ne wɔn a wɔde no baeɛ deɛ ɔwoo no ne deɛ ɔsɔɔ no mu mmerɛ no mu no ama
na ɔbaa no nhini mu duban bi a ɛfefɛeɛ bɛsɔre asi n ananmu na ɔde dɔm bɛba na wabɛhyɛne atifi fam hene no abankɛseɛ mu na ɔne wɔn ako na wadi wɔn so
na ɔbɛfa wɔn anyame nso ne wɔn guo ahoni ne wɔn dwetɛ ne sika nnwinneɛ afɛfɛ nnommum akɔ misraim na mfeɛ bi ɔbɛtwe ne ho afiri atifi fam hene no ho
na ɔbɛba anafoɔ fam hene no ahennie mu deɛ nanso ɔbɛsane akɔ n asase so
na ne mma bɛdi ako na wɔbɛboa dɔm akɛseɛ asafo yuu ano na ɔbaako bɛba sɛ nsuo a ayiri asram so na ɔbɛsane adi ako akɔduru n abankɛseɛ ho
na anafoɔ fam hene no ani bɛbere na ɔbɛfiri aba ne ɔno atifi fam hene no abɛko na atifi fam hene de asafo yuu kɛseɛ bɛgyina hɔ nanso wɔbɛdi nkoguo
na anafoɔ hene asafo yuu no bɛsɔre na n akoma ama ne ho so na ɔbɛka mpem du du agu fam nanso ɔrenni nim nkyɛre
na atifi fam hene no bɛsane de asafo yuu a ɛso sene kane deɛ no abɛgyina hɔ na mfeɛ bi akyiri no ɔde dɔm kɛseɛ ne ade pii bɛba anafoɔ hene so
na mmerɛ no mu no nnipa pii bɛsɔre atia anafoɔ fam hene no na wo man atuatefoɔ bi bɛma wɔn ho so sɛ wɔrema anisoadehunu no atim nanso wɔbɛhwehwe ase
na atifi fam hene no bɛba na wabɛhɔre dosie na wafa kuro bi a ɛyɛ den na anafoɔ fam abasa rentumi nnyina na ne man a wɔayi wɔn nso rennya ahoɔden nnyina
na deɛ ɔba ne soɔ no bɛyɛ sɛdeɛ ɔpɛ na obiara nni hɔ a ɔbɛgyina n anim na ɔbɛgyina asase fɛfɛ no so na ɔde ne nsa asɛe no
na ɔde bɛsi n anim sɛ ɔde n ahemman nyinaa mu ahoɔden bɛba na ɔne no abɛyɛ asomdwoeɛ apam na ɔde mmaa no mu bi bɛma no de asɛe ahemman no nanso ɛrennyina na ɛrenyɛ no mfasoɔ biara
na ɔbɛdane n ani akyerɛ nsuano aman na ɔbɛfa bebree na ɔsafohene bi bɛma no agyae ahohora no bɔ na mpo wadane ahohora no agu ɔno ara ne so
na ɔbɛdane n ani akyerɛ ɔno ara n asase so abankɛseɛ nanso ɔbɛsunti ahwe ase na wɔrenhu no
na obi bɛsɔre asi n ananmu a ɔbɛma ɔtogyefoɔ pempensifoɔ bi abɛfa ahemman no animuonyanneɛ mu akorɔ nanso nna kakraa bi mu wɔbɛsɛe no nso ɛnyɛ abufuo anaa ɔsa mu
na ɔhohorani bi bɛsɔre asi n ananmu a wɔmfaa ahennie mu animuonyam mmaa no na ɔbɛfiri awora aba de tɛkyerɛmakyene abɛfa ahennie no mu
na wɔde abasa a ɛte sɛ nsuyire bɛpia wɔn akɔ na wɔabubu wɔn ne apam berempɔn no nso wɔ n anim
nanso ɔne no pam wie a ɔbɛtwa no nkontompo na watu aba de wɔn dɔm ketewa bi abɛdi nim
ɔbɛfiri awora aba asase no so deɛ ɛhɔ yɛ fɔɔfɔɔ na wabɛyɛ deɛ n agyanom ne ne nananom nyɛɛ da ɔbɛpete afom adeɛ ne asadeɛ ne ahodeɛ ama wɔn na ɔbɛbɔ ne tirim pɔ aban a ɛyɛ den no ho akɔduru berɛ bi so
na ɔde dɔm kɛseɛ bɛkanyan n ahoɔden ne mmaninyɛ atia anafoɔ fam hene no na anafoɔ fam hene no de dɔm a ɛyɛ den bebree pa bɛtu sa na ɔrennyina ɛfiri sɛ wɔakɔ ne tiri so apam
na wɔn a wɔne no to nsa didie na ɛbɛsɛe no na wɔapia ne dɔm akɔ na nnipa bebree bɛtotɔ
na ahemfo baanu no deɛ wɔn akoma bɛdwene asɛmmɔne na wɔaka atorosɛm didipono baako ho nanso ɛrenyɛ wɔn mfasoɔ biara ɛfiri sɛ awieeɛ no bɛba ara ɛberɛ a wɔahyɛ no mu
na atifi hene no de ahodeɛ kɛseɛ bɛsane akɔ n asase so nanso n ani bɛsa apam kronkron no ara na ɔbɛyɛ deɛ ɔpɛ na wasane akɔ n asase so
berɛ a wɔahyɛ no mu ɔbɛsane aba anafoɔ fam nanso akyire deɛ no renyɛ sɛ kane deɛ no
na kitifoɔ ahyɛn bɛba ne so enti n akoma bɛtu na wasane na ne bo bɛhuru apam kronkron no na ɔbɛyɛ deɛ ɔpɛ na wasane na n ani aba wɔn a wɔgyaa apam kronkron no so
na ɔde asraafoɔ bɛsisi hɔ na wɔagu kronkronbea ne aban no ho fi na wɔayi daa afɔdeɛ no hɔ na wɔde akyiwadeɛ a ɛbɔ ɔman no asi hɔ
na wɔn a wɔbɔ apam no ho mmusuo no ɔde tɛkyerɛmakyene bɛsɛe wɔn ara nanso wɔn a wɔnim wɔn nyankopɔn no bɛhyɛ wɔn ho den na wɔayɛ adeɛ
na ɔman no mu wɔn a wɔnim de no bɛma nnipa bebree anya nhunumu nanso wɔbɛtotɔ nkrantɛ ano ne ogyaframa mu nnommumfa ne ɛfomfa mu nna bi
na sɛ wɔtotɔ saa a wɔde mmoa ketewaa bi na ɛbɛboa wɔn na nnipa bebree de adɔkɔdɔkɔsɛm bɛbata wɔn ho
na mmadwemma no bi bɛtotɔ na wɔde ayi wɔn mu fi de ate wɔn ho ahoa wɔn ho fitaa akɔsi awieeɛ berɛ no ɛfiri sɛ ɛberɛ a wɔahyɛ no bɛba ara
na ɔhene no bɛyɛ deɛ ɔpɛ na ɔbɛma ne ho so adi onyame biara so akokurokosɛm na ɔbɛka anwanwasɛm atia anyame mu nyame no na ɛbɛsi no yie akɔsi sɛ wɔbɛda abufuo no adi awie na deɛ wɔahyɛ no pintinn no wɔbɛyɛ
na ɔremmu ne nananom anyame na ɔremmu mmaa anigyedeɛ no ne onyame biara na ɔbɛdi ade nyinaa so akokurokosɛm
na ɔbɛdi abandenden nyame no ni asi wɔn ananmu na onyame a ne nananom nnim no no ɔde sika ne dwetɛ ne abohene ne afɛfɛdeɛ bɛdi no ni
na ɔde onyame nanani bi na ɛne abandenden a ɛyɛ den koraa no bɛdie deɛ ɔbu no no ɔbɛma n animuonyam ayɛ kɛseɛ na wama no adi nkurɔfoɔ bebree so na wakyɛ asase de ayɛ akatua
na awieeɛ berɛ no mu na anafoɔ fam hene no ne no de bɛbɔ anim na atifi fam hene no de nteaseɛnam ne apɔnkɔfoɔ ne ahyɛn bebree bɛtu aba ne so sɛ ahum na waba nsase no so sɛ nsuo a ayiri asram so
na ɔbɛba asase fɛfɛ no so na nnipa bebree bɛtotɔ na yeinom bɛfiri ne nsam afi edom ne moab ne amonfoɔ mu fa titire
na ɔbɛtene ne nsa nsase no so na misraim asase remfiri mu mfi
na ɔbɛnya sika ne dwetɛ akoradeɛ ne misraim afɛfɛdeɛ nyinaa adi so na libiafoɔ ne etiopiafoɔ bɛdi n anammɔn akyi
nanso nsɛm a ɔbɛte afiri apueeɛ ne atifi fam bɛyi no hu na ɔde anibereɛ kɛseɛ bɛfiri akɔ sɛ ɔrekɔsɛe na wadwerɛ nnipa bebree
na ɔbɛsi n ahemfie ntomadan ɛpo no ne bepɔ fɛfɛ kronkron no ntam nanso n awieeɛ bɛba a obiara nni hɔ a ɔbɛdi aboa no
ɛberɛ no mu na mikael ɔbɔfoɔ titire a ɔgyina hɔ ma wo man mma no bɛsɔre agyina na ɛbɛyɛ ahohiahia berɛ a ɛfirii sɛ ɔman baeɛ no bɛsi berɛ no soɔ ɛmmaa da na ɛberɛ no mu na wɔbɛgye wo manfoɔ afiri mu obiara a wɔbɛhunu sɛ wɔatwerɛ ne din nwoma no mu no
na wɔn a wɔadeda fam dɔteɛ mu no bebree bɛnyane ebinom bɛkɔ daa nkwa mu na ebinom akɔ ahohoradeɛ ne daa ahiyie mu
na mmadwemma no bɛhyerɛn sɛdeɛ ewiem hyerɛn na wɔn a wɔdane nnipa bebree kɔɔ tenenee mu no bɛyɛ sɛ nsoromma daa daapem
na wo daniel toto nsɛm no mu na sɔ nwoma no ano kɔduru awieeɛ berɛ no so nnipa bebree bɛdwane adi akɔneaba na nimdeɛ adɔɔso
na me daniel mehwɛe na hwɛ na mmarima baanu foforɔ gyina hɔ ɔbaako wɔ asubɔnten no nsunoa ha na ɔbaako wɔ asubɔnten no nsunoa ha
na ɔbaako ka kyerɛɛ ɔbarima a ɔfira nwera a ɔwɔ asubɔnten no atifi no sɛ da bɛn na anwanwadeɛ no awieeɛ bɛba mu
na metee onipa a ɔfira nwera a ɔwɔ asubɔnten no soɔ no nka na ɔmaa ne nifa ne ne benkum so kyerɛɛ ɔsoro na ɔkaa deɛ ɔte ase daa no ho ntam sɛ ɛnkɔduru berɛ mfeɛ mmiɛnsa ne fa na sɛ wɔpansam ɔman kronkron no tumi wie a wɔbɛwie yeinom nyinaa
na metee na mante aseɛ na mese me wura nnoɔma yi awieeɛ bɛsi sɛn
na ɔse daniel kɔ ɛ na wɔatoto nsɛm no mu asɔ ano de rekɔsi awieeɛ berɛ no so
wɔbɛte nnipa bebree ho ahoa wɔn ho ama wɔapɔ na abɔnefoɔ bɛkɔ so ara adi asɛmmɔne na abɔnefoɔ nyinaa rente aseɛ na mmadwemma na ɛbɛte aseɛ
na ɛfiri berɛ a wɔbɛyi daa afɔdeɛ na wɔde akyiwadeɛ a ɛbɔ ɔman asi hɔ no yɛ nna apem ahanu aduɔkron
nhyira ne deɛ ɔtwɛn na ɔkɔduru nna apem ahasa aduasa nnum no soɔ
na wo daniel deɛ kɔ kɔduru awieeɛ na woakɔhome na wɔasɔre akɔnya wo kyɛfa nna a ɛdi akyire no mu
﻿ awurade asɛm a ɛbaa beeri ba hosea nkyɛn yuda ahemfo usia yotam ahas ne hesekia berɛ soɔ ne israelhene yeroboam a ɔyɛ yoas ba berɛ soɔ nie
mfitiaseɛ a awurade ne hosea kasaeɛ no awurade ka kyerɛɛ hosea sɛ kɔ na kɔfa ɔbaa dwamamfoɔ ne adwamammɔ mma na adwaman na asase no afiri awurade akyire rebɔ
na ɔkɔ kɔfaa diblaim babaa gomer na ɔnyinsɛnee na ɔwoo ɔbabanin maa no
na awurade ka kyerɛɛ no sɛ to no din sɛ yesreel na aka kakra na mabɛtɔ yesreel mogya so were yehu fie na mama israel fie ahennie no to atwa
na ɛda no mɛbubu israel tadua yesreel bonhwa no mu
na ɔnyinsɛnee bio na ɔwoo ɔbabaa na ɔka kyerɛɛ no sɛ to no din sɛ lo ruhama asekyerɛ ne deɛ wɔanhu no mmɔbɔ na merenna so menhunu israel fie mmɔbɔ na meremfa menkyɛ wɔn bio
na yuda fie na mɛhu wɔn mmɔbɔ na magye wɔn nkwa awurade wɔn nyankopɔn mu nanso meremfa tadua ne nkrantɛ ne akodie ne apɔnkɔ ne apɔnkɔsotefoɔ so mennye wɔn
na ɔtwaa lo ruhama nufoɔ na ɔnyinsɛnee na ɔwoo ɔbabanin
na ɔse to no din sɛ lo ami asekyerɛ ne ɛnyɛ me man na monyɛ me man na me nso merenyɛ mo nyankopɔn nyankopɔn hebri atwerɛ no nni nyankopɔn
nanso israel mma dodoɔ bɛyɛ sɛ mpoano anwea a wɔnsusuo na wɔnkan no na faako a wɔbɛka akyerɛ wɔn sɛ ɛnyɛ me man ne mo no wɔbɛka akyerɛ wɔn sɛ nyankopɔn teasefoɔ mma
na yuda mma ne israel mma bɛbom ahyia na wɔasi tire baako afa na wɔaforo afiri asase no so aba na yesreel da no bɛyɛ da kɛseɛ
monka nkyerɛ mo nuammarimanom sɛ ammi asekyerɛ ne me man ne mo nua mmaanom sɛ ruhama asekyerɛ ne deɛ wɔahu no mmɔborɔ
mo ne mo na nkasa monkasa na ɔno deɛ ɔnyɛ me yere na me nso menyɛ ne kunu na ɔnyi n adwamammɔ no mfiri n anim ne n awaresɛeɛ no mfiri ne nufoɔ ntam
na mampa ne ho ntoma mamma no anna adagya na mamfa no mansi hɔ sɛ da a wɔwoo no na manyɛ no sɛ ɛserɛ so na mamfa no mansi hɔ sɛ asase pɛsɛɛ na mamfa sukɔm anku no
na merenhu ne mma mmɔbɔ na adwamammɔ mma ne wɔn
na adwaman na wɔn na bɔeɛ na deɛ ɔnyinsɛnee wɔn no yɛɛ aniwudeɛ na ɔkaa sɛ mɛdi m adɔfo akyi wɔn na wɔma me m aduane ne me nsuo me dwannwi ne m asaawa me ngo ne me nsa
saa nti hwɛ mede nwerɛ bɛgye wo kwan mu ban na mato emu fasuo na wanhunu kwan mu
na ɔbɛti n adɔfo na ne nsa renka wɔn na ɔbɛhwehwɛ wɔn akyiri kwan na ɔrenhunu na ɔbɛka sɛ mɛsane m akyiri makɔ me kane kunu no nkyɛn na ɛno mu na ɛyɛ ma me sene afei
na ɔno deɛ na ɔnnim sɛ me na memaa no ayuo ne nsa ne ngo na memaa ne dwetɛ dɔreeɛ ne ne sika a wɔhwere maa baal no
saa nti mɛsane mabɛgye m ayuo ne berɛ mu ne me nsa ne hyɛberɛ mu na mayi me dwannwi ne m asaawa a ɔde kataa n adagya soɔ no
na afei mɛyi n ahuhusɛm adi n adɔfo anim na obiara renyi no mfiri me nsam
na mɛma n ahosɛpɛ nyinaa to atwa ne nnapɔnna ne bosome foforɔ ne ne homeda ne n afahyɛ nyinaa
na mɛsɛe ne bobe ne ne borɔdɔma a ɔkaa sɛ yeinom ne m apɛdeɛ a m adɔfoɔ de maa me no ne no na mɛyɛ no kwaeɛ ama wiram mmoadoma adi
na mɛba mabɛtwe no nna a ɔdi maa baalim no ho aso sɛ ɔhyee aduhwam maa wɔn na ɔde ne hwene mu kaa ne ne nnwinneɛ kekaa ne ho na ɔdii n adɔfo akyi na me deɛ ne werɛ firii me no awurade asɛm nie
saa nti hwɛ mɛbɔ no adafa mede no makɔ ɛserɛ so na maka no abodwosɛm
na mafiri hɔ mama no ne bobe nturo na akor bonhwa no mayɛ no anidasoɔ pono na ɔbɛgye so wɔ hɔ sɛ ne mmabaaberɛ mu ne ɛda a ɔfiri misraim asase so foro baeɛ no
na ɛda no awurade asɛm nie wobɛfrɛ me ishi asekyerɛ ne me kunu na woremfrɛ me me baal bio
na mɛyi baal ahodoɔ din mafiri n anomu na wɔremfa wɔn din nkae wɔn bio
na mɛpam apam bi mama wɔn ɛda no me ne ewiram mmoadoma ne ewiem nnomaa ne mmoa a wɔwea fam na mɛbubu tadua ne nkrantɛ ne akodie mafiri asase no so na mama wɔatena dwoodwoo
na mɛgye wo aware mafa akɔsi daa na mɛgye wo aware mafa tenenee ne atemmuo so ne adɔeɛ ne mmɔborɔhunu so
na mɛgye wo aware mafa gyidie so na woahunu awurade
na ɛda no ɛbɛba sɛ mɛgye so awurade asɛm nie mɛgye ɔsoro so na ɛno nso agye asase so
na asase agye ayuo ne nsa ne ngo so na ɛno nso agye yesreel so
na mɛdua no mafa asase so na mɛhunu deɛ wɔnhunuu no mmɔborɔ no mmɔbɔ na mɛka makyerɛ deɛ ɔnyɛ me man no sɛ me man ne wo na ɔno nso aka akyerɛ me sɛ me nyankopɔn
na awurade ka kyerɛɛ me sɛ kɔ bio na kɔdɔ ɔbaa dwamammɔni a ɔyɛ ɔwaresɛefoɔ sɛ awurade dɔ israel mma na wɔn deɛ wɔdane kɔ anyame foforɔ nkyɛn na wɔdɔ bobe aba taterɛ no
na mede nnwetɛbena dunum ne atokoɔ homer baako ne atokoɔ letek baako a ɛyɛ homer fa metɔɔ no
na meka kyerɛɛ no sɛ tena ha ma me nna pii mmɔ adwaman na nyɛ ɔbarima bi deɛ na me nso me ne wo atena saa
na israel mma bɛtena hɔ nna pii a wɔnni hene na wɔnni bapɔmma na wɔnni afɔdeɛ na wɔnni ɔbosom dum na wɔnni asɔfotadeɛ ne abusua ahoni
akyire yi no israel mma bɛsane abɛhwehwɛ awurade wɔn nyankopɔn ne wɔn hene dawid na wɔn ho bɛpopo de aba awurade ne n adɔeɛ ho nna a ɛdi akyire no mu
montie awurade asɛm israel mma na awurade ne asase sofoɔ anya ɔham na nokorɛ ne adɔeɛ ne nyankopɔn ho nimdeɛ biara nni asase so
ntanka nkontompo awudie korɔno ne awaresɛeɛ na ɛwɔ hɔ wɔdi akakabensɛm na mogyahwieguo toa mogyahwieguo so
enti asase no di abooboo na ɛsotefoɔ nyinaa anyinnyam ewiram mmoadoma ne ewiem nnomaa na ɛpo mu mpataa mpo reyɛ asa
nanso mma obi nnham na obi nnka anim ɛfiri sɛ wo man te sɛ wɔn a wɔne ɔsɔfoɔ ham
enti wobɛsunti awia na odiyifoɔ nso ne wo bɛsunti anadwo na mɛtwa wo na atwene
nimdeɛ a me man nnie nti wɔbɛtwa wɔn agu na wo nso woapo nimdeɛ nti mepo wo sɛ nni me sɔfoɔ na wo werɛ afiri wo nyankopɔn mmara nti me nso me werɛ bɛfiri wo mma
wɔrekɔ so dɔre no na wɔrekɔ so yɛ me bɔne wɔn animuonyam no mɛdane no ahohora
me man bɔne yɛ wɔn aduane na wɔn amumuyɛ yɛ wɔn kra akɔnnɔ
na wɔbɛyɛ ɔman no sɛdeɛ wɔbɛyɛ ɔsɔfoɔ no na mɛba mabɛtwe wɔn aso wɔn bɔne nti na mama wɔn nneyɛɛ asane abɛbua wɔn atifi
wɔbɛdidi na wɔremmee wɔbɛbɔ adwaman na wɔn ase renkyene ɛfiri sɛ wɔagya buo a anka ɛsɛ sɛ wɔbu awurade no
adwamammɔ ne nsa ne nsa mono sɛe nteaseɛ
me man bisa wɔn dua hɔ adeɛ na wɔn poma ka asɛm kyerɛ wɔn ɛfiri sɛ adwamammɔ honhom adaadaa wɔn na wɔafiri wɔn nyankopɔn ase akɔbɔ adwaman
mmepɔ atifi na wɔbobɔ afɔdeɛ na wɔhye aduhwam nkokoɔ so odum ne duafufuo ne odupɔn ase ɛfiri sɛ ne nwunu yɛ enti mo mmammaa bɔ adwaman na mo nsiwa sɛe awadeɛ
merentwe mo mmammaa aso adwamammɔ ho ne mo nsiwa awaresɛeɛ ho na mmarima no nso wɔne mmaa nnwamamfoɔ mane na wɔne mmosomfenaa bɔ afɔdeɛ na ɔman a wɔnni nhunumu no bɛbɔ
sɛ wo israel wobɔ adwaman a mma yuda nnni so na mommma gilgal na mommforo mmma bet awen na monnkeka ntam sɛ sɛ awurade te aseɛ yi
na israel aso awu sɛ nantwiburuwa aso afei awurade bɛyɛne wɔn sɛ adwammaa asase bayaa so
efraim akɔdɔm abosom adum gyaa no
wɔn nsanom atra so adwaman ara na wɔabɔ pɛ na emu atitire pɛ ahohora
mframa akyekyere wɔn wɔ ne ntaban mu na wɔn ani bɛwuwu wɔn afɔrebɔ ho
montie yei asɔfoɔ na monwɛn aso israel fie na ɔhene fie nso monyɛ aso na mo so na atemmuo aba na moadane fidie wɔ mispa ne asau a wɔatrɛ mu wɔ tabor so
na mansotwefoɔ ama wɔn ahohwisɛmdie mu adɔ nanso mɛtwe wɔn nyinaa aso
me deɛ menim efraim na israel nso nhunta me na afei efraim woabɔ adwaman na israel ho agu fi
wɔn nneyɛɛ mma wɔnsane mma wɔn nyankopɔn nkyɛn na adwamammɔ honhom wɔ wɔn mu na wɔnnim awurade
na israel ahantan bɛdi n anim adanseɛ na israel ne efraim bɛsunti wɔn amumuyɛ mu yuda nso ne wɔn asunti
wɔde wɔn nnwan ne wɔn anantwie bɛkɔ akɔhwehwɛ awurade na wɔrenhu no ɛfiri sɛ watwe ne ho afiri wɔn ho
wɔatwa awurade nkontompo na wɔawowo ananafoɔ mma afei bosome foforɔ bɛmene wɔn ne wɔn nsase
monhyɛne abɛn gibea monhyɛne totorobɛnto rama mommɔ ose bet awen ɛwɔ w akyi benyamin
efraim bɛdane amamfo asotwe da no mama wɔahunu israel mmusuakuo ho asɛm a ɛbɛtim mu
yuda mmapɔmma ayɛ sɛ wɔn a wɔtwe ɛhyeɛ kɔ akyire wɔn so na mɛhwie m anibereɛ magu sɛ nsuo
wɔhyɛ efraim so wɔapɛkyɛ no atemmuo mu ɛfiri sɛ waboapa adi n ahuhudeɛ akyi
na me deɛ mete sɛ nweweboaa mema efraim ne nhunhuniiɛ mema yuda fie
na efraim hunuu ne yadeɛ na yuda hunuu ne kuro na efraim sii mu kɔɔ asiria na ɔsoma maa wɔkɔɔ ɔhene yareb nkyɛn na ɔno nso ɔrentumi nsa mo yadeɛ na ɔrentumi nkum mo ho akuro
na me deɛ mete sɛ ɛserɛ mu sɛe ma efraim ne gyataburuwa ma yuda fie me me na mɛtete mu makorɔ mɛfa makɔ a ɔgyefoɔ biara nni hɔ
mɛkɔ mɛsane makɔ baabi akɔsi sɛ ɛbɛka wɔn ani na wɔabɛhwehwɛ m anim wɔn ho hiahia wɔn a wɔbɛhwehwɛ me ntɛm
mommra mma yɛnsane nkɔ awurade nkyɛn na ɔno na watete yɛn mu na ɔbɛsa yɛn yadeɛ ɔno na wabobɔ yɛn na ɔbɛkyekyere yɛn
nnanu akyiri no ɔbɛma yɛanya nkwa da a ɛtɔ so mmiɛnsa no ɔbɛma yɛasɔre na yɛanya n anim nkwa
na momma yɛnhunu na yɛnti awurade nimdeɛ no wɔasiesie n adifire sɛ adekyeeɛ na ɔbɛba ama yɛn sɛ osutorɔ sɛ bereamporɔsuo a ɛtɔ gu asase soɔ
ɛdeɛn na menyɛ woɔ efraim ɛdeɛn na menyɛ woɔ yuda na mo adɔeɛ te sɛ anɔpa mununkum na ɛte sɛ obosuo a ɛrepɛ ntɛm akorɔ
enti menam adiyifoɔ no so mabubu wɔn na mede m anomu nsɛm makum wɔn na m atemmuo ayi adi sɛ hann
na mepɛ adɔeɛyɛ na ɛnyɛ afɔrebɔ ne nyankopɔn ho nimdeɛ sene ɔhyeɛ afɔdeɛ
na wɔn deɛ wɔafom apam no sɛ adam ɛhɔ na wɔatwa me nkontompo
gilead yɛ mmusubɔfoɔ kuro a mogya akeka mu
na asɔfoɔ asafokuo no te sɛ ɔkwanmukafoɔ asafo a wɔtɛ nnipa wɔdi awu ɔkwan mu wɔde rekɔ sekem no aane abusudeɛ ara na wɔyɛ
mahunu ahodwirideɛ israel fie ɛhɔ na efraim bɔ adwaman israel ho agu fi
yuda nso wɔahyɛ twaberɛ ama wo berɛ a mede me man nnommum bɛsane aba no
meresa israel yadeɛ yi na efraim amumuyɛ ne samaria nnebɔne reda adi na wɔdi atorɔ na owifoɔ bubu ba mu akwanmukafoɔ asafo nso fom fa wɔ mmorɔno so
na wɔnka no wɔn akoma mu sɛ mekaa wɔn bɔneyɛ nyinaa afei wɔn nneyɛɛ atwa wɔn ho ahyia ɛgu m anim
wɔde wɔn bɔneyɛ ma ɔhene ani gye na wɔde wɔn atorosɛm yɛ mmapɔmma saa ara
wɔn nyinaa yɛ awaresɛefoɔ te sɛ ɔfononoo a paanootoni ahyɛ mu gya na ɔgyae mu pia firi mmɔre feteɛ so kɔsi ne ka soɔ
yɛn hene afahyɛ da mu no nsaborɔ bɔɔ mmapɔmma yadeɛ ɔne afɛdifoɔ di nsawɔsoɔ
na wɔasiesie wɔn akoma sɛ fononoo wɔn atirisopam no mu wɔn paanootoni da anadwo nyinaa anɔpa ɛdɛre sɛ ogya framfram
wɔn nyinaa mu ayɛ hye sɛ fononoo na wɔdi wɔn atemmufoɔ nam wɔn ahemfo nyinaa totɔ obi nni wɔn mu a ɔfrɛ me
efraim de ne ho fra aman mu efraim yɛ ɔfam a wɔankusa
ahɔhoɔ adi n ahoɔden nso ɔnnim ɛdwono nso ahura ne tirim nso ɔnnim
na israel ahantan di n anim adanseɛ na wɔnsane mma awurade wɔn nyankopɔn nkyɛn na wɔnhwehwɛ no yei nyinaa mu
na efraim adane sɛ aburuburo ɔkwasea a ɔnni ti wɔrepɛ misraim hɔ mmoa no na wɔredan asiria nso
wɔrekorɔ no mɛtrɛ me ntentan mu makata wɔn so mɛduru wɔn sɛ ewiem nnomaa mɛtwe wɔn aso na wɔn asafo bɛte nka
wɔnnue ɛfiri sɛ wɔadwane me ɔsɛeɛ mmra wɔn so ɛfiri sɛ wɔato me mmara na me deɛ anka mɛgye wɔn nanso wɔdi me ho torɔ
na wɔnsu mfrɛɛ me wɔn akoma mu na wɔbobom wɔn nnaeɛ so ayuo ne nsa nti na wɔdi nkyeresoɔ wɔte m anim atua
me deɛ makyerɛkyerɛ na mahyɛ wɔn basa mu den nanso ɛpɔ bɔne na wɔbɔ no me ho
wɔsane wɔn akyi nanso wɔmma ɔsorosoroni ɔsorosoroni deɛ hebri no ka no mu nna hɔ papa no nkyɛn wɔayɛ sɛ tadua a agoɔ afena ano na wɔn mmapɔmma bɛtotɔ nkeka a wɔn tɛkyerɛma yɛ nti yei bɛma wɔadi wɔn ho fɛw misraim asase so
fa totorobɛnto tua w ano ɛbɛba awurade fie so sɛ ɔkɔdeɛ ɛfiri sɛ wɔafomfom m apam na wɔato me mmara
me na wɔbɛsu afrɛ me sɛ me nyankopɔn yɛni wo yɛn a yɛyɛ israel
papa ayɛ israel nwunu ma ɔtamfoɔ nti wɔn ɛ wɔn deɛ wɔasisi ahene
na ɛmfiri me wɔasisi mmapɔmma nso mennim wɔn dwetɛ ne wɔn sika wɔde ayeyɛ ahoni a ɛbɛsɛe wɔn
samaria wo nantwie ba no ho yɛ nwunu m abufuo asɔ atia wɔn ɛnkɔsi da bɛn na wɔrentumi ɔbra a ɛho teɛ bɔ
na israel mu na ɛno fire odwumfoɔ na ɔyɛeɛ ɛnyɛ onyame ne no na samaria nantwie no wɔbɛbubu no pasaa
na mframa na wɔguo na ahum nso na wɔbɛtwa ayuo a ɛgyina hɔ nni mu deɛ ɛfifire no wɔyam a wɔnnya mu siam sɛ ebi wɔ mu mpo a ahɔhoɔ na ɛbɛdie
wɔamene israel afei wɔte amanaman mu sɛ adeɛ bi a ani bi nsɔ
na wɔn deɛ wɔaforo kɔ asiria ewiram afunumu na ɔno nko ate ne ho efraim abobɔ adɔfoɔ paa
sɛ wɔabobɔ amanaman mu bi paa nso a afei mɛboa wɔn ano na ahemfo mu hene no nhyɛsoɔ nti wɔn so afiri aseɛ ahwan
na efraim ama afɔrebukyia adɔɔso de ayɛ bɔne afɔrebukyia no adane wɔn bɔneyɛ
matwerɛ me mmara dodoɔ no mama wɔn wɔbuu no sɛ amannɔne adeɛ
m ayɛyɛdeɛ afɔdeɛ a wɔbɔ no ɛnam nko na wɔkum die awurade ani nsɔ afei ɔbɛkae wɔn amumuyɛ na wabɛtwe wɔn aso wɔ wɔn bɔne ho misraim na wɔbɛsane akorɔ
na israel werɛ afiri ne yɛfoɔ na wɔasisi aban fɛfɛ na yuda ama nkuro a ɛyɛ den adɔ nanso mɛto ne kuro mu gya na ahye n aban a ɛkorɔn no
israel mma w ani nnnye na nni ahurisie sɛ aman bi ɛfiri sɛ woafiri wo nyankopɔn akyi akɔbɔ adwaman woapɛ apɛdeɛ ayuporebea nyinaa so
ayuporebea ne nsa kyi amena renyɛne wɔn na nsamono no bɛdi wɔn hwammɔ
wɔrentena awurade asase so na efraim bɛsane akɔ misraim na wɔbɛdi deɛ ɛho nteɛ wɔ asiria
wɔremfa ahwiesa mmrɛ awurade na wɔn kum afɔdeɛ renyɛ no dɛ wɔn aduane bɛyɛ wɔn sɛ akyiduane wɔn a wɔdie nyinaa ho bɛgu fi na wɔn aduane yɛ wɔn ara wɔn deɛ ɛremma awurade fie
ɛdeɛn na mobɛyɛ afahyɛ da no ne awurade dapɔnna no
na hwɛ ɔsɛeɛ nti wɔatu kɔ misraim bɛboa wɔn ano memfis bɛsie wɔn wɔn dwetɛ nnwinneɛ ananmu na nnɛnkyɛnse bɛsie na nkasɛɛ bɛfu deɛ wɔn ntomadan siiɛ no
asotwe nna no anya aba aweretɔ nna no anya adu israel bɛhunu sɛ odiyifoɔ no yɛ ogyimifoɔ na honhom nipa no yɛ ɔbɔdamfoɔ amumuyɛ dodoɔ ne ɔtane a ɛso pii no nti
odiyifoɔ no ne me nyankopɔn yɛ ɔwɛmfoɔ ma efraim nanso anomayini fidie wɔ n akwan nyinaa mu ɔtane no wɔ ne nyankopɔn fie
wɔama ɔsɛeɛ a wɔasɛe no mu adɔ sɛ gibea nna no mu ɔbɛkae wɔn amumuyɛ ɔbɛtwe wɔn aso wɔn bɔne ho
mehunuu israel sɛ ɛserɛ so bobe aba mehunuu mo agyanom sɛ borɔdɔmakan ne bereɛ a ɛdi kan mu nanso wɔkɔɔ baal peor nkyɛn na wɔdwiraa wɔn ho de maa aniwudeɛ na wɔn ho yɛɛ nwunu sɛ nnoɔma a na wɔpɛ no ara
efraim deɛ wɔn animuonyam bɛtu sɛ anomaa awoɔ ne afurofa ne nyinsɛn nni wɔn mu
na sɛ wɔyɛne wɔn mma mpo a mɛma wɔadi awommawuo na obi anka na sɛ metwe me ho mefiri wɔn ho a wɔnnue ara
efraim a meyii no sɛ ɔnyɛ sɛ tiro a wɔadua no asase pa soɔ no efraim no ara bɛyi ne mma afiri akɔma okumfoɔ
awurade ma wɔn ɛ ɛdeɛn na wobɛma wɔn ma wɔn ɔyafunu a ɛpɔn ne nufoɔ a emu aweɛ
wɔn bɔne nyinaa wɔ gilgal na ɛhɔ na mefiri metanee wɔn wɔn nneyɛɛ bɔne nti mɛpamo wɔn afiri me fie merenna so mennɔ wɔn wɔn mmapɔmma nyinaa yɛ atuatefoɔ nko
wɔde adeɛ abɔ efraim wɔn ase nhini akyenkyen aba nso wɔrenso sɛ wɔwo nso a mɛkum wɔn yafunum mma a wɔdɔ wɔn no
me nyankopɔn apo wɔn ɛfiri sɛ wɔantie no na wɔbɛyɛ abatafoɔ amanaman mu
israel yɛ obobe pa a ɛso n aba nsɔ dodoɔ ara a n aba dɔɔso no dodoɔ a wama afɔrebukyia nso adɔɔso n asase yie a ɛyɛ nti no wɔanya ahoni adum asiyɛ nso
wɔn akoma mu apaepae afei ɛso bɛbua wɔn awurade hebri no se ɔno bɛdwiri wɔn afɔrebukyia agu na wasɛe wɔn ahoni adum no
na afei wɔbɛka sɛ yɛnni hene ɛfiri sɛ yɛansuro awurade na ɔhene nso ɛdeɛn na ɔbɛyɛ ama yɛn
wɔakeka nsɛm wɔakeka ntanhunu de apam apam na atemmuo fu sɛ nkonyabi wɔ afuo mu nkofie so
bet awen nantwie mma nti na samariafoɔ bɛsuro na ne man di ne ho abooboo na n asɔfoɔ ho popo n animuonyam ho sɛ wɔatu afiri wɔn mu korɔ
ɛno nso wɔbɛfa akɔ asiria de akɔkyɛ ɔhene yareb aniwuo bɛka efraim na israel ani awu n agyinatuo ho
samaria deɛ wɔbɛtwa ne hene atwene sɛ nsuo ani ahuro
na wɔbɛsɛe bet awen sorɔnsorɔmmea a ɛne israel bɔne no nkasɛɛ ne nnɛnkyɛnse bɛfifiri wɔn afɔrebukyia so na wɔbɛka akyerɛ mmepɔ sɛ mommɛkata yɛn so ne nkokoɔ sɛ mommɛhwe yɛn so
israel wofiri gibea nna no so ayɛ bɔne ɛhɔ na wɔtoaa soɔ gibea sa a wɔtuu no mmabusufoɔ no soɔ no anto wɔn
ɛberɛ a mepɛ na mɛtwe wɔn aso na wɔahyiahyia aman aba wɔn so abɛtua wɔn wɔn amumuyɛ mmɔho no so ka
na efraim yɛ nantwiburuwa a wɔakyerɛ no na ɔpɛ ayuporeɛ nanso mede kɔnnua bɛto ne kɔn fɛfɛ no so mɛma efraim atwe adeɛ yuda bɛfuntum yakob bɛka asram so afa
mongu aba mma tenenee mfifiri mma mo montwa adɔeɛ so adeɛ monnɔ kwaeɛbirentuo mfa na aduru berɛ a wɔde hwehwɛ awurade akyiri kwan kɔsi sɛ ɔbɛba abɛtɔ tenenee suo ama mo
moafuntum abɔnefosɛm mmusuo na moatwa moadi atorɔ aba na wode wo ho too wo kwan wo nnɔmmarima dodoɔ no so
enti hooyɛ bɛsɔre wo man no mu na wɔabɛsɛe w abandenden nyinaa sɛdeɛ salman sɛee bet arbel ɔko da no wɔbɛtete ɛna mu agu mma so
saa na ayɛ mo betel mo bɔne mu bɔne no nti adeɛ reba abɛkye no na wɔayi israel hene no hɔ koraa
israel yɛ aberanteɛ no na medɔ no na misraim na mefrɛɛ me ba firiiɛ
berɛ dodoɔ a mefrɛɛ wɔn no dodoɔ no ara na wɔfirii m anim kɔeɛ wɔkɔbɔɔ afɔdeɛ maa baal ahodoɔ na wɔhyee aduhwam maa ahoni
nso me na megyegyee efraim taataa meturuu wɔn m abasa so na wɔanhunu sɛ masa wɔn yadeɛ
nnipa nhoma na mede metwee wɔn ne ɔdɔ ntampehoma nso na meyɛɛ wɔn sɛ deɛ ɔmema kɔnnua soɔ wɔ wɔn nnyepi so na meyɛɛ no brɛɛ memaa no didii
ɔbɛsane n akyiri akɔ misraim asase so bio na asiria na ɔyɛ ne hene ɛfiri sɛ wɔampene sɛ wɔsane wɔn akyire ba me nkyɛn
na wɔn agyinatuo ahodoɔ no nti afena bɛkyinkyini ne nkuro mu na ɛbɛsɛe n apono akyiri adaban awie
me so atuateɛ nko ara na me man de asi wɔn anim na wɔfrɛ wɔn sɛ wɔnhwɛ soro a wɔn mu biara mmua me mpo
anka mɛyi wo mama sɛn o efraim na magyaa wo mu sɛn o israel adɛn nti na mɛyi wo mama sɛ adma na mayɛ wo sɛ seboim m akoma adane wɔ me mu aane mmɔborɔhunu agye me yam nyinaa
merenni m abufuhyeɛ no so merensane memmɛsɛe efraim na onyankopɔn ne me na ɛnyɛ onipa wo mu kronkronni ne me na meremma abohuro so
wɔbɛdi awurade a ɔbɛbobom sɛ gyata akyi ampa ara ɔbɛbobom na mma de ahopopoɔ afiri po akyiri aba
wɔde ahopere bɛfiri misraim aba sɛ nnomaa na wɔafiri asiria asase so aba sɛ mmuruburo na mede wɔn madua wɔn afie mu awurade asɛm nie
efraim de atorɔ na israel fie de nsisie atwa me ho ahyia nanso yuda deɛ ɔbɔ onyankopɔn ɔkronkronni ne nokwafoɔ no ho kɔntɔnkrɔn
efraim hwe mframa na ɔdi apueeɛ ahum akyi daa nyinaa wɔma atorɔ ne ɔsɛeɛ dɔɔso na wɔne asiria kɔ apam na wɔsoa ngo kɔ misraim
na awurade ne yuda anya asɛm na ɔreba abɛtwe yakob aso sɛdeɛ n akwan teɛ sɛdeɛ ne nneyɛɛ teɛ no na ɔbɛtua no ka
ɔyafunum na ɔsɔɔ ne nua nantin na n ahoɔden mu na ɔne onyankopɔn koeɛ
ɔne ɔbɔfoɔ no koe na ɔtumii ɔsui na ɔpaa no kyɛw ɔhunuu no betel na ɛhɔ na ɔne yɛn kasaeɛ
na awurade yɛ asafo nyankopɔn awurade ne ne din a wɔde kae no
na wo nso sane kɔ wo nyankopɔn nkyɛn sɔ adɔeɛ ne atemmuo mu na hwɛ wo nyankopɔn kwan daa daa
kanaan nsisie nsania wɔ ne nsam ɔpɛ amimdie
na efraim ka sɛ manya me ho ara manya adeɛ pii mafa me brɛ nyinaa mu wɔannya amumuyɛdeɛ a ɛyɛ bɔne amma me
nso mene awurade wo nyankopɔn de firi misraim asase so mɛma woatena ntomadan mu bio sɛ afahyɛ nna no mu
na makasa makyerɛ adiyifoɔ no na mama anisoadehunu adɔɔso na menam adiyifoɔ ano so mabubu mmɛ
gilead yɛ abusudeɛ anaa wɔadane ahuhudeɛ ara gilgal hɔ na wɔde anantwie bɔ afɔdeɛ wɔn afɔrebukyia no nso te sɛ afuo mu nkofie so aboɔkuo
na yakob dwane kɔɔ siria asase so na israel som ɛyerɛ ho na ɛyerɛ nti ɔhwɛɛ nnwan
na awurade nam odiyifoɔ so yii israel firii misraim bae na ɔnam odiyifoɔ so hwɛɛ wɔn
efraim yii abufuo sɛ enti ɔbɛma mogya a ɔdi ho so no abua n atifi na n ahohora nso n awurade bɛdane agu ne so
efraim rekasa a ɛyɛ hu ɔmaa ne ho so israel mu ɛnna baal nti ɔdii so na ɔwui
na afei wɔkɔ so yɛ bɔne na wɔde wɔn dwetɛ yɛ guo ahoni ne wɔn nhunumu ano adwinhoni ɛyɛ adwumfoɔ adwuma ara nko wɔka no wɔ wɔn ho sɛ nnipa a wɔbɔ afɔdeɛ no ma wɔmfe anantwie mma ano
saa nti wɔbɛyɛ sɛ anɔpa mununkum ne obosuo a ɛtua nhema korɔ sɛ ntɛtɛ a ahum hwim firi ayuporebea ne wisie a ɛtu fa mpomma mu korɔ no
nso mene awurade wo nyankopɔn de firi misraim asase so na wonnim onyankopɔn biara sɛ me nko na ɔgyefoɔ biara nni m akyi
me na mehunuu wo ɛserɛ no soɔ sukɔm asase no so
ɛberɛ a wɔnyaa adidibea pa no wɔmee wɔmee na wɔn akoma maa ne ho so enti wɔn werɛ firii me
saa nti meyɛɛ wɔn sɛ gyata metɛɛ ɔkwan mu sɛ ɔsebɔ
mɛto mahyɛ wɔn so sɛ sisire a wɔafa ne mma na matete wɔn koko a wɔn akoma da mu no na mawe wɔn hɔ sɛ gyatabereɛ wiram mmoa bɛsunsuane wɔn mu
meyɛ wo boafoɔ deɛ nanso wɔrebɛsɛe wo o israel
ɛhefa na afei wo hene no wɔ na ɔnnye wo wo nkuro nyinaa mu ne w atemmufoɔ a wokaa sɛ ma me ɔhene ne mmapɔmma no
memaa wo ɔhene m abufuo mu na meyii no hɔ m anibereɛ mu
wɔakyekyere efraim amumuyɛ wɔde ne bɔne asie
ɔwofoɔ awoɔ bɛka no ɔno deɛ ɔyɛ ɔba a ɔnni nyansa sɛ ɛduru ne berɛ so a ɔmmmɛgyina deɛ mma fa mu siane hɔ
mɛgye wɔn mafiri asamando nsam anaa mɛgye wɔn owuo mu anaa owuo ɛhe na wo nwowɔeɛ wɔ asamando ɛhe na wo sɛeɛ wɔ ahonu ahunta afiri m ani so
na ɔbɛso aba ne nuanom mu apueeɛ ahum bɛtu awurade mframa firi ɛserɛ so bɛbɔ na n asubura mu awe na ne nsuo aniwa to atwa na ɔbɛfom adekoradan mu afɛfɛdeɛ nyinaa
samaria tiri ato sɛ wate ne nyankopɔn anim atua afena ano na wɔbɛtotɔ wɔbɛte wɔn nkokoaa abobɔ hɔ na wɔapaepae wɔn anyinsɛnfoɔ mu
israel sane bra awurade wo nyankopɔn nkyɛn na w amumuyɛ nti woahwe ase
momfa nsɛm nkura nsane mmra awurade nkyɛn monka nkyerɛ no sɛ fa amumuyɛ nyinaa kyɛ na gye papa na yɛmfa yɛn ano nyɛ anantwinini mmɛbɔ afɔdeɛ
asiria rennye yɛn apɔnkɔ so nso yɛrentena nso yɛrenka nkyerɛ yɛn nsa ano adwuma sɛ yɛn nyame bio ɛfiri sɛ wo mu na awisiaa hunu ntimmɔborɔ
mɛsa wɔn akyirisan mu yadeɛ mɛyi me yam madɔ wɔn na m abufuo adane afiri ne so
mɛdane sɛ bosuo mama israel ne nhwiren bɛhane sɛ sukooko na wagye nhini sɛ lebanon
ne mman bɛdennan na n ahoɔfɛ ayɛ sɛ ngodua na ayi hwa sɛ lebanon
wɔn a wɔtete ne nwunu aseɛ bɛsane abɛma ayuo asane anya afiriyɛ na wɔafefɛ sɛ bobe a ne din ahyeta sɛ lebanon bobesa
efraim asɛm bɛn na me ne ahoni wɔ bio me deɛ mɛgye no so na m ani aku ne ho me a mete sɛ pepeaa frɔmfrɔm me so na wɔbɛhunu w aba
hwan ne onyansafoɔ a ɔbɛhunu yeinom mu nhunumufoɔ a ɔbɛhunu ɛno na awurade akwan yɛ tee na ateneneefoɔ bɛnante so na mmaratofoɔ deɛ wɔbɛhwehwe so ase
﻿ awurade asɛm a ɛbaa petuel ba yoel nkyɛn nie
montie yei mo mpanimfoɔ na monyɛ aso mo asase sofoɔ nyinaa saa adeɛ yi aba mo berɛ so anaa mo agyanom berɛ so pɛn
monka ɛho asɛm nkyerɛ mo mma na mo mma nka nkyerɛ wɔn mma na wɔn mma nso nka nkyerɛ awoɔ ntoatoasoɔ a ɛdi soɔ no
deɛ aketekyire adi aka no ntutummɛ adi na deɛ ntutummɛ adi aka no mfuntie adi na deɛ mfuntie adi aka no mmɛbɛ adi
mo nsabofoɔ monnyane na monsu na mo nsanomfoɔ nyinaa montwa adwo nsamono nti ɛfiri sɛ wɔatwa afiri mo anomu
na ɛdɔm bi atu aba m asase so wɔn ho yɛ den na wɔn dodoɔ nni ano wɔn se te sɛ gyata se na wɔwɔ gyatabereɛ nnyepi
wɔasɛe me bobe pasaa na wɔapempane me borɔdɔma mman wɔawaewae ho hono agu na ne mman ho ahoa fitafitaa
twa adwo sɛ ababaa a ɔfira ayitoma ma ne mmabaaberɛ mu kunu
wɔatwa aduane ayɛyɛdeɛ ne ahwiesa afiri awurade fie asɔfoɔ no awurade asomfo no di abooboo
mfuo asɛe asase di abooboo na aduane asɛe nsamono awe ngo so ate
akuafoɔ mo ani nwu o nturoyɛfoɔ ayuo ne atokoɔ nti montwa adwo ɛfiri sɛ mfuo mu aduanetwa asɛe
obobe akusa na borɔdɔma atwam atoaa aba abɛ nso ne aprɛ petee mu nnua nyinaa akusa ampa anika atu afiri nnipa mma mu
asɔfoɔ momfira ayitoma na mommɔ bena afɔrebukyia asomfoɔ montwa adwo me nyankopɔn asomfoɔ mommra mmɛda ayitoma mu anadwo nyinaa na aduane ayɛyɛdeɛ ne ahwiesa agyae mo nyankopɔn fie ba
monyɛ abuadadie kronkron mompae asɔfoɔ nhyiamu mommoa mpanimfoɔ ano asase sofoɔ nyinaa mmra awurade mo nyankopɔn fie na monsu mfrɛ awurade
ao ɛda no na awurade da no abɛn na ɛreba sɛ ɔsɛeɛ tumi afiri otumfoɔ nkyɛn
wɔantwa aduane amfiri yɛn anim na anigyeɛ ne ahosɛpɛ amfiri yɛn nyankopɔn fie anaa
aba a wɔadua aporɔ ne nkofie mu aduanekora adan ada mpan asan abubu na ayuo asɛe
hwɛ sɛ mmoadoma penepene anantwikuo rebrɛ ɛfiri sɛ wɔnni adidibea nnwankuo nso tiri ato
wo awurade na mesu mefrɛ woɔ na ogya ahye ɛserɛ so wira mono na ogyaframa ahye petee mu nnua nyinaa
ewiram mmoa nso repere frɛ wo na nsuwansuwa awewe na ogya ahye ɛserɛ so wira mono
monhyɛne totorobɛnto wɔ sion na mommɔ ose me bepɔ kronkron no so ma asase sofoɔ nyinaa ho mpopo ɛfiri sɛ awurade da no redu na abɛn
esum ne kusuuyɛ da mununkum ne kusukuukuu da ɔman bi a wɔdɔɔso na wɔyɛ den a ebi nte sɛ no firi teteete na n akyiri nso ebi renyɛ sɛ ɛno awoɔ ntoatoasoɔ a ɛdidi soɔ mfeɛ mu reyerɛ sɛ adekyeeɛ yerɛ mmepɔ soɔ no
ogya hye di wɔn anim na ogyaframa tafere di wɔn akyi wɔn anim asase te sɛ eden turo na wɔn akyiri deɛ yɛ ɛserɛ pradada na biribiara remfiri wɔn anim nkɔ
wɔn ho te sɛ apɔnkɔ ho na wɔtu mmirika sɛ apɔnkɔsotefoɔ
wɔhurihuri sɛ nteaseɛnam kitikitiyɛ mmepɔ atifi sɛ ogyaframa a ɛhye nkyɛnkyɛmma turiturie sɛ ɛdɔm a ɛyɛ den a wɔasiesie wɔn ama ɔko
aman ho dwiri wɔn wɔn anim nnipa nyinaa anim sinsiam
wɔtu mmirika sɛ nnɔmmarima wɔforo ɔfasuo sɛ akofoɔ wɔnenam wɔn akwan so na wɔnte wɔn santen mu
nanso obi nsum ne yɔnko wɔn nyinaa nenam wɔn atempɔn so na sɛ wɔhwehwe akodeɛ ntam a wɔmpira
wɔyɛ kuro mu manyamanya wɔtutu ɔfasuo so mmirika wɔforo ba afie mu wɔfa mpomma mu ba sɛ owifoɔ
asase woso wɔn anim ɔsoro hinhim owia ne ɔsrane aduru sum na nsoromma kame ne haran
na awurade ma ne nne so ne dɔm no anim na ne nsraban no so sɛ na deɛ ɔdi n asɛm soɔ no ho yɛ den na awurade da no so na ɛyɛ hu sɛ na hwan na ɔbɛtumi agyina ano
na afei nso awurade na ɔseɛ monsane mmra me nkyɛn mo akoma nyinaa ne abuadadie ne esu ne adwotwa mu
monsunsuane mo akoma na ɛnyɛ mo ntadeɛ mu na monsane mmra awurade mo nyankopɔn nkyɛn na ɔyɛ ɔdomfoɔ ne mmɔborɔhunufoɔ ne bo kyɛre fu na n adɔeɛ so na ɔsakyera n adwene wɔ adebɔne ho
ebia obi nnim ɔbɛsane na wasakyera n adwene na wagya n akyiri nhyira a ɛyɛ aduane ayɛyɛdeɛ ne ahwiesa a wɔde bɛkyɛ awurade mo nyankopɔn
monhyɛne totorobɛnto wɔ sion monyɛ abuadadie kronkron momfrɛ nhyiamu kronkron
mommoa ɔman no ano monyɛ ɔman nhyiam kronkron monhyia nkɔkoraa mommoa mmɔfra ne nufoɔ ano mma ano ayeforɔkunu mfiri ne pia mu na ayeforɔ mfiri ne dabekyire mfiri adi
ma asɔfoɔ awurade asomfo no nsu wɔ ntwonoo ne afɔrebukyia no ntam nka sɛ o awurade dodo wo man ho na mfa w agyapadeɛ mma ahohora na amanaman nnnidi wɔn atɛm adɛn nti na wɔnka no aman mu sɛ ɛhe na wɔn nyankopɔn no wɔ
na afei awurade twee n asase ho ninkunu na ɔhunuu ne man mmɔbɔ
na awurade bua see ne man sɛ hwɛ merebrɛ mo aduane nsamono ne ngo na moamee na meremfa mo memma ahohora amanaman mu bio
na atifi fam dɔm no mɛyi wɔn afiri mo so akɔ akyirikyiri na mapamo wɔn akɔ asase pradada so na wɔn twafoɔ akɔ anim fam po no mu na wɔn kyidɔm akɔ apueeɛ fam po no mu na wɔn bɔn bɛsɔre na wɔn nyaanyane bɛsɔre ɛfiri sɛ wɔadi bɔne kɛseɛ
o asase nsuro di ahurisie na w ani nnye ɛfiri sɛ awurade ayɛ adeɛ kɛseɛ
ewiram mmoa monnsuro na ɛserɛ so wira mono refefɛ na nnua reso n aba borɔdɔma ne bobe reyi n ahoɔden ama
na mo sion mma monni ahurisie na mo ani nnye awurade mo nyankopɔn ho na ɔma mo asuso sɛdeɛ ɛfata na ɔma osuo tɔ ma mo asuso ne bereamporɔsuo kane ansa
na ayuo bɛyɛ porebea amaama na nsa ne ngo ayeyɛ kyi amena amaama abu so
na mfirinhyia a ntutummɛ mfuntie mmɛbɛ ne nketekyire me dɔm kɛseɛ a mesomaa wɔn baa mo mu no diiɛ no mɛhyɛ no ananmu
na moadidi amee na moakamfo awurade mo nyankopɔn din sɛ ɔne mo adi anwanwasɛm na me man ani renwu da biara da
na mobɛhunu sɛ me na mewɔ israel mu na mene awurade mo nyankopɔn na obiara nni hɔ bio na me man ani renwu da biara da
na yei akyiri no mɛhwie me honhom agu honam nyinaa so na mo mmabanin ne mo mmammaa ahyɛ nkɔm na mo mpanimfoɔ asoso daeɛ na mo mmeranteɛ ahuhunu anisoadeɛ
na nkoa ne mfenaa nso so na nna no mu mɛhwie me honhom maguo
na mɛma anwanwadeɛ aba ɔsoro ne asase so mogya ogya ne wisie kumoo
owia bɛduru sum na ɔsrane adane mogya ansa na awurade da kɛseɛ a ɛyɛ hu no aba
na ɛbɛba sɛ obiara a ɔbɛbɔ awurade din no wɔbɛgye no nkwa na sɛdeɛ awurade aka no bepɔ sion so ne yerusalem na nnipa a wɔafiri mu afire ne nnipa a awurade refrɛ wɔn afiri wɔn a aka no mu bɛtena
na hwɛ nna no ne berɛ a mede yuda ne yerusalem nnommum bɛsane aba no mu no
mɛboaboa amanaman nyinaa ano na mede wɔn bɛsiane aba yehosafat bonhwa no mu na me ne wɔn adi asɛm wɔ hɔ me man ne m agyapadeɛ israel a wɔabɔ wɔn apete amanaman mu na wɔakyɛ m asase no mu nti
ɛfiri sɛ wɔtwee me man so ntonto na wɔde abarimaa gyee odwamamfoɔ na wɔtɔn abaayewa gyee nsa nomee
nanso moreyɛ me dɛn tiro ne sidon ne filistifoɔ amantoɔ nyinaa deɛ mayɛ bi na mode rehyɛ me ananmu anaasɛ mo na moreyɛ me biribie ɛherɛ so ntɛm so na mɛdane deɛ moreyɛ no agu mo atifi
sɛ mofaa me dwetɛ ne me sika na mode me nnwinneɛ a ɛsɔ ani a ɛyɛ no kɔɔ mo asɔrefie
na yuda mma ne yerusalem mma no motontɔn wɔn maa helafoɔ sɛ moreyi wɔn afiri wɔn asase so akɔ akyirikyiri
hwɛ merenyane wɔn na wɔafiri deɛ motontɔn wɔn kɔeɛ hɔ na mede deɛ moayɛ bɛsane abua mo atifi
na matontɔn mo mmabanin ne mo mmammaa mahyɛ yuda mma nsa na wɔatontɔn wɔn ama sabafoɔ akyirikyiri man bi awurade na waka
mompae yei amanaman mu monnwira ɔsa ho monnyane nnɔmmarima akofoɔ nyinaa ntwe mpini wɔmforo mmra
momfa mo nsɔ mmobɔ mfena na momfa mo nnerɛ mmobɔ mpea deɛ wahodwo nka sɛ meyɛ dɔmmarima
monyɛ ntɛm mmra ɛ mo amanaman a moatwa ahyia nyinaa mommɛhyia ɛhɔ na awurade gya wo nnɔmmarima no bra
amanaman nsɔre ntu mmra yehosafat bonhwa no mu na ɛhɔ na mɛtena ase abu amanaman a wɔfiri afa nyinaa atɛn
momfa kantankrankyi nhyɛ mu na deɛ wɔtwa ahoa mommra mmɛtiatia so na nsa kyi amena no ayɛ ma ntɛɛpo no abu so na wɔn bɔne adɔɔso
nnipa yuu nnipa yuu wɔ atemmuo bonhwa no mu ɛfiri sɛ awurade da no abɛn atemmuo bonhwa no mu
owia ne ɔsrane aduru sum na nsoromma agyae haran
na awurade firi sion bobom na ɔfiri yerusalem ma ne nne so na ɔsoro ne asase wosowoso nanso awurade yɛ dwanekɔbea ma ne man ne aban a ɛyɛ den ma israel mma
na mobɛhunu sɛ me awurade mene mo nyankopɔn a mete sion me bepɔ kronkron no so na yerusalem bɛdane kronkronbea na ananafoɔ rentwa mu hɔ bio
na ɛda no mmepɔ bɛsosɔ nsamono na nkokoɔ asene nufosuo na nsuo asene yuda mmonhwa nyinaa mu na nsuo aniwa bɛfiri awurade fie asene na akɔfɔ sitim bonhwa no
misraim bɛdane amamfo na edom adane nkyɛkyerɛ afo ɛsiane yuda mma so atirimuɔdenbɔ no nti ɛfiri sɛ wɔahwie mogya a ɛdi bem agu wɔn asase so
na yuda deɛ wɔbɛtena hɔ daa na yerusalem atena hɔ awoɔ ntoatoasoɔ nyinaa mu
na mɛtɔ wɔn mogya so were a mentɔeɛ no na awurade bɛtena sion ara
﻿ amos a ɔwɔ tekoa nnwanyɛnfoɔ mu nsɛm a ɔhunuu no n ani soɔ israel ho ɛwɔ yudahene usia berɛ soɔ ne israelhene yeroboam a ɔyɛ yoas ba berɛ soɔ mfeɛ mmienu ansa na asasewosoɔ no reba nie
na ɔse awurade firi sion bobom na ɔfiri yerusalem ma ne nne so na nnwanhwɛfoɔ adidibea no atwintwam na karmel atifi akusa
sɛ awurade seɛ nie damasko amumuyɛ ntoatoasoɔ nti merennane n asotwe no sɛ wɔde dadeɛ ayuporeɛadeɛ dwerɛɛ gilead nti
na mɛto hasael fie mu gya na ahye ben hadad aban denden no
na mɛbubu damasko pono akyiri adaban na matwa wɔn a wɔte awen bonhwa mu afiri hɔ ne ɔhempomakurani no afiri bet eden na wɔbɛtu siria man akɔ kir awurade na ɔseɛ
sɛ awurade seɛ nie gasa amumuyɛ ntoatoasoɔ nti merennane n asotwe no sɛ wɔtuu atukɔfoɔ ɔman mu kɔɔ sɛ wɔde wɔn rekɔhyɛ edom nsa nti
na mɛto gasa fasuo mu gya na ahye n aban denden no
na mɛtwa emufoɔ afiri asdod ne ahempomakurani afiri askelon na mɛdane me nsa atia ekron na filistifoɔ nkaeɛ ayera awurade nyankopɔn na ɔseɛ
sɛ awurade seɛ nie tiro amumuyɛ ntoatoasoɔ nti merennane n asotwe no sɛ wɔde atukɔfoɔ ɔman mu hyɛɛ edom nsa na wɔankae anuanom apam no nti
na mɛto tiro fasuo mu gya na ahye n aban denden no
sɛ awurade seɛ nie edom amumuyɛ ntoatoasoɔ nti merennane n asotwe no sɛ ɔde afena tii ne nua na ne yam anhyehye no na n abufuo sɛee adeɛ ara na ɔyɛɛ n abohuro no so adeɛ daa nti
na mɛto teman mu gya na ahye bosra aban denden no
sɛ awurade seɛ nie amonfoɔ amumuyɛ ntoatoasoɔ nti merennane wɔn asotwe no sɛ wɔgu so retrɛ w ahyeɛ mu no wɔpaepaee mpo gilead anyinsɛnfoɔ mu
na mɛsɔ raba fasuo mu gya na ahye n aban denden no na wɔbɛte ɔko mu gyegyeegye na ɔko no bɛyɛ den sɛ ahumtuo da no kirididibɔ mu
na wɔn hene bɛkɔ otukorɔ mu ɔno ne ne mmapɔmma bɛbom akɔ awurade na ɔseɛ
sɛ awurade seɛ nie moab amumuyɛ ntoatoasoɔ nti merennane n asotwe no sɛ ɔde edom hene nnompe hyee akaadoo nti
na mɛto moab mu gya na ahye keriot aban denden no na moab bɛwu hooyɛ mu osebɔ ne totorobɛnto gyegyeɛ mu
na mɛtwa emu temmufoɔ no atwene na makunkum ne mmapɔmma nyinaa aka ne ho awurade na ɔseɛ
sɛ awurade seɛ nie yuda amumuyɛ ntoatoasoɔ nti merennane n asotwe no sɛ wɔapo awurade mmara na wɔanni n ahyɛdeɛ soɔ na wɔn torɔ a wɔn agyanom dii akyire no ma wɔwɔ ntwɛtwɛdɛ nti
na mɛto yuda mu gya na ahye yerusalem aban denden no
sɛ awurade seɛ nie israel amumuyɛ ntoatoasoɔ nti merennane n asotwe no sɛ wɔtɔn ɔteneneeni gye dwetɛ na mpaboa nti wɔtɔn ohiani
wɔn kɔn dɔ mmɔborɔni atifi dɔteɛ mpo na wɔkyea amanehunufoɔ kwan na obi ne n agya kɔ ababaa korɔ ho sɛ wɔde regu me din kronkron ho fi
na wɔda awowa ntoma soɔ afɔrebukyia nyinaa nkyɛn mu na wɔnonom wɔn a wɔabɔ wɔn ka nsa wɔn anyame fie
nanso mesɛee wɔn anim amorini a ne kɛseɛ te sɛ ntweneduro kɛseɛ na ne ho yɛ den sɛ adum nnua no na mesɛee n aba wɔ soro ne n ase nhini no
na me nso meyii mo firii misraim asase so na mede mo nantee ɛserɛ so mfirinhyia aduanan sɛ mommɛfa amorini asase nni
na mememaa mo mma binom so mesisii adiyifoɔ ne mo mmeranteɛ binom meyeyɛɛ ahotuafoɔ ɛnte saa o israelfoɔ awurade asɛm nie
nanso momaa ahotuafoɔ nsa nomee na mohyɛɛ adiyifoɔ sɛ monnhyɛ nkɔm
hwɛ me ara mɛnyema mo akɔ fam sɛdeɛ teaseɛnam a ayuo afiafi ayɛ no ma nyema no
na dwane bɛbɔ ɔhoɔharefoɔ na ɔhoɔdenfoɔ nso ahoɔden abɔ no na dɔmmarima rennye ne ho nkwa
na taduakurani rennyina na deɛ ne nan yɛ herɛ remfiri mu mfi na ɔpɔnkɔsotefoɔ rennye ne ho nkwa
na nnɔmmarima mu kokoɔdurufoɔ de adagya bɛdwane ɛda no awurade asɛm nie
montie asɛm yi a awurade aka wɔ mo israelfoɔ ho mo a moyɛ mmusua a meyii mo firii misraim asase so baeɛ sɛ
mo nko ara na menim mo asase so mmusua nyinaa mu ɛno nso nti na mɛtua mo mo amumuyɛ nyinaa so ka
baanu bɔ mu nante a wɔanyɛ nokorɔ ansa
gyata bobom kwaeɛ mu a aboa biara nni n anim anaa gyataburuwa ma ne nne so firi ne tu mu a ɔnkyere biribie
anomaa tɔ fidiem wɔ ɛfam a kantankoraa bi nni hɔ mma no fidie bi hwan firi fam a ɛnyii biribi anaa
anaasɛ wɔhyɛne totorobɛnto kuro mu a ɔman mmɔ binim anaasɛ bɔne bi ba kuro bi mu a ɛnyɛ awurade na ɔma no baeɛ
ampa ara awurade nyankopɔn renyɛ biribi gye sɛ wayi n agyina adi akyerɛ ne nkoa adiyifoɔ no ansa
gyata abobom hwan na ɔrensuro awurade nyankopɔn akasa hwan na ɔrenhyɛ nkɔm
momma no mfa asiria aban so na wɔnte ne misraim asase so aban so na monka sɛ mommoa mo ano wɔ samaria mmepɔ so na mommɛhwɛ emu kitikiti bebree ne nhyɛsoɔ a ɛwɔ ne mu no
ɛfiri sɛ wɔnnim adetenenee yɛ awurade asɛm nie wɔn a wɔboa atirimuɔden ne dwotwa ano wɔ wɔn aban mu no
enti sɛ awurade nyankopɔn seɛ nie ɔhohiahiafoɔ bɛtwa asase no ho ahyia na wayi w ahoɔden afiri wo ho ahwe fam na wafom w aban denden no afa
sɛ awurade seɛ nie sɛdeɛ odwanhwɛfoɔ hwim nnyawa mmienu anaa asokoraa firi gyata anomu no saa ara na wɔbɛhwim israelfoɔ a wɔtete samaria te sɛ nnaeɛ ntweaso sini anaa mpa so ntoma sini bi
montie na monni yakob fie adanseɛ awurade nyankopɔn asafo nyankopɔn asɛm nie
sɛ ɛda a mɛba abɛtwe israel mmarato ho aso no mɛtwe betel afɔrebukyia nso aso na wɔatwitwa afɔrebukyia no mmɛn na agu fam
na mɛbobɔ awɔberɛ fie ne ahuhuberɛ fie na asonse fie nso asɛe na afie bebree nso ase ahye koraa awurade asɛm nie
montie asɛm yi basan anantwibereɛ a mowɔ samaria bepɔ soɔ mo a monyema mmɔborɔfoɔ na mohyɛ ahiafoɔ soɔ na moka kyerɛ mo wuranom sɛ fa bra na yɛnnom no
awurade nyankopɔn aka ne kronkronyɛ ho ntam sɛ hwɛ nna bi bɛba mo so a wɔde ntɔnkɔgyei bɛtwe mo akorɔ ne mo akyirikafoɔ nso apofofoɔ nnarewa ano
na ɔfasuo tokuro mu na mobɛfa anantenante mo anim tee afiri adie na wɔbɛsunsum mo atwene harmon awurade asɛm nie
monkɔ betel nkɔto mmara monkɔ gilgal mma mmarato nnɔɔso na momfa mo kum afɔdeɛ mmra daa anɔpa ne mo ntotosoɔ du du daa nnansa
na momfa mmɔreka paanoo nhye aseda afɔdeɛ na mompae ayamyi ayɛyɛdeɛ mma wɔnte na saa na mopɛ mo israelfoɔ awurade nyankopɔn asɛm nie
na me nso memaa mo se so daa mpan mo nkuro nyinaa mu na modii aduanekɔm mo tenabea nyinaa mu nanso moansane amma me nkyɛn awurade asɛm nie
na me nso mekamee mo osutorɔ abosome mmiɛnsa a ɛdi otwa anim no mu na metɔɔ osuo guu kuro baako so na mantɔ bi angu kuro baako so afuo baako nyaa osuo na afuo a ebi antɔ angu soɔ no hyee
na nkuro mmienu anaa mmiɛnsa kyinkyini kɔɔ kuro baako so kɔnom nsuo nanso wɔammee nanso moansane amma me nkyɛn awurade asɛm nie
memaa ɔhoɔ ne ɔpoɔ baa mo so mo nturo ne mo bobe nturo ne mo borɔdɔma ne mo ngo nnua dodoɔ no ntutummɛ wee nanso moansane amma me nkyɛn awurade asɛm nie
mesomaa ɔyaredɔm a ɛte sɛ misraim deɛ no baa mo mu mede afena mekunkumm mo mmeranteɛ na mefaa mo apɔnkɔ nnommum na memaa mo nsraban mu kankan sɔre hyɛnee mo hwene mu nanso moansane amma me nkyɛn awurade asɛm nie
mebutuu mo mu binom sɛdeɛ mebutuu sodom ne gomora no na moyɛɛ sɛ gyentia a wɔatu afiri ogya mu nanso moansane amma me nkyɛn awurade asɛm nie
enti sei na mɛyɛ woɔ o israel ɛsiane sɛ mɛyɛ wo seyie nti siesie wo ho kɔhyia wo nyankopɔn
na hwɛ deɛ ɔnwonoo mmepɔ na ɔbɔɔ mframa na ɔkyerɛ onipa deɛ ɛwɔ n adwene mu no deɛ ɔyɛ adekyehema esum na ɔtiatia asase sorɔnsorɔmmea soɔ no awurade asafo nyankopɔn ne ne din
israel fie montie asɛm yi a merema so mo ho a ɛyɛ kwadwom
ababaa israel atɔ ɔrensɔre bio wɔahwe no ase n asase so deɛ ɔbɛma no soɔ nni hɔ
na sɛ awurade nyankopɔn seɛ nie kuro a wɔde apem firi adie bɛka ɔha na kuro a wɔde ɔha firi adie bɛka du ama israel fie
na sɛ awurade ka kyerɛ israel fie nie monhwehwɛ m akyiri kwan na monnya nkwa
na monnhwehwɛ betel akyiri kwan na monnkɔ gilgal na monntwam nnkɔ beer seba ɛfiri sɛ gilgal bɛgyina akɔ otukorɔ mu na betel bɛdane huhuo
monhwehwɛ awurade akyiri kwan na monnya nkwa na wampue sɛ ogya yosef fie na wanhye a obi a ɔbɛdum nni hɔ mma betel
mo a modane atemmuo bɔnwono na mode tenenee hwehwe fam no
ɔno na ɔyɛɛ nsoromma a ebi ne akokɔbaatan ne ne mma ne nwenwenente na ɔdane esum kabii adekyeeɛ na ɔma awia duru sum sɛ anadwo ɔfrɛ ɛpo mu nsuo hwie gu asase ani awurade ne ne din
ɔma ɔsɛeɛ ba otumfoɔ so sɛ anyinam na ɔsɛeɛ nso ba aban a ɛyɛ den so
wɔtane deɛ ɔtenetene kuro pono mu na wɔkyiri deɛ ɔka nsɛm a ɛyɛ nokorɛ
enti ɛnam sɛ motiatia mmɔborɔni soɔ na mogye ne hɔ ayuo nti mode aboɔ a wɔatwa atoto aban nanso morentena mu moatɛ bobe nturo a ɛyɛ fɛ nanso morennom mu nsa
na menim sɛ mo mmarato dɔɔso na mo bɔne mu yɛ den mohiahia ɔteneneeni ho na mogyegye mpata na mokyea ahiafoɔ asɛm kuro pono mu
saa nti ɔba nimdefoɔ mua n ano ɛberɛ no mu ɛfiri sɛ ɛyɛ berɛ bɔne
monhwehwɛ papa na ɛnyɛ bɔne na moanya nkwa na awurade asafo nyankopɔn ne mo atena sɛdeɛ moka no
montane bɔne na monnɔ papa na momma atɛmpa ntim kuro apono mu ebia awurade asafo nyankopɔn bɛhunu yosef nkaeɛ no mmɔbɔ
enti sɛ awurade asafo nyankopɔn awurade no seɛ nie adwotwa wɔ mmɔntene nyinaa so na wɔka no mmorɔno nyinaa so sɛ buee buee na wɔfrɛ okuafoɔ ma no bɛsu ne wɔn a wɔnim su ma wɔbɛtwa agyaadwo
na adwotwa wɔ bobe nturo nyinaa mu ɛfiri sɛ mɛsane mafa wo mu awurade na ɔseɛ
wɔnnue wɔn a wɔfe awurade da no awurade da yi bɛyɛ mo dɛn ɛyɛ esum na ɛnyɛ hann
ɛte sɛdeɛ obi dwane firi gyata anim na osisire hyia no na ɔba efie na ɔde ne nsa twere ɔfasuo na ɔwɔ ka no
awurade da no ɛnyɛ sum anaa ɛnyɛ hann ɛnyɛ kusuu anaa ɛnhyerɛn
metane na mepo mo nnapɔnna na m ani nnye mo afahyɛ nhyiamu ho
na sɛ mobɔ mo hyeɛ afɔdeɛ ma me na mode mo aduane ayɛyɛdeɛ brɛ me a m ani rensɔ na mo nyɛmmoa asomdwoeɛ afɔdeɛ nso merenhwɛ
yi wo dwontoɔ gyegyeegyeyɛ firi me so na wo sankubɔ nso merentie
na atemmuo mmuni mmra sɛ nsuo na tenenee mmra sɛ asuo a ɛsene daa
israel fie mode okum afɔdeɛ ne aduane ayɛyɛdeɛ brɛɛ me ɛserɛ so mfirinhyia aduanan
mmom mosoa mo hene sikut ne mo ahoni kiun no mo nyame a moyɛ faeɛ no nsoromma
enti mɛtu mo akɔ damasko akyire nohoa awurade na ɔseɛ asafo nyankopɔn ne ne din
wɔnnue wɔn a wɔte sion dwoodwoo ne wɔn a wɔde wɔn ho to samaria bepɔ soɔ wɔn a wɔdɛnso amanaman mu adikanfoɔ mu wɔn a israel fie kɔ wɔn nkyɛn no
monsene nkɔ kalne nkɔhwɛ na momfiri hɔ nkɔ hamat kɛseɛ na monsiane nkɔ filistifoɔ gat wɔyɛ sene ahennie yi anaasɛ wɔn hyeɛ mu trɛ sene mo hyeɛ anaa
mo a motu dabɔne hyɛ akyirikyirie na mode nhyɛsoɔ adwa twe pini
wɔdeda asonse mpadua so na wɔtwe wɔn mu wɔn nnaeɛ so na wɔdi nnwanten mma a wɔfiri nnwankuo mu ne nantwie mma a wɔfiri ɔyɛn dan mu
wɔto ahuhudwom de yi sankuo ano na wɔbɔ wɔn tirim yɛ asankuo sɛ dawid
wɔnom nsa nkoraa mu na wɔde ngohwam sra wɔn ho na yosef sɛeɛ deɛ ɛnyɛ wɔn ya
enti afei wɔn na wɔbɛdi atukɔfoɔ kan atu akorɔ na sadwaasefoɔ gyegyeegye no agyae
awurade nyankopɔn aka ne ho ntam awurade asafo nyankopɔn asɛm nie me deɛ mekyi yakob ahantan na metane n aban denden no na mɛyi kuro no ne ne mayɛ ama
na sɛ wɔgya nnipa du efi korɔ mu a ewuo ara na wɔbɛwuwuo
na obi busuani deɛ ɔhyeɛ no bɛma no so sɛ ɔreyi nnompe no afiri fie hɔ na ɔbɛbisa deɛ ɔwɔ efie mpiakyire mu no sɛ obi da so ne wo wɔ hɔ anaa na ɔbɛka sɛ wɔasa na ɔno nso bɛka sɛ mua w ano na wɔmmɔ awurade din so
na hwɛ awurade ahyɛ na wɔbɛbɔ efi kɛseɛ no pasapasa ne efi ketewa no nso dukuduku
apɔnkɔ tutu ɔbotan so mmirika anaasɛ wɔde anantwie funtum hɔ anaa sɛ modane atemmuo awuduro na modane tenenee aba bɔnwono
mo a mo ani gye lo debar lo debar anaasɛ biribi a ɛnyɛ hwee ho na moka sɛ ɛnyɛ yɛn ahoɔden na yɛde agye karnaim mmɛn afa
na hwɛ merema ɔman bi asɔre atia mo israel fie awurade asafo nyankopɔn asɛm nie na wɔabɛha mo afiri deɛ wɔfa kɔ hamat akɔsi mpaperɛ so subonhwa araba no ano
sei na awurade nyankopɔn maa mehunuiɛ na hwɛ na ɔrenwono ntutummɛ ɛberɛ a akyire yi wira firi aseɛ fifire na hwɛ ɛyɛ ɔhene wiratwa akyiri wira
na wɔbɛdii asase so ahahan wieeɛ no mebisaa sɛ o awurade nyankopɔn mekoto srɛ wo fa kyɛ yakob bɛgyina sɛn ɔsua dodo
awurade sakyeraa n adwene yei ho ɛrenyɛ hɔ awurade na ɔseɛ
sei na awurade nyankopɔn maa mehunuiɛ na hwɛ awurade nyankopɔn refrɛ ogya abɛtwe aso na ɛbɛhyee ebunu bayaa no na na ɛrehye asase no bi
na mese o awurade nyankopɔn gyae ɛ mekoto srɛ wo yakob bɛgyina sɛn ɔsua dodo
awurade sakyeraa n adwene yei ho yei nso renyɛ hɔ awurade nyankopɔn na ɔseɛ
sei na ɔmaa mehunuiɛ na hwɛ awurade gyina ɔfasuo kyirebenn so na kyirebennyɛ homa kura ne nsam
na awurade ka kyerɛɛ me sɛ amos ɛdeɛn na wohunu yi na mese kyirebennyɛ homa na awurade kaa sɛ hwɛ mede kyirebennyɛ homa bɛsi me man israel mfimfini merenkɔ so mensiane wɔn mu bio
na isak sorɔnsorɔmmea no bɛdanedane amamfo na israel kronkrommea no ayɛ agoago na mede afena bɛsɔre atia yeroboam fie
ɛnna betel sɔfoɔ amasia soma maa wɔkɔɔ israelhene yeroboam nkyɛn sɛ amos apam wo tiri so israel fie mfimfini ne nsɛm no nyinaa rensene asase yi so
na sɛ amos seɛ nie afena ano na yeroboam bɛwuo na israel bɛtu afiri n asase so akɔ
na amasia ka kyerɛɛ amos sɛ ɔdehunufoɔ kɔ bɔ wo ho adwaa kɔ yuda asase so na kɔdidi hɔ na hyɛ nkɔm wɔ hɔ
na nkɔ so nhyɛ nkɔm betel bio ɛfiri sɛ ɛyɛ ɔhene kronkronbea na ɛyɛ ahennie fie nso
ɛnna amos bua see amasia sɛ ɛnyɛ odiyifoɔ ne me na ɛnyɛ odiyifoɔ ba ne me na meyɛ mmoahwɛfoɔ ne ɔdɔma so hwɛfoɔ
na awurade faa me firii nnwan akyiridie na awurade ka kyerɛɛ me sɛ kɔ na kɔhyɛ nkɔm kyerɛ me man israel
na afei tie awurade asɛm wo deɛ woka sɛ nhyɛ nkɔm ntia israel na nsosɔ ngu isak fie so
enti sɛ awurade seɛ nie wo yere bɛdane odwamamfoɔ kuro no mu na wo mmabanin ne wo mmammaa bɛtotɔ afena ano na w asase no wɔde homa bɛkyɛ mu na wo deɛ wobɛwu asase a ɛso akum so na israel bɛtu afiri n asase so akɔ
sei na awurade nyankopɔn maa mehunuiɛ na hwɛ nnuaba a abereɛ wɔ kɛntɛn mu
na ɔbisaa sɛ amos ɛdeɛn na wohunu yi na mese nnuaba a abereɛ kɛntɛn na awurade ka kyerɛɛ me sɛ awieeɛ no aduru ama me man israel merenkɔ so mensiane wɔn mu bio
na asɔrefie nnwom bɛdane adwotwa ɛda no awurade nyankopɔn asɛm nie afunu no bɛdɔɔso na wɔde kommyɛ bɛtoto wɔn agu mmaa nyinaa
montie yei mo a moregye ahiafoɔ amene sɛ moresɛe asase so amanehunufoɔ
na mobisa sɛ da bɛn na bosome foforɔ bɛtwam na yɛatɔn ayuo ne homeda na yɛabue ɛsan ano na yɛayɛ efa ketewa na yɛama n abrammoɔ ayɛ kɛseɛ na yɛakyea nsania de asisie
na yɛama dwetɛ de atɔ mmɔborɔni na yɛde mpaboa atɔ ohiani na yɛatɔn ayuo ase deɛ ɛguguo no
awurade aka yakob ahokyerɛ ntam sɛ me werɛ remfiri wɔn nneyɛɛ nyinaa da biara da
yei nti asase renwoso na ɛsofoɔ nyinaa renni abooboo anaa na asase mu nyinaa bɛpuhu sɛ asubɔnten nil na wɔbɛfono no na atwe sɛ misraim asuo no
na ɛda no awurade nyankopɔn asɛm nie mɛma owia atɔ awiaberɛ na mɛma sum aduru asase so awia ketee
na madanedane mo nnapɔnna mu abooboo ne mo nnwom nyinaa kwadwom na mama ayitoma akyekyere asene nyinaa na atipa aba etire nyinaa so na mama no ayɛ sɛ ɔba korɔ ho abooboodie na n awieeɛ ayɛ sɛ da a ɛyɛ nwono
hwɛ nna bi reba awurade nyankopɔn asɛm nie sɛ mɛma ɛkɔm aba asase no soɔ ɛnyɛ aduanekɔm anaa sukɔm na awurade asɛm tie deɛ
na wɔbɛkyini afiri po ano akɔ po ano na wɔawɔ ntwɛtwɛdɛ afiri atifi fam akɔsi apueeɛ fam sɛ wɔrehwehwɛ awurade asɛm akyiri kwan na wɔrenhunu
ɛda no sukɔm nti mmabaa a wɔn ho yɛ fɛ ne mmeranteɛ bɛtotɔ piti
wɔn a wɔkeka samaria asodie ntam na wɔse sɛ wo dan wo nyame te aseɛ yi ne sɛ beer seba kwan te aseɛ yi no wɔn deɛ wɔbɛtotɔ na wɔrensɔre bio
mehunuu awurade sɛ ɔgyina afɔrebukyia no ho na ɔkaa sɛ bɔ atifi pɔ no ma aponnwa nwoso na dwiri gu wɔn nyinaa atifi na akyirikafoɔ no mede afena bɛkunkum wɔn odwanefoɔ rennwane mma wɔn na mfirimufoɔ remfiri mu mfi mma wɔn
sɛ wɔfunifuni kɔ asamando a me nsa bɛfa wɔn afiri hɔ aba na sɛ wɔforo kɔ ɔsoro a mede wɔn bɛfiri hɔ asiane
na sɛ wɔde wɔn ho kɔsie karmel atifi a mɛtwee wɔn makɔfa wɔn afiri hɔ na sɛ wɔfiri m anim kɔhunta ɛpo ase a ɛhɔ na mɛhyɛ ɔwɔ na wakeka wɔn
na sɛ wɔkɔ nnommumfa mu wɔn atamfoɔ anim a ɛhɔ na mɛhyɛ afena na akunkum wɔn na mede m ani bɛhwɛ wɔn mama bɔne na ɛnyɛ papa
na awurade asafo awurade ne deɛ ɔka asase ma no nane na ɛsofoɔ nyinaa di abooboo na ne mu no nyinaa puhu sɛ nil na ɛtwe sɛ misraim asuo no
ɔsi ne nsamsoɔ ɔsoro na ɔto ne kuntunu fapem asase so ɔfrɛ po mu nsuo na ɔhwie gu asase ani awurade ne ne din
monyɛ me sɛ etiopiafoɔ mo israel mma anaa awurade asɛm nie ɛnyɛ israel na meyii no firii misraim asase soɔ na filistifoɔ nso firi kaftor na siriafoɔ nso firi kir
hwɛ awurade nyankopɔn ani sa bɔne ahennie no na mɛsɛe no afiri asase ani nanso sɛeɛ no meremfa mensɛe yakob fie no koraa awurade asɛm nie
na hwɛ mɛhyɛ na masɔne israel fie so amanaman nyinaa mu sɛdeɛ wɔsɔne adeɛ soɔ sɔneeɛ mu nanso ayufua rentɔ fam
afena ano na me man mu nnebɔneyɛfoɔ nyinaa bɛwuwuo wɔn a wɔka sɛ bɔne no renso yɛn so na ɛrento yɛn no
ɛda no mɛma dawid sese a ahwe aseɛ no agyina hɔ na mapempam wɔn mpaepaeɛ no na magyina n afasusini na mato no sɛ tete nna no
na wɔafa edom nkaeɛ adi ne amanaman a wɔbɛbɔ me din afrɛ wɔn no nyinaa awurade a ɔyɛ yeinom no asɛm nie
hwɛ nna bi reba awurade asɛm nie sɛ deɛ ɔfɛntɛm bɛka deɛ ɔtwa na deɛ ɔtiatia bobe aba soɔ bɛka deɛ ɔgu ayuo na mmepɔ bɛsosɔ nsamono na nkokoɔ nyinaa ahono
na mɛdane me man israel nnommumfa no na wɔabɛkyekyere nkuro agoago no atena mu na wɔatɛ bobe nturo na wɔanom mu nsa na wɔayɛ nturo na wɔadi mu aba
na mɛdua wɔn wɔn asase so na wɔrentu wɔn mfiri wɔn asase a mede mama wɔn no so bio awurade wo nyankopɔn na ɔseɛ
﻿ obadia anisoadehunu nie sei na awurade nyankopɔn ka fa edom ho yɛate awurade anomu asɛm sɛ wasoma abɔfoɔ ma wɔakɔ amanaman mu sɛ monsɔre momma yɛnsɔre ntia edom ne no nkɔko
awurade ka kyerɛɛ edom sɛ hwɛ mayɛ wo amanaman mu ketewa wɔabu wo animtia pa ara
w akoma ahantan adaadaa wo wo a wote ɔbotan ntokuro mu deɛ ɛhɔ korɔn ne w adwa wose no w akoma mu sɛ hwan na ɔbɛtumi ayi me asi fam
sɛ wotu kɔ soro sɛ ɔkɔdeɛ na sɛ wode wo pirebuo si nsoromma ntam mpo a ɛhɔ na mɛduru abɛfa wo afiri awurade asɛm nie
sɛ awifoɔ anaa adwotwafoɔ ba wo so anadwo a sɛ wɔrewia wo mpo a anka wɔrennya wo ase anaa sɛ obobe abatefoɔ bɛtete w aba a anka wɔremma mpɛpɛ nka anaa
na wo esau deɛ hwɛ wɔapra w adeɛ apɛ w ahuntadeɛ na wɔayɛ wo dosodoso
wɔn a wɔne wo wɔ apam nyinaa adaadaa wo abɛduru ɛhyeɛ so wɔn a wo ne wɔn te asomdwoeɛ mu adaadaa wo afa wo so wɔn a wɔdii w aduane asum w ase fidie nanso wonnim
ɛnyɛ ɛda no na mɛsɛe anyansafoɔ afiri edom ne nhunumu afiri esau bepɔ soɔ awurade asɛm nie
teman wo nnɔmmarima akoma bɛtu na wɔakum nnipa nyinaa afiri esau bepɔ so
atirimuɔden a wode bɔɔ wo nua yakob nti na aniwuo bɛkata wo ho na wɔatwa wo atwene akɔsi daa
ɛda a wobɛgyinaa ntentensoɔ ɛda a ananafoɔ faa ne dɔm nnommum kɔeɛ na ahɔhoɔ hyɛnee ne kuro apono mu na wɔtwee yerusalem so ntonto no ɛno mu na wo nso woyɛɛ sɛ wɔn mu baako
nanso ɛnsɛ sɛ anka wode anigyeɛ hwɛ wo nua ɛda a abuo buu no no ɛnsɛ sɛ anka w ani gye yuda mma wɔn sɛeɛ da no ho ɛnsɛ sɛ anka wohyehyɛ wo ho wɔ ahohiahia da no
ɛnsɛ sɛ anka wohyɛne me man kuro pono no mu wɔn amanehunu da no ɛnsɛ sɛ anka wode anigyeɛ hwɛ wɔn amanehunu wɔn amanehunu da no ɛnsɛ sɛ anka wotene wo nsa sɔ wɔn ahodeɛ mu wɔn amanehunu da no
ɛnsɛ sɛ anka wogyina nkwanta soɔ twitwa ne mfirimufoɔ guo ɛnsɛ sɛ anka woyi ne nnipa a wɔaka no ma ahohiahia da no
na awurade da no abɛn amanaman nyinaa so edom sɛdeɛ woyɛeɛ no saa ara na wɔbɛyɛ woɔ wo nneyɛe bɛsane abɛbua w atifi
na sɛdeɛ amanehunu boroo me man yuda sɛ nsa wɔ me bepɔ kronkron no soɔ no saa ara na ɛbɛboro amanaman nyinaa daa daa na amanehunu no bɛmene wɔn na w ase ahye koraa
na sion bepɔ so deɛ mfirimufoɔ bɛtena hɔ na ayɛ kronkronbea na yakob fie bɛsane afa wɔn agyapadeɛ adi so
na yakob fie bɛyɛ ogya na yosef fie ayɛ ogyaframa na esau fie deɛ ɛbɛyɛ nkyɛnkyɛmma na wɔadɛre wɔn mu ahye wɔn a obiara renka mma esau fie ɛfiri sɛ awurade na waka
na anafoɔ famfoɔ bɛfa esau bepɔ adi so na asaseta sofoɔ bɛfa filistifoɔ deɛ adi so na wɔbɛfa efraim asase ne samaria asase adi so na benyamin afa gilead adi so
na dɔm yi a ɛyɛ israelfoɔ deɛ no nnommum a wɔwɔ kanaanfoɔ mu no bɛdi asase no so de akɔsi sarefat na yerusalem nnommum a wɔwɔ sefarad no bɛfa negeb nkuro no adi so
na agyefoɔ bɛforo aba sion bepɔ so na wɔabɛdi esau bepɔ so na ahennie no bɛyɛ awurade dea
﻿ na awurade asɛm baa amitai ba yona nkyɛn sɛ
sɔre kɔ ninewe kuro kɛseɛ no mu na pae mu ma wɔnhu sɛ wɔn bɔne aforo aba m anim
ɛnna yona sɔree sɛ ɔredwane akɔ tarsis afiri awurade anim na ɔsiane kɔɔ yopa na ɔkɔhunuu ɛhyɛn bi a ɛrekɔ tarsis na ɔtuaa ka kɔtenaa mu sɛ ɔredwane awurade anim ne wɔn akɔ tarsis
na awurade maa mframa a ano yɛ den bɛbɔe wɔ ɛpo no so na ahum kɛseɛ tui wɔ ɛpo no so na ɛhyɛn no yɛɛ sɛdeɛ ɛrebɛbɔ
na ɛhyɛn no mufoɔ no suroe na wɔteateaa mu frɛfrɛɛ wɔn anyame na wɔtotoo ɛhyɛn no mu adwadeɛ guguu po mu na ayɛ hare ama wɔn nso yona deɛ na wasiane kɔ ɛhyɛn no yam akɔda hatee
ɛnna ɛhyɛn mu panin no kɔɔ yona nkyɛn na ɔbisaa no sɛ worepɛ akyerɛ sɛn nti a wada hatee saa yi sɔre su frɛ wo nyame sɛ ebia ɔbɛdwene yɛn ho na yɛantotɔ wɔ ha
na wɔsesee wɔn ho wɔn ho sɛ mommra mma yɛntwe ntonto mfa nhunu deɛ ne nti saa amaneɛ yi aba yɛn soɔ yi na wɔtwee ntonto no ntonto no bɔɔ yona
ɛnna wɔsrɛɛ yona sɛ kyerɛ yɛn deɛ ne nti saa amaneɛ yi aba yɛn soɔ yi w adwuma ne sɛn na ɛhe na wofiri baeɛ wofiri ɔman bɛn mu wo nkyi ne he
na ɔka kyerɛɛ wɔn sɛ meyɛ hebrini na mesɔre awurade ɔsoro nyankopɔn a ɔyɛɛ ɛpo ne asase pɛsɛɛ no
ɛnna nnipa no suroo pii pa ara na wɔka kyerɛɛ no sɛ ɛdeɛn na woayɛ yi na na nnipa no nim sɛ awurade anim na ɔredwane afire ɛfiri sɛ na waka akyerɛ wɔn
na wɔbisaa no sɛ ɛdeɛn na yɛnyɛ woɔ na ɛpo no ano nnwo mma yɛn ɛfiri sɛ na ɛpo no gu so ara rehuru
na ɔka kyerɛɛ wɔn sɛ momfa me na monto me ntwene ɛpo no mu na ɛpo no bɛdwo ama mo na menim sɛ me nti na ahum kɛseɛ yi aba mo soɔ yi
nanso nnipa no bɔɔ mmɔden biara sɛ wɔresane aba asase pɛsɛɛ so na wɔantumi ɛfiri sɛ na ɛpo no gu so rehuru hyia wɔn ara
ɛnna wɔsu frɛɛ awurade sɛ o awurade onipa yi kra nti mma yɛntotɔ na mfa mogya a yɛdi ho bem ngu yɛn so na wo awurade na woyɛ sɛdeɛ wopɛ
ɛnna wɔmaa yona so too no twenee ɛpo no mu na ɛpo no gyaee ne bagyabagyayɛ no
na nnipa no suroo awurade pii pa ara na wɔbobɔɔ afɔdeɛ maa awurade na wɔhyehyɛɛ no bɔ
nso na awurade asiesie apataa kɛseɛ bi sɛ ɔmmene yona na yona dii apataa no yam nnansa awia ne anadwo
na yona firi apataa no yam bɔɔ awurade ne nyankopɔn mpaeɛ sɛ
mefiri m ahohiahia mu mesu mefrɛɛ awurade na ɔtiee me mefiri asamando ebunu mu meteaa mu na woate me nne
na wotoo me twenee ebunu mu ɛpo akoma mu na ɔhweamo twaa me ho hyiae w asorɔkyeɛ ne w aworɔ nyinaa bu faa me so
na me nso mese wɔatu me afiri w anim nanso mɛkɔ so mahwɛ w asɔrefie kronkron no kwan so
nsuo bɛtwaa me ho hyiae bɛduruu ɔkra ho ebunu twaa me ho buka sii ɛpo mu wira kyekyeree me ti
mesiane mekɔɔ mmepɔ nhini ho mekɔɔ asamando na wɔtoo me twenee koransan nanso wo awurade me nyankopɔn woyii me firii amena mu
me kra tɔɔ me mu piti no mekaee awurade na me mpaebɔ duruu wo nkyɛn aane w asɔrefie kronkron hɔ
wɔn a wɔn ani sɔ atorɔ ahoni no wɔpo wɔn ara wɔn adom
na me deɛ mede aseda nne bɛbɔ wo afɔdeɛ deɛ mahyɛ ho bɔ no mɛtua ɛfiri sɛ nkwagyeɛ wɔ awurade
ɛnna awurade ka kyerɛɛ apataa no maa ɔkɔfee yona too asase pɛsɛɛ so
na awurade asɛm baa yona nkyɛn ne mprenu so sɛ
sɔre kɔ ninewe kuro kɛseɛ no mu na kɔpae asɛm a mereka makyerɛ woɔ no kyerɛ wɔn
ɛnna yona sɔre nam awurade asɛm no soɔ sii mu kɔɔ ninewe nso na ninewe yɛ kuro kɛseɛ a nnansa na wɔde twa ho hyia
na yona firii aseɛ hyɛnee kuro no mu nantee da koro na ɔpaee sɛ aka adaduanan na ninewe abutu
ɛnna ninewefoɔ no gyee onyankopɔn diiɛ na wɔpaee mmuadadie na wɔfirafiraa ayitoma firi wɔn mu nnipa akɛseɛ so kɔsii wɔn mu akumaa so
na asɛm no duruu ninewe hene nkyɛn no ɔsɔre firii n adwa so na ɔyii ne ngusoɔ guu hɔ na ɔfiraa ayitoma na ɔtenaa nso mu
na ɔmaa wɔpaee mu kaa no ninewe ɔhene ne n atitire asɛm so kaa sɛ nnipa ne afieboa anantwie ne nnwan mmfa hwee nnka wɔn ano wɔmmma wɔnnkɔdidi na wɔnnnom nsuo nso
na nnipa ne afieboa mfirafira ayitoma na wɔnsu dendeenden mfrɛ onyankopɔn na wɔnsane mfiri wɔn kwammɔne so ne amim adeɛ a ɛwowɔ wɔn nsam no ho
obi nnim sɛ ebia onyankopɔn bɛsesa n adwene wɔ adeɛ wɔrebɛyɛ no ho na wadane afiri n abufuhyeɛ no ho na wansɛe yɛn
na onyankopɔn hunuu wɔn nneyɛɛ sɛ wɔasane afiri wɔn akwammɔne no soɔ na ɔsesaa n adwene wɔ bɔne a ɔkaa sɛ ɔde bɛyɛ wɔn no ho na wanyɛ
na asɛm yi anyɛ yona dɛ koraa na ne bo fui
na ɔbisaa awurade sɛ ao awurade ɛnyɛ m asɛm a meda so mewɔ m asase soɔ no mekaeɛ nie yei ara nti na meyɛɛ ntɛm sɛ meredwane akɔ tarsis ɛfiri sɛ menim sɛ wo deɛ woyɛ onyankopɔn ɔdomfoɔ ne mmɔborɔhunufoɔ wo bo kyɛre fu na w adɔeɛ dɔɔso na wosesa w adwene wɔ mmusuo a wode reba ho
na afei awurade gye me kra firi me nsam ɛ na ɛyɛ ma me sɛ mɛwu sene sɛ mɛtena ase
na awurade ka kyerɛɛ no sɛ ɛyɛ sɛ wo bo fu anaa
na yona firii adi firii kuro no mu na ɔkɔtenaa kuro no apueeɛ na ɔbɔɔ sese hɔ na ɔtenaa aseɛ enwunu no mu sɛ ɛnkɔsi sɛ ɔbɛhunu adekodeɛ a ɛbɛyɛ kuro no
na awurade nyankopɔn siesiee adedenkruma na ɛfefɛ kataa yona so maa n atifi nyaa enwunu sɛ ɛnyi no mfiri n ahohiahia no mu na yona ani gyee adedenkruma no ho kɛseɛ
na adeɛ kyeeɛ a owia reba abɛpue no onyankopɔn siesiee aboaa bi maa no fitii adedenkruma no mu maa no poe
na ɛbaa sɛ owia pueeɛ no onyankopɔn siesiee apueeɛ mframa a emu yɛ hyeɛ na owia bɔɔ yona atifi maa no tɔɔ piti na ɔsrɛɛ sɛ anka ɔnwu na ɔse owuo yɛ ma me sene nkwa
ɛnna onyankopɔn ka kyerɛɛ yona sɛ ɛyɛ sɛ wo bo fuu adedenkruma no ho anaa na yona buaa sɛ aane ɛyɛ sɛ me bo fu de kɔ owuo mu
na awurade kaa sɛ wo deɛ adedenkruma no asɛm no yɛ wo ya nso wonyɛɛ ɛho adwuma biara na ɛnyɛ wo na womaa no nyiniiɛ na ɛbaa anadwo koro na ɛsɛee anadwo koro
na me deɛ ninewe kuro kɛseɛ a nnipa bɛboro ɔpeha aduonu a wɔnnim nifa ne benkum ne afieboa pii nso wɔ mu no deɛ renyɛ me ya anaa
﻿ awurade asɛm a ɛbaa moresetni mika nkyɛn yuda ahemfo yotam ahas ne hesekia berɛ soɔ no a ɔhunuu no samaria ne yerusalem ho nie
aman nyinaa montie asase ne ne mayɛ monwɛn aso na awurade nyankopɔn nyɛ ɔdanseni ntia mo awurade a ɔwɔ n asɔrefie kronkron mu no
na hwɛ awurade refiri adi afiri n afa na wasiane abɛtiatia asase sorɔnsorɔmmea so
na mmepɔ bɛnanenane wɔ n ase na mmonhwa mu apaepae sɛdeɛ akraa nane wɔ ogya anim no te sɛ nsuo a wɔahwie agu deɛ ɛhɔ siane
yakob mmarato ne israel fie nnebɔne nti na yei nyinaa ba ɛdeɛn ne yakob mmarato ɛnyɛ ɛne samaria anaa na ɛdeɛn ne yuda sorɔnsorɔmmea ɛnyɛ ɛne yerusalem anaa
na mede samaria bɛyɛ wiram aboɔkuo ne abobe atɛeɛ na mede n aboɔ bɛgu bonhwa no mu na mayi ne nnyinasoɔ adi
na wɔbɛbobɔ n ahoni nyinaa na wɔde ogya ahye n ayɛyɛdeɛ nyinaa na mɛyɛ n abosom adum nyinaa afo ɛfiri sɛ adwamamfoɔ apɛdeɛ na ɔde aboa ano na adwamamfoɔ apɛdeɛ na ɛbɛsane akɔyɛ
yei nti mɛsu na matwa adwo mɛnante kwaterekwa ne adagya mu mɛtue su mu sɛ ɛserɛ so kraman na madi abooboo sɛ sohori
na n apirakuro no aporɔ na abɛduru yuda abɛso me man pono ano aduru yerusalem
monnka nnkyerɛ gat esu nso monnkɔsu bet leafra na monyantam mfuturo mu
safirfoɔ monsene nkɔ adagya aniwuo mu saananfoɔ mfiri adi bet esel agyaadwotwa ma mo gyinabea bɔ mo
na marotfoɔ de ahoyera twɛn mmerɛ pa ɛfiri sɛ bɔne afiri awurade nkyɛn aduru aba yerusalem kuro pono ano
lakisfoɔ momfa teaseɛnam nsa ɔpɔnkɔ hoɔharefoɔ ɛyɛɛ sion babaa bɔne mfitiaseɛ sɛ wo mu na wɔhunuu israel mmaratodeɛ no
enti wobɛma moreset gat nkradie akyɛdeɛ aksib afie di israel ahemfo hwammɔ
maresafoɔ mede ɔdedifoɔ foforɔ bɛbrɛ mo adulam na israel animuonyamfoɔ bɛduro
bɔ tikwa na wewɛre wo ho w anigyeɛ mma nti ma wo tikwa ntrɛ sɛ ɔpɛtɛ deɛ ɛfiri sɛ wɔatu wo nkyɛn kɔ
wɔnnue wɔn a wɔdwene amumuyɛsɛm ne wɔn a wɔsiesie bɔne wɔn mpa soɔ anɔpa hann mu wɔyɛ ɛfiri sɛ ɛwɔ wɔn nsam tumi mu
na wɔn ani bere mfuo na wɔgye ne afie na wɔfefa na wɔsi ɔbarima ne ne fie ne onipa ne n agyapadeɛ apempem
enti sɛ awurade seɛ nie hwɛ meredwene abusua yi ho asɛmmɔne bi a morentumi nyiyi mo kɔn mfiri mu na morenyi akyea ahantan so nso na ɛbɛyɛ berɛ bɔne
ɛda no wɔbɛbu mo ho bɛ na wɔabe kwadwom sɛ ade ayɛ yɛn me man kyɛfa no wasakyera wagye afiri me nsam atuateni na ɔkyɛ yɛn mfuo mu ma no yi
enti worennya deɛ ɔde susuhoma bɛto wo kyɛfa soɔ awurade asafo mu
monnka adiyisɛm sɛdeɛ wɔkeka no ne no wɔnnka yeinom ho adiyisɛm ahohora remma
yakob fie wɔnka sɛ awurade honhom nni boasetɔ anaa yeinom ne ne nneyɛɛ anaa ɛnyɛ yie na me nsɛm yɛ deɛ ɔnam tee no
nanso mosɔre tia me man sɛ ɔtamfoɔ na moyi wɔn a wɔtwam dwoodwoo a wɔmpɛ ko no ho ntadeɛ so ngusoɔ
mopamo me man mu mmaa firi wɔn afie fɛfɛ mu na mogye wɔn animuonyam firi mmɔtafowa hɔ koraa
monsɔre na monkɔ na ɛha nyɛ mo homebea efiguo a ɛde sɛeɛ a ɛso ba no nti
sɛ ɔbarima a ɔnam keka ahuhusɛm na ɔdaadaa di atorɔ ka sɛ mɛka wo bobesa ne nsaden ho adiyisɛm a ɔno na ɔbɛyɛ ɔman yi adiyisɛnkafoɔ
boa na mɛboa mo nyinaa ano yakob nhyia na mɛhyia israel nkaeɛ mɛka wɔn mabom sɛ nnwan wɔ nnwammuo mu sɛ mmoakuo wɔn didibea so nnipa dodoɔ a wɔyɛ hoo
otwafoɔ di wɔn anim reforo aba wɔbɔ kirididi sene fa kuro pono mu na wɔfa mu firi adi bio na wɔn hene sene di wɔn anim na awurade di wɔn kan
na mese montie ɛ yakob atitire ne israel fie atemmufoɔ ɛnyɛ mo na ɛsɛ sɛ mohunu atemmuo
mo na motane papa na modɔ bɔne modwa wɔn wedeɛ firi wɔn ho ne wɔn nam firi wɔn nnompe ho
na mo na moadi me man nam na moaworɔ wɔn wedeɛ afiri wɔn ho na moabubu wɔn nnompe mu na moatwitwa no sɛ kukuo mu adeɛ ne ɛsɛn mu nam
ɛno na wɔbɛsu afrɛ awurade nanso ɔremmua wɔn na ɔde n anim bɛhunta wɔn berɛ no mu sɛdeɛ wɔmaa wɔn nneyɛɛ yɛɛ bɔne no
sei na awurade ka tia adiyifoɔ a wɔdaadaa me man na wɔde wɔn se ka na wɔka sɛ asomdwoeɛ na deɛ ɔmfa biribi nhyɛ wɔn anomu no wɔkyere ne so sa no
saa nti adeɛ bɛsa mo mo anisoadehunu ho na esum aduru mo mo nkɔmhyɛ ho na owia bɛtɔ adiyifoɔ no so na adekyeeɛ adane wɔn so sum kabii
na adehunufoɔ no ani bɛwuwu na nkɔmhyɛfoɔ no anim asinsiam na wɔn nyinaa bɛmuamua wɔn ano ɛfiri sɛ nyankopɔn mmuaeɛ biara nni hɔ
na me deɛ awurade honhom mu tumi ne atemmuo ne mmaninyɛ ahyɛ me ma sɛ menkyerɛ yakob ne mmarato ne israel ne bɔne
montie yei ɛ yakob fie atitire ne israel fie atemmufoɔ mo a mokyiri atemmuo na mokyea deɛ ɛtene nyinaa
mo a mokyekyere sion mogyahwieguo mu ne yerusalem akontonkyideɛ mu
emu atitire gye adanmudeɛ bu atɛn na emu asɔfoɔ gye akatua kyerɛkyerɛ na emu adiyifoɔ gye sika hyɛ nkɔm na wɔtwere awurade ka sɛ ɛnyɛ awurade na ɔwɔ yɛn ntɛm yi bɔne biara remma yɛn so
saa nti mo nti wɔbɛfɛntɛm sion sɛ afuo na yerusalem adane aboɔ akuakuo na efie no bepɔ adane kwaeɛ sorɔnsorɔmmea
na ɛbɛba sɛ nna a ɛdi akyire no mu no awurade fie bepɔ no bɛtim hɔ ataa mmepɔ atifi na wɔama so asene nkokoɔ nyinaa na aman asene yuu aba so
na amanaman pii bɛkɔ akɔka sɛ mommra mma yɛnkɔ awurade bepɔ so nkɔ yakob nyankopɔn fie na ɔnkyerɛ yɛn n akwan na yɛnnante n atempɔn so na sion na mmara bɛfire na awurade asɛm afiri yerusalem
na ɔbɛbu aman pii mu atɛn na waka aman akɛseɛ a ɛwɔ akyirikyiri no anim na wɔde wɔn afena abobɔ nsɔ na wɔde wɔn mpea ayeyɛ nnerɛ ɔman bi remma afena so ntia ɔman bi na wɔrensua akodie bio
na wɔbɛtenatena wɔn bobe ne wɔn borɔdɔma ase na obiara biara renyi wɔn hu ɛfiri sɛ asafo awurade ankasa na waka
na aman no mu biara nante ne nyame din mu na yɛn deɛ yɛbɛnante awurade yɛn nyankopɔn din mu de akɔsi daa daa
ɛda no awurade asɛm nie mɛboa asiiɛfoɔ no ano na wɔn a wɔapam wɔn no mɛma wɔaba ne wɔn a me ne wɔn adi no bɔne no
na mɛma asiiɛfoɔ no ayɛ nkaeɛ na wɔn a wɔapam wɔn kɔ akyirikyiri no ayɛ ɔman kɛseɛ na awurade bɛdi wɔn so hene sion bepɔ so afiri nnɛ de akɔsi daa
na wo sion babaa kokoɔ woayɛ nnwanhwɛfoɔ abantenten na wo hɔ na akane tumidie no bɛba abɛduro yerusalem babaa ahennie no
afei adɛn nti na woteam denden ɔhene biara nni wo mu anaasɛ wo fotufoɔ no ayera na awoɔ aka wo sɛ ɔwofoɔ yi
sion babaa ko awoɔ kyem sɛ ɔwofoɔ na afei wobɛfiri adi afiri kuro no mu akɔtena wiram na woakɔtena babel tɔnn ɛhɔ na wɔbɛyi woɔ ɛhɔ na awurade bɛpɔn wo afiri w atamfo nsam
na afei amanaman pii aboa wɔn ano atia wo na wɔka sɛ ma sion ho ngu fi na yɛmfa yɛn ani nhwɛ n animguaseɛ no
na wɔn deɛ wɔnnim awurade adwene na wɔnhunu n agyinatuo mu sɛ waboaboa wɔn ano sɛ ayuporebea afiafi
sɔre pore sion babaa na mɛyɛ wo mmɛn dadeɛ na mayɛ wo ntɔte kɔbere mfrafraeɛ na wode adwerɛ aman pii dukuduku na mɛhyira wɔn ahonyadeɛ so mama awurade ne wɔn adedodoɔ so mama asase nyinaa wura no
afei bɔ kyenku wo sion babaa ɔtua yɛn twa yɛn ho hyia wɔde abaa bɔ israel temmufoɔ nnyepi
na wo betlehem a ɛwɔ efrata wo a wosua sɛ wobɛfra yuda mpem mpem mu wo mu ara na obi bɛba ama me na wabɛyɛ israel sodifoɔ no na n ase firi tete nteredee firi daa a ɛnni ase nna mu
enti ɔde wɔn bɛma akɔsi berɛ a ɔwofoɔ bi bɛwoɔ na ne nuanom nkaeɛ bɛsane ne israel mma nso aba
na ɔbɛgyina hɔ ayɛne wɔn awurade ahoɔden mu awurade ne nyankopɔn din kɛseyɛ mu na wɔatena ase na afei ɔbɛyɛ kɛse akɔsi asase awieeɛ
na oyi bɛyɛ asomdwoeɛ sɛ asiria ba yɛn asase so na ɔtiatia yɛn aban afɛfɛ mu a ɛnna yɛbɛsisi ahwɛfoɔ baason ne nnipa mu mmapɔmma baawɔtwe atia no
na wɔde afena ayɛne asiria asase ne nimrod asase n apono mu na sɛ asiria ba yɛn asase so na ɔtiatia yɛn hyeɛ so a ɔbɛgye yɛn afiri ne nsam
na yakob nkaeɛ no bɛyɛ aman bebree mu sɛ obosuo a ɛfiri awurade nkyɛn sɛ nhahamma so ahasuo a ɛnhwɛ ɔbarima bi kwan na ɛntwɛn nnipa mma
na yakob nkaeɛ no bɛyɛ sɛ kwaeɛ mu mmoa mu gyata amanaman mu aman bebree mu sɛ nnwan akuakuo mu gyataburuwa a ɔsene ba a ɔtiatia soɔ na ɔtete mu a ɔgyefoɔ biara nni hɔ
womma wo nsa so w ahohiahiafoɔ so na w atamfo nyinaa to ntwa
na ɛda no awurade asɛm nie mɛtwa w apɔnkɔ mafiri wo mu na masɛe wo nteaseɛnam
na matwitwa w asase so nkuro na madwiri w abandenden nyinaa
na mɛtwitwa wo ntafowayie afiri wo nsam na woannya akɔmfoɔ bio
na mɛtwitwa w ahoni ne w adum afiri wo mu na woansɔre wo nsa ano adwuma bio
na mɛtutu w abosompɔ asera afiri wo mu na masɛe wo nkuro
na mede abufuo ne abufuhyeɛ bɛtɔ were amanaman a wɔantie me no so
montie deɛ awurade ka ɛ sɔre na bɔ wo nkuro wɔ mmepɔ anim na nkokoɔ ntie wo nne
mmepɔ ne mo a mowɔ hɔ daa asase nnyinasoɔ no montie awurade nkurobɔ na awurade ne ne man anya ɔham na ɔne israel bɛyi atɛn
me man ɛdeɛn na mayɛ woɔ na ɛdeɛn na mede ahyɛ wo brɛ bua me ɛ
na meyii wo firii misraim asase so bae na megyee wo firii nkoafie na mesomaa mose aaron ne miriam dii w anim
me man kae agyina a moabhene balak tuiɛ ne deɛ beor ba bileam de buaa no ɛfiri sitim kɔduru gilgal sɛdeɛ ɛbɛyɛ na woahunu awurade nsɛntenenee no
ɛdeɛn na memfa memmra awurade anim menkoto ɔsorosoro nyankopɔn no memfa ɔhyeɛ afɔdeɛ memmra n anim ne nantwie mma a wɔadi afe afe
awurade ani bɛsɔ adwennini mpem ahodoɔ ngo sɛ asutene mpem du du me mmarato nti memfa m abakan memma anaasɛ me yafumma me kra bɔne nti
wɔaka deɛ ɛyɛ akyerɛ wo onipa ne deɛ awurade hwehwɛ no wo hɔ ɛnyɛ biribiara sɛ adeteneneeyɛ ne adɔeɛpɛ ne ahobrɛaseɛ a wode ne wo nyankopɔn nanteɛ
awurade nne refrɛ kuro no na wɔn a wɔsuro no no yɛ anyansafoɔ montie ntea ne deɛ ɔhyɛeɛ no
amumuyɛ mu adenya da so wɔ omumuyɛfoɔ fie ne efa a wɔahwan soɔ a wɔadome no
na mɛbu deɛ ɔde nsania bɔne mu anaa fotoɔ a nsisie abrammoɔ wɔ mu no bem anaa
nhyɛsoɔ ayɛ emu adefoɔ amaama na emufoɔ ka atorosɛm na wɔn tɛkyerɛma yɛ nnaadaa wɔn anomu
na me nso mabɔ wo ama no abɔ wo yadeɛ wo bɔne nti na masɛe woɔ
wo deɛ wobɛdidi na woremmee na ɛkɔm fitaa bɛde wo na wobɛtwe wo nnesoa na woremma no mfiri mu sɔnn na deɛ woma no firi mu no mpo mede bɛma afena
wo deɛ wobɛgu na worentwa wobɛkyi ngodua aba na worensra ngo no na wobɛkyi nsamono nanso worennom nsa no
ɛfiri sɛ wodi omri ahyɛdeɛ ne ahab fie nneyɛɛ nyinaa so na wonenam wɔn agyinatuo mu deɛ ɛbɛyɛ na mayɛ wo ahodwirie ne emufoɔ no nso hwerɛmabɔ na woasoa me man ahohora
mennue na mayɛ sɛ nnuabateɛ sɛ bobe aba mpɛpɛdie bobe esia a mɛdie borɔdɔmakan a me kɔn dɔ no bi nni hɔ
nnipa pa ayera afiri asase so teefoɔ nni nnipa mu wɔn nyinaa tetɛ mogya wɔsunsum wɔn nuanom fidie
wɔn nsa gu bɔne so sɛ ɛnyɛ yie ɔsafohene bisa biribi na ɔtemmufoɔ pɛ kɛtɛasehyɛ na onipa kɛseɛ ka ne kra bɔnepɛ ho asɛm sɛdeɛ wɔbom nwono amumuyɛ ne no
wɔn mu nipa pa te sɛ hwerɛmo wɔn mu teefoɔ sene nkasɛɛ ban w awɛmfoɔ da no w asotwe no reba ɛno na wɔn sakasakayɛ bɛduro
monnnye adamfoɔ nnni mommfa mo ho nnto ɔyɔnkoɔ so ɔbaa a ɔda wo koko mu no ne ho na wɛn w ano
na ɔbabanin bu n agya ɔsesani ɔbabaa sɔre tia ne na aseɛ sɔre tia n ase onipa fiefoɔ yɛ n atamfo
na me deɛ awurade na mehwɛ no kwan mɛtwɛn me nkwagyeɛ nyankopɔn no me nyankopɔn bɛtie me
me tamfo mma w ani nnnye me ho na mahwe ase a mɛsɔre na mete sum mu a awurade ne me hann
mɛsoa awurade abufuhyeɛ no ɛfiri sɛ mayɛ no bɔne de akɔsi sɛ ɔbɛham me ham ama me na wabu atɛn ama me ɔbɛyi me afiri aba hann mu mɛhwɛ ne tenenee no
na me tamfo bɛhunu na aniwuo abɛkata ne so ɔno a ɔka kyerɛɛ me sɛ ɛhe na wo nyankopɔn no wɔ mede m ani bɛhwɛ no afei wɔbɛtiatia ne so sɛ mmorɔno so dɔteɛ
ɛda a wɔbɛto wo fasuo no reba ɛda no so na w ahyeɛ bɛkɔ akyirikyirie
ɛda no na wɔbɛfiri asiria ne misraim nkuro mu aba wo nkyɛn na wɔbɛfiri misraim akɔsi asuo no ano afiri po akɔsi po afiri bepɔ no akɔsi bepɔ aba
na asase no bɛdane amamfo ɛsofoɔ no nti wɔn nneyɛɛ so aba no nti
fa wo poma yɛne wo man w agyapadeɛ nnwan a wɔn nko ara te kwaeɛm karmel atifi no ma wɔnnidi basan ne gilead sɛ tete nna no mu
mɛma wɔahunu anwanwadeɛ sɛ nna a wɔfirii misraim asase so baeɛ no
amanaman bɛhunu na wɔn ani awuwu wɔn mmaninneɛ nyinaa ho wɔde wɔn nsa bɛtuatua wɔn ano na wɔn aso nso bɛsisi
wɔbɛtafere mfuturo sɛ ɔwɔ sɛ mmoa a wɔtwe wɔn ho fam wɔde ahopopoɔ bɛfiri wɔn huntabea aba wɔde suro bɛbɛn awurade yɛn nyankopɔn na wɔasuro w anim
hwan na ɔte sɛ wo onyankopɔn a wode amumuyɛ kyɛ na wosiane mmarato ho ma w agyapadeɛ nkaeɛ no worensɔ w abufuo mu daa na adɔeɛ mmom na wopɛ
yɛn ho na wobɛsane ama ne yam ahyehye wo wobɛpepa yɛn amumuyɛ na wobɛto wɔn bɔne nyinaa agu ɛpo bunu mu
fa nokorɛ kyerɛ yakob yi adɔeɛ kyerɛ abraham sɛdeɛ wokaa yɛn agyanom ntam firi tete nteredee nna mu no
﻿ elkosini nahum adehunu nwoma a ɛfa ninewe atemmuo ho
onyankopɔn yɛ ninkufoɔ awurade ne weretɔfoɔ ampa ara awurade tɔ were na abufuo tumi hyɛ no ma awurade tɔ n ahohiahiafoɔ so were na n abufuo wɔ hɔ ma n atamfo
awurade bo kyɛre fu na n ahoɔden so na ɔremmu fɔdifoɔ bem ara da awurade no ahum ne kyinhyia mframa mu na ne kwan wɔ na mununkum yɛ ne nan ase mfuturo
ɔteatea ɛpo ma no we na ɔma nsutene nyinaa mem basan ne karmel twintwam lebanon nhwiren nso twintwam
mmepɔ woso n anim na nkokoɔ hono asase woso n anim aane wiase ne wɔn a ɛte mu nyinaa mpo
hwan na ɔbɛgyina n abohuro anim na hwan na ɔbɛsɔre atia n abufuo no n anibereɛ hwie sɛ ogya na abotan bubu n anim
awurade yɛ ɔyɛ dwanekɔbea hiada mu na ɔnim wɔn a wɔdwane kɔtoa no
na n atamfo deɛ ɔde nsuo a ayiri sram soɔ bɛma wɔn sibea ayera na wati wɔn akɔduru esum mu
atamfoɔ ɛdeɛn na modwene no awurade ho ɔbɛwie mo korakora morensɔre ntia no mprenu
na sɛ motoatoam sɛ nwerɛ na mo nsaden nso abobo mo mpo a mobɛhye koraa sɛ nkyɛnkyɛmma dwaneeɛ
ninewe wo mu na deɛ ɔdwene awurade ho bɔne deɛ ɔtuu agyina huhuo no fire
sɛ awurade seɛ nie sɛ mo ho yɛ den na wɔdɔɔso saa mpo a wɔbɛtwitwa mo agu na moatwam akɔ ao yuda sɛ mebrɛɛ wo ase mpo a afei deɛ meremmrɛ wo ase bio
na afei mɛbubu ninewe kɔnnua afiri wo so na matete wo nkyehoma mu
na wo ninewe awurade ahyɛ wo ho mmara sɛ wo din bɛyera afiri asase so mɛtwitwa ohoni a wɔasene ne oguo honi afiri wo nyame fie mɛbɔ wo damena ɛfiri sɛ woadane ayɛ atantanneɛ
hwɛ mmepɔ so na asɛmpakafoɔ nan wɔ wɔreka asomdwoeɛsɛm yuda di wo nnapɔnna ma w aboadeɛ na ohuhuni no remfa wo mu bio wɔatwa no atwene koraa
ninewe deɛ ɔbɔ pete no reforo aba wo so sra nsraban a emu yɛ den wɛn ɔkwan bɔ abɔsoɔ hyɛ w ahoɔden mu den yie
na awurade de yakob kɛseyɛ resane aba sɛ israel kɛseyɛ ɔno a afomfafoɔ afom no afa na wɔasɛe no bobe mman
ne nnɔmmarima kyɛm ho abere akofoɔ no firafira kɔbene nteaseɛnam no yɛ dadeɛ gya ɛda a ɔsiesie dɔm no na wɔwoso pea nnua
nteaseɛnam bɔ dam mmɔntene so ɛminiminam mprama so ɛho te sɛ tɛnee ɛnenam sɛ anyinam
ɔfrɛfrɛ n akofoɔ atitire wɔsuntisunti wɔn nanteɛ mu wɔde ahoɔherɛ kɔ ɔfasuo no so na wɔde osuhyɛ si hɔ
nanso wɔabue nsubɔntene no ano aponkɛseɛ no na ahodwirie aba ahemfie
na wɔahyɛ no saa wɔapa ninewe ho wɔafa no kɔ na ne mmaawa si apini sɛdeɛ mmuruburo pempem wɔn kokoɔ
na ninewe te sɛ ɔtadeɛ firi ne tete nna mu na wɔn de ɛ wɔdwane monnyina monnyina na obiara nnane n ani
momfom dwetɛ momfom sika na ahonyadeɛ no nni awieeɛ nnwinneɛ afɛfɛ ahodoɔ nyinaa dodoɔ yɛ duru
hwɛ ninewe sɛdeɛ woada mpan woayɛ hunu na woadane amamfo na w akoma ahodwo na wo nankoroma hinhim w asene mu nyinaa yɛ wo ya ne sɛdeɛ w anim asiam fitaa
ɛhe na gyata tenabea no wɔ ne gyataburuwa adidibea a anka ɛwɔ hɔ no deɛ gyatanini ne gyatabereɛ ne gyata ba nenam hɔ a obi nni hɔ a oyi wɔn hu no
gyata tetee mu maa ne mma na ɔmia maa n abereɛ na ɔde nteteeɛ hyɛɛ n atu mu amaama na ɔde deɛ ɔtetee mu no hyehyɛɛ ne tenabea
hwɛ me ne wo anya asafo awurade asɛm nie na mɛma ne nteaseɛnam ahye wisie mu na afena bɛdi w agyataburuwa no na mɛtwa wo fom adeɛ no afiri asase so na wɔrente w abɔfoɔ no nne bio
due mogya kuro wo a apoobɔ ne awudie ayɛ wo mu ma na fomfa to ntwa da wɔ wo mu
ɔpɔnkɔ abaa gyegye teaseɛnam nan yɛ kirididi apɔnkɔ fa mmirika nteaseɛnam hurihuri
apɔnkɔsotefoɔ nam so reba afena te nyinamnyinam na pea pa sɛ ɔsraman atɔfoɔ dɔɔso awufoɔ dodoɔ yɛ duru na afunu nni ano wɔsuntisunti wɔn afunu no
yei nyinaa firi ninewe odwamamfoɔ hoɔfɛfoɔ ntafowayifoɔ no adwamammɔ dodoɔ no ɔno na ɔde n adwamammɔ tɔn amanaman na ɔde ne ntafowayie tɔn mmusuakuo
hwɛ me ne wo anya asafo awurade asɛm nie na mɛyi w atadeɛ mmuano afa w anim na mama amanaman ahunu w adagya na ahennie aman ahunu w ahohora
na mɛto atantanneɛ agu wo so na magu w anim ase na mede wo mayɛ ahwɛdeɛ
na obiara a ɔbɛhu woɔ no bɛdwane wo na waka sɛ ninewe adane kurofo hwan na ɔbɛdi ne ho abooboo ɛhe na mɛhwehwɛ awerɛkyekyefoɔ mama woɔ
woyɛ sene no amon a ɔte asutene ntam a nsuo nko atwa ne ho ahyia a n aban ne ɛpo na wɔde ɛpo ayɛ ɛho fasuo no anaa
etiopia ne misraimfoɔ yɛ ne dɔm a ɛyɛ den na wɔnni ano afei nso put ne libiafoɔ nso di boaa wo
yei nyinaa akyi no wɔfaa no kɔɔ nnommum mu ne mmotafowa nso wɔde wɔn abobɔ mmorɔno nyinaa ntweaso akunkum wɔn na wɔtwee n animuonyamfoɔ so ntonto na wɔguu ne nnipa akɛseɛ nyinaa mpokyerɛ
wo nso ahohiahia bɛboro wo na woayera mu na wobɛhwehwɛ dwanekɔbea ɔtamfoɔ anim
w aban a ɛyɛ den nyinaa bɛyɛ sɛ borɔdɔma nnua a ɛso wɔ adɔmakan sɛ wɔwoso a ɛtotɔ odifoɔ anomu
hwɛ w akofoɔ ayɛ mmaa wɔ wo mu bue na wɔabue w asase apono ama w atamfo ogya ahye w apono akyiri adaban
sesa nsuo sie ma ntua no miamia w abandenden mu tia dɔteɛ mu wɔ ɛboɔ miamia ntaayaa fononoo no mu
ɛhɔ ara na ogya bɛhye woɔ afena bɛtwa wo adi wo sɛ ntutummɛ mpo sɛ wo dodoɔ te sɛ ntutummɛ na wo dɔɔso sɛ mmɛbɛ a
woama w adwadifoɔ adɔɔso asene ɔsoro nsoromma nanso te sɛ ntutummɛ no wɔgu so fom fa na wɔtu kɔ
w asafohene te sɛ mmɛbɛ na wo dɔm a woapɔn wɔn te sɛ mmɛbɛ akuakuo a wɔsensam ban ho ban ho awɔ da owia firi a wɔtu kɔ a obiara biara nnim faako a wɔkorɔ
w ahwɛfoɔ afa mu adeda o asiriahene w animuonyamfoɔ deda hɔ wɔabɔ wo man apete mmepɔ so na ɔnoboafoɔ nni hɔ
wo kuro nni asayɛ wo pira no mu yɛ den obiara a ɔte wo nka no bɔ ne nsam gu wo so ɛfiri sɛ hwan koraa so na womfaa wo daa daa haw no nkɔeɛ
﻿ yeinom ne nsɛm a awurade yi kyerɛɛ odiyifoɔ habakuk
o awurade menteam nkɔsi da bɛn ara na wobɛtie me nhyɛsoɔ nti mesu mefrɛ wo nanso wonnye me
adɛn nti na woma mehunu abusudeɛ ne ɔhaw sɛɛ na wonyɛ ho hwee yi ɔsɛeɛ ne nhyɛsoɔ da m anim na ɔhaw ba na akasaakasa asɔre
enti mmara mu ago na atɛntenenee mfiri ara da ɛfiri sɛ abɔnefoɔ twa ɔteneneeni ho hyia enti atemmuo firi a na akyea
monhwɛ amanaman mu na monhunu na mo ho nnwiri mo dwiri pa ara na mereyɛ adwuma bi mo nna mu wɔka kyerɛ mo a morennye nni
na hwɛ merehwanyan kaldeafoɔ ɔman a wɔn tirim yɛ den na wɔn ho yɛ hare a wɔnante fa asase so nyinaa fa tenabea a ɛnyɛ wɔn dea di soɔ
wɔn ho yɛ ahomete ne hu wɔyɛ ahantanfoɔ a wɔyɛ deɛ wɔn ara wɔpɛ
wɔn apɔnkɔ ho yɛ hare sene asebɔ na wɔyɛ aniɛden sene anwummerɛ mpataku na wɔn apɔnkɔsotefoɔ twetwe wɔn mu kɔ kan na wɔn apɔnkɔsotefoɔ firi akyirikyiri reba wɔtu sɛ ɔkɔdeɛ a ɔrepɛ adidie ho ntɛm
wɔn nyinaa reba aturuturasɛmdie na wɔde wɔn ani kyerɛ apueeɛ fam anibereɛ so na wɔtase nnommum sɛ anwea
wɔn deɛ wɔsi ahemfo atwetweɛ na aberempɔn ho yɛ wɔn sere wɔsere aban a ɛyɛ den nyinaa na wɔboa dɔteɛ ano gu hɔ na wɔafa
ɛno na wɔtwam sɛ mframa na wɔsene korɔ na wɔkɔdi so wɔn ahoɔden yi ara ne wɔn nyame
awurade me nyankopɔn ne me kronkronni ɛnyɛ wo na wofiri tete nteredee awurade wo ne ɔbotantim yɛrenwu na mmom wo ara na woahyɛ kaldeafoɔ sɛ wɔmmu yɛn atɛn na yɛn asotwe nti na wode wɔn asi hɔ
wo a w aniwa yɛ kronkron a wontumi nhwɛ bɔne na wontumi nhwɛ ɔhaw adɛn nti na wohwɛ nkɔnkɔnsafoɔ na ɔbɔnefoɔ mene ɔteneneeni a ɔtene sene no a woyɛ komm
afei nso woayɛ nnipa sɛ ɛpo mu mpataa te sɛ mmoa a wɔwea a obi nni wɔn soɔ
saa nti wɔde darewa atwe wɔn nyinaa wɔde asau twe wɔn na wɔboa wɔn ano ne twiɛ mu yei nti wɔn ani gye na wɔn ho sɛpɛ wɔn
ne saa nti abɔnefoɔ bɔ n asau no afɔdeɛ na ɔhye aduhwam ma wɔn twiɛ no ɛfiri sɛ ɛno na ɛma ne kyɛfa dɔre sradeɛ na n aduane yɛ sɔɔsɔɔ
ɛno nti ɔnkɔ so ara mpore n asau mu na ɔnkunkum amanaman daa nyinaa atirimuɔden so
mɛgyina m ahwɛeɛ na mede me ho bɛsi aban so na masra mahwɛ asɛm ko a ɔbɛka akyerɛ me ne deɛ mede bɛbua no wɔ me nkurobɔ no ho
na awurade buaa me sɛ twerɛ adehunu no na kyerɛkyerɛ mu gu aboɔpono so na wɔatumi akan no wɔ ahoɔherɛ so
na adehunu no da so kyerɛ berɛ a wɔahyɛ na ɛrepɛ kwan aba mu na ɛyɛ nokorɛ nso sɛ ɛtwentwɛn ase mpo a twɛn no ara na ba deɛ ɛbɛba ɛrenka akyi
hwɛ ɔbɔnefoɔ kra huhuru ɛntene wɔ ne mu na ɔteneneeni deɛ ɔnam ne nokorɛdie so na ɔbɛtena ase
na bio nso kaldeafoɔ te sɛ nsabofoɔ na wɔyɛ nnipa ahokyerɛfoɔ a wɔn bo nnwo da wɔatrɛ wɔn kra akɔnnɔ mu sɛ asamando na wɔte sɛ owuo a ɔmmeeɛ wɔfa amanaman nnommum ba wɔn nkyɛn na wɔfom aman nyinaa fa
ɛberɛ bi reba a wɔn nnomumfoɔ bɛsere na wɔadi wɔn ho fɛw sɛ ɔnnue deɛ ɔnam asisie kwan so fa adeɛ a ɛnyɛ ne dea no w apoobɔ yi bɛkɔ so ara akɔsi da bɛn
ɛnyɛ mpofirim na wɔn a wɔde wo ka bɛsɔreɛ atia wo na wɔbɛnyane na wɔabɛhwanyan woɔ na woadane wɔn asadeɛ
ɛsiane sɛ woafom amanaman pii afa nti na woaka nnipa mogya agu ne nhyɛsoɔ a wode ahyɛ asase nkuro ne emufoɔ nyinaa soɔ nti aman mu nkaeɛ nyinaa bɛfom wo nso afa
ɔnnue deɛ ɔnya mfasoɔ bɔne ma ne fie sɛ ɔde ne pirebuo bɛsi sorɔnsorɔmmea na wayi ne ho afiri mmusuo nsam no
woatu agyina anya aniwuo ama wo fie sɛ woatwitwa aman pii aguo na woayɛ wo kra bɔne
ɔboɔ firi ɔfasuo mu bɛteam na mpuna afiri nnua mu agye so
ɔnnue deɛ ɔkyekyere kuro mogya mu na ɔto aban abusudeɛ mu
hwɛ ɛmfiri asafo awurade nkyɛn sɛ aman yɛ adwuma brɛ ma ogya na nkurɔfoɔ brɛ ma ade hunu
na afei deɛ awurade animuonyam ho nimdeɛ bɛhyɛ asase so ma sɛdeɛ nsuo kata ɛpo soɔ
due wo a woma wo yɔnko nsa nom wɔ adwenbɔne kwan soɔ na woma no borɔ na woahwɛ n adagya mu
ahohora amee wo asene animuonyam wo nso nom na wo momonoto nna adi awurade nifa mu kuruwa bɛdane aba wo so na ɛfeɛ ne ahohora bɛgu w animuonyam so
na wo babel asɛmmɔne a wɔde dii lebanon ne mmoa sɛeɛ a ɛbɔɔ wɔn binim no nnipa mogya a woaka aguo ne nhyɛsoɔ a wode ahyɛ asase kuro ne emufoɔ nyinaa so no nyinaa bɛbua w atifi
sɛ odwumfoɔ sene ohoni a ɛho mfasoɔ ne deɛn ɛyɛ guo honi kyerɛkyerɛni torofoɔ ɛfiri sɛ odwumfoɔ yɛ ahoni mum a ɔde ne ho to ɔno ara n adwinnie a ɔdie no so
due wo a woka kyerɛ dua sɛ nyane na woka kyerɛ ɔboɔ mum sɛ sɔre ɛno na ɛbɛkyerɛ adeɛ anaa hwɛ wɔde sika ne dwetɛ adura ho na ahome biara nni mu
na awurade deɛ ɔwɔ n asɔrefie kronkron mu na momma asase nyinaa nyɛ komm wɔ n anim
odiyifoɔ habakuk mpaebɔ wɔ shigionot shigionot wɔnnim saa hebri kasa yi nkyerɛaseɛ so
awurade mate wo nka masuro o awurade kanyan w adwuma no wɔ yɛn berɛ yi mu ɛberɛ yi mu na ma wɔnhunu w abufuhyeɛ mu kae mmɔborɔhunu
onyankopɔn firi teman ba na ɔkronkronni no firi paran bepɔ so sela n animuonyam kata ɔsoro na n ayeyie yɛ asase so ma
ne hyerɛn te sɛ owia hann nsesaeɛ wowɔ ne ho na ɛhɔ ne n ahoɔden ahuntaeɛ
ɔyaredɔm a ɛpra di n anim na yadeɛ a ɛhyehyeɛ firi di ne nan ase
ɔgyina hɔ na ɔwoso asase ɔhwɛ na ɔma amanaman ho popo daa mmepɔ dwiri tete nkokoɔ brɛ ase n akwan te sɛ tete deɛ no
mehunuu kusan ntomadan wɔ ahohiahia mu midian asase so kuntudan no popoe
nsubɔntene so na na w abufuo redɛreɛ awurade ɛpo na wo bo huru tiaa no berɛ a na wote w apɔnkɔ so wo nkwagyeɛ nteaseɛnam so reba no
woayɛ wo tadua krado na woaka ntam wɔ w agyan no toɔ ho sela wopaapae asase mu yɛ no nsubɔntene
mmepɔ hu wo a wɔhinhim nsuo a ɛtue reba ebunu donkodonko ma ne nne so ɛma ne nsa so kɔ soro
owia ne ɔsrane gyinagyinaa efie w agyan a ɛnenam no hann nti wo pea anyinam pa hyerɛn no nti
abohuro mu na wonam fa asase soɔ abufuo mu na woposa amanaman
wofirii adi sɛ worebɛgye wo man worebɛgye deɛ wɔasra no no wobobɔɔ ɔbɔnefoɔ ti womaa ne ho daa hɔ firi n atifi de kɔsii ne nan ase sela
wode mpɛmɛ hwire n akofoɔ tirim wɔtu sɛ ahum ba sɛ wɔrebɛbɔ me apete wɔn anigyeɛ ne sɛ wɔbɛmene mmɔborɔni ahuntaeɛ mu
wode wo apɔnkɔ si po mu nsuo pii a ɛhuro no mu
metee na me yafunum popoe m ano saa biribiri ɛnne no ho ɔporɔ hyɛnee me nnompe mu na m ase popoe nanso meretena ase komm atwɛn ahohiahia da no na mahwɛ deɛ ɔbɛyɛ ɔman a wɔbɛtoaa yɛn no
na borɔdɔma rengu nhyerɛne na aba biara nni abobe so na ngodua soɔ di hwammɔ na mfuo mma aduane na nnwan to twa firi ban mu na nantwie biara nni adan mu mpo a
me deɛ awurade mu na mɛdi ahurisie na me ho bɛsɛpɛ me wɔ nkwagyeɛ nyankopɔn mu
onyankopɔn awurade no ne m ahoɔden na ɔma me nan yɛ sɛ aforoteɛ deɛ na ɔma menante me sorɔnsorɔmmea wɔmfa mma dwonkyerɛni na wɔnto no m asankuo so
﻿ awurade asɛm a ɛbaa sefania a ɔyɛ kusi ba gedalia ba amaria ba hesekia ba nkyɛn yudahene yosia a ɔyɛ amon ba berɛ soɔ nie
pra na mɛpra ade nyinaa afiri asase ani akorɔ awurade asɛm nie
mɛpra onipa ne aboa akɔ mɛpra ewiem nnomaa ne ɛpo mu mpataa akɔ ne suntidua ɛne abɔnefoɔ na matwitwa nnipa afiri asase ani agu awurade asɛm nie
na mɛtene me nsa yuda so ne yerusalemfoɔ nyinaa so na mɛtwa baal nkaeɛ ne abosomfoɔ asɔfoɔ ne awurade asɔfoɔ a wɔapo no no din afiri ha yi agu
ne wɔn a wɔsɔre ewiem nnoɔma wɔ adan atifi ne asɔrefoɔ a wɔkeka awurade ntam na wɔkeka milkom ntam
ne wɔn a wɔsane firi awurade akyi ne wɔn a wɔnhwehwɛɛ awurade na wɔmmisaa n akyiri kwan no
monyɛ komm awurade nyankopɔn anim na awurade da no abɛn na awurade asiesie okum afɔdeɛ wadwira wɔn a wafrɛ wɔn no
na awurade kum afɔdeɛ da no mɛtwe mmapɔmma ne ahenemma no ne wɔn a wɔhyɛ ananafoɔ ntadeɛ nyinaa aso
na ɛda no mɛtwe obiara a ɔhuri tra aponnwa aso wɔn a wɔde ɔhyɛ ne nsisie hyehyɛ wɔn wuranom afie amaama
na ɛda no awurade asɛm nie esu nne bɛfiri mpataa pono no ano na adwotwa afiri ɔfa a ɛtɔ so mmienu no mu na ɔsɛeɛ kɛseɛ afiri nkokoɔ no so aba
montwa adwo mo a mote mortar no ɛfiri sɛ wɔasɛe adwadifoɔ asafo no nyinaa na wɔatwitwa wɔn a wɔasoa dwetɛ nyinaa
na ɛberɛ no mu mede nkanea bɛhwehwɛ yerusalem mu na matwe nnipa a wɔagya wɔn ho ama bɔne no aso wɔn a wɔse no wɔn akoma mu sɛ awurade renyɛ ho hwee
na wɔn ahonyadeɛ bɛdane fomfa adeɛ na wɔn afie adeda mpan wɔbɛsisi adan na wɔrentena mu na wɔbɛyɛ bobe nturo na wɔrennom mu nsa
awurade da kɛseɛ no abɛn abɛn na ɛrepɛ ntɛm sɛ awurade da no nne yɛ nwono sɛ ɔdɔmmarima team denden wɔ hɔ
ɛda no yɛ anibereɛ da ahohiahia ne ahokyere da ɔsɛeɛ ne amamfoyɛ da esum ne kusuuyɛ da mununkum ne kusukuukuu da
totorobɛnto ne osebɔ da a ɛreba afasuo mu nkuro ne aban atentene ano sorɔnsorɔn soɔ
na mɛhiahia nnipa ho na wɔanante sɛ anifirafoɔ ɛfiri sɛ awurade na wɔayɛ no bɔne na wɔn mogya bɛgu sɛ mfuturo na mato wɔn honam agu sɛ sɛbeɛ
wɔn sika ne wɔn dwetɛ nso rentumi nnye wɔn awurade abufuo da no na ne ninkuntwe gya no mu na asase no nyinaa bɛhyeɛ na ɔdwerɛ a ɛba mpofirim ara na ɔde bɛba asase sofoɔ nyinaa soɔ
monka mo ho mmoa ano aane monka mmoa ano ɔman a mo ani nwu asɛm
mommma ɔsɛeɛ da no mmma ansa da no resene aba sɛ ntɛtɛ mommma awurade abufuhyeɛ no mmma mo so ansa aane mommma awurade abufuo da no mmma mo so ansa
monhwehwɛ awurade asase sofoɔ a mobrɛ mo ho aseɛ nyinaa a moyɛ n atemmudeɛ monhwehwɛ tenenee monhwehwɛ ahobrɛaseɛ ebia wɔbɛkora mo awurade abufuo da no
na gasa bɛyɛ kuro a wɔagya na askelon ayɛ akurofo asdod deɛ wɔbɛtu wɔn awia ketee na ekron ase nso wɔbɛtutu
monnue mpoanofoɔ keretifoɔ man awurade asɛm da mo so kanaan a ɛyɛ filistifoɔ asase mɛma wɔasɛe wo na anka wo mufoɔ biara
na mpoano asase bɛdane adidibea a nnwanhwɛfoɔ funi mu na nnwammuo sisi hɔ
na ayɛ yuda fie nkaeɛ asase a wɔyɛne so mmoa askelon afie mu na wɔbɛbutubutu anwummerɛ na awurade wɔn nyankopɔn bɛhwɛ wɔn na ɔde wɔn nnommumfa asane aba
mate moab nsopa ne amon mma yea a wɔde asopa me man na wɔama wɔn ho so atia wɔn hyeɛ no
enti sɛ mete aseɛ yi asafo awurade israel nyankopɔn asɛm nie ampa moab bɛdane sɛ sodom na amon mma ayɛ sɛ gomora nsansono sisibea ne nkyene amena ne daapem amamfo me man nkaeɛ bɛfom wɔn afa na me nkurɔfoɔ a wɔbɛka soɔ no adi wɔn so
wɔn ahantan nti na yei bɛyɛ wɔn ɛfiri sɛ wɔasopa na wɔama wɔn ho so atia asafo awurade man no
awurade ho bɛyɛ wɔn hu ɛfiri sɛ ɔbɛma asase so anyame nyinaa ayera na aman no mu biara bɛfiri ne tenabea aba nsuano aman nyinaa na wɔabɛsɔre no
mo etiopiafoɔ nso m afena ano na mobɛtotɔ
na ɔbɛtene ne nsa akyerɛ atifi fam na wasɛe asiria na wadane ninewe amamfo na awo pɛsɛɛ sɛ anwea pradada so
na mmoakuo abutubutu mu mmoadoma nyinaa nantwinoma ne apɛsɛ nso bɛtena n adum no so wɔte nnomaa su mpomma mu ewira dodoɔ gugu aponnwa ase na wama ne ntweneduro no ho ada hɔ
yei ne kuro a ɛdi ahurisie a ɛte hɔ anibiannasoɔ soɔ na ɛse no n akoma mu sɛ me ara na obi nni m akyiri bio hwɛ sɛdeɛ wasi adane amamfo mmoa abutuiɛ obiara a ɔnam ho twam no bɛbɔ hwerɛma na wawoso ne tiri
due atuateɛ kuro a wɔagu ho fi nhyɛsofoɔ kuro
wantie awurade asɛm wannye nkyerɛkyerɛ wamfa ne ho anto awurade so wammɛn ne nyankopɔn
emu mmapɔmma yɛ agyata a wɔbobom n atemmufoɔ nso yɛ anwummerɛ mpataku wɔnnya biribi nkɔsi anɔpa
n adiyifoɔ yɛ ahohoahoafoɔ nkɔnkɔnsafoɔ ara nko n asɔfoɔ gu kronkronbea ho fi wɔdi mmara ho asɛmmɔne
awurade a ɔwɔ ne mu no yɛ ɔteneneeni ɔrenyɛ abusudeɛ daa n atemmuo da adi pefee ɔnnyae da nanso okontonkyini deɛ ɔnnim aniwuo
matwitwa amanaman agu wɔn abantenten atifi adanedane afo mama wɔn mmorɔno so adeda mpan a obiara ntwam soɔ wɔasɛesɛe wɔn nkuro a onipa nni mu na obiara nte mu
mekaa sɛ suro me ara gye nkyerɛkyerɛ na wɔrentwa wo tenabea ntwene deɛ mahyɛ woɔ no nyinaa ho nanso wotuaa nhema sɛesɛee wo nneyɛɛ nyinaa
enti monhwɛ me kwan awurade asɛm nie nkɔsi da a mɛsɔre mabɛgye asadeɛ na ɛyɛ m atemmudeɛ sɛ meboa amanaman ano na mehyia ahennie aman na mahwie m abohuro m abufuhyeɛ nyinaa agu wɔn so na me ninkuntwe gya no mu asase no nyinaa bɛhye
na ɛno ansa na mɛdane amanaman ano ayɛ no kronkron sɛ wɔn nyinaa mmɔ awurade din no na wɔnyɛ anokorɔ nsom no
etiopia nsubɔntene agya no ho na me nkurɔfoɔ a wɔbɔɔ wɔn peteeɛ no bɛfiri de m aduane ayɛyɛdeɛ abrɛ me
ɛda no mɛyi w animguaseɛ nneyɛɛ a wode too me mmara no nyinaa afiri hɔ na mɛyi wɔn a wɔdi ahantan mu ahurisie no afiri wo mu na worenkɔ so nkyerɛ wo ho me bepɔ kronkron no so
na mɛma amanehunufoɔ ne mmɔborɔfoɔ aka wo mu na wɔde wɔn ho ato awurade din no so
israel nkaeɛ no renyɛ akɔntɔnkyedeɛ na wɔrenka atorosɛm na wɔrenhunu nsisie tɛkyerɛma wɔn anomu na wɔn deɛ wɔbɛyɛne wɔn ho na wɔabutubutu hɔ na obiara renyi wɔn hu
to ahurisie dwom sion babaa bɔ ose israel ma w ani nnye na fa akoma nyinaa di ahurisie yerusalem babaa
awurade ayi w atemmudeɛ no kɔ wato w atamfo agu awurade israel hene no wɔ wo mu worenhunu amane bio
ɛda no wɔbɛka akyerɛ yerusalem sɛ nsuro sion mma wo nsam nnhodwo
awurade wo nyankopɔn wɔ wo mu no yɛ ɛdɔnkunini ɔgyefoɔ ɔde anigyeɛ bɛdi wo ho ahurisie ɔde dɔ bɛyɛ wo foforɔ ɔde nnwom bɛbɔ se wɔ wo ho
meboaboa mo ano na mo asane adi afahyɛ a modi ho abooboo no bio na moansoa ɛho ahohora
hwɛ me ne w ahafoɔ nyinaa bɛdi ɛberɛ no mu na mɛgye asiiɛfoɔ no na matase wɔn a wɔapam wɔn no mɛma wɔanya animuonyam ne din wɔ asase a wɔn anim agu ase nyinaa so
ɛberɛ no mu na mede mo bɛba na ɛberɛ no na mɛboa mo ano na mɛma mo animuonyam ne din wɔ asase aman nyinaa so ɛberɛ a mede mo nkurɔfoɔ a wɔfaa wɔn nnommum bɛsane aba no mo ara mo de mo ani bɛhunu awurade na ɔseɛ
﻿ ɔhene dario afe a ɛtɔ so mmienu no bosome a ɛtɔ so nsia no da a ɛdi kan no awurade asɛm nam odiyifoɔ hagai so baa yuda amrado serubabel a ɔyɛ sealtiel ba ne ɔsɔfopanin yosua a ɔyɛ yehosadak ba nkyɛn sɛ
sɛ asafo awurade seɛ nie ɔman yi ka sɛ ɛnya nnuruu berɛ a wɔde bɛsi awurade fie no
na awurade asɛm nam odiyifoɔ hagai so baa sɛ
mo deɛ ɛberɛ aduru ama mo sɛ motete mo adan a wɔaduradura mu mu wɔ berɛ a efie yi deɛ ayɛ dantuo yi
na afei sɛ asafo awurade seɛ nie monwenwene sɛdeɛ nnoɔma si rekɔ wɔ mo asetena mu ho yie
modua pii nanso ketewa bi na monya firi mu modidi nanso mommee monom nsa nanso ɛnso mo mofirafira ntoma nanso mo ho nyɛ mo hye na ɔpaani apaadeɛ gu fotoɔ a wɔafiti ɛtoɔ mu
sɛ asafo awurade seɛ nie afei monwenwene mo akwan ho yie
na momforo bepɔ nkɔfa nnua mmra mfa mmɛsi dan no na ɛbɛyɛ me fɛ na mayi m animuonyam makyerɛ awurade na ɔseɛ
mohwɛɛ adeɛ pii kwan na hwɛ ayɛ ketewa na mode baa efie na mehuu mu ɛdeɛn ntira asafo awurade asɛm nie me fie a ayɛ dantuo ntira na mo deɛ motu mmirika kɔ mo afie
saa nti mo nti na ɔsoro akame sɛ ɔbosuo nntɔ na asase akame ne nnɔbaeɛ
na mefrɛɛ ɛweɛ baa asase so mmepɔ so ayuo so nsamono so ngo so adeɛ a asase de ba so nnipa so afieboa so ne nsa ano brɛ adwuma nyinaa so
ɛnna sealtiel ba serubabel ne yehosadak ba ɔsɔfopanin yosua ne ɔman no nkaeɛ no nyinaa tiee awurade wɔn nyankopɔn ne odiyifoɔ hagai nsɛm sɛdeɛ awurade wɔn nyankopɔn somaa no no na ɔman no suroo awurade anim
ɛnna hagai awurade bɔfoɔ no bɔɔ awurade kaseɛ kyerɛɛ ɔman no sɛ medi mo akyi awurade asɛm nie
na awurade kanyann sealtiel ba serubabel yuda amrado no honhom ne yehosadak ba yosua ɔsɔfo panin no honhom ne ɔman no nkaeɛ nyinaa ahonhom na wɔba bɛyɛɛ adwuma asafo awurade wɔn nyankopɔn fie
bosome a ɛtɔ so nsia no da a ɛtɔ so aduonu nnan no so ɔhene dario afe a ɛtɔ so mmienu no mu
bosome a ɛtɔ so nson no da a ɛtɔ so aduonu baako no awurade asɛm nam odiyifoɔ hagai so baa sɛ
ka kyerɛ sealtiel ba serubabel yuda amrado no ne yehosadak ba yosua ɔsɔfo panin no ne ɔman no nkaeɛ no sɛ
mo mu hwan na aka a ɔhunuu ɛdan yi n akane animuonyam no na afei mohu no sɛn ɛnte sɛ adeɛ a ɛnyɛ hwee mo ani so
na afei hyɛ wo ho den serubabel awurade asɛm nie na hyɛ wo ho den yehosadak ba yosua ɔsɔfo panin na monhyɛ mo ho den asase no so man nyinaa awurade asɛm nie na monyɛ adwuma no na medi mo akyi asafo awurade asɛm nie
ɛsiane apam a me ne mo pameeɛ berɛ a mofirii misraim baeɛ no ɛna me honhom a ɛte mo mu no nti monnsuro
na sɛ asafo awurade seɛ nie bio aka kumaa sɛ mawoso ɔsoro ne asase ne ɛpo ne asase pɛsɛɛ
na mɛwoso amanaman nyinaa na amanaman nyinaa de w agyapadeɛ bɛba na mede animuonyam bɛhyɛ efie yi ma asafo awurade na ɔseɛ
me na sika ne dwetɛ wɔ me asafo awurade asɛm nie
so na ɛdan yi animuonyam bɛso akyire yi deɛ no bɛsene kane deɛ no asafo awurade na ɔseɛ na ɛha na mɛma asomdwoeɛ asafo awurade asɛm nie
bosome a ɛtɔ so nkron no da a ɛtɔ so aduonu nnan dario afe a ɛtɔ so mmienu no mu awurade asɛm nam odiyifoɔ hagai so baa sɛ
sɛ asafo awurade seɛ nie bisa asɔfoɔ no na wɔmmua asɛmmisa yi sɛ
hwɛ sɛ obi kura nam kronkron n atadeɛ mmuano mu na ɔde mmuano no kɔka paanoo ne aduane a wɔanoa ne nsa ne ngo ne aduane biara a ɛbɛyɛ kronkron anaa na asɔfoɔ no bua see sɛ dabi
na hagai bisaa sɛ sɛ efunu nti deɛ ne ho akum kɔka yeinom biara a na ɛho akum anaa na asɔfoɔ no bua see sɛ aane ɛho akum
ɛnna hagai bua see sɛ saa na nkurɔfoɔ yi teɛ na saa na ɔman yi teɛ wɔ m anim awurade asɛm nie na saa na wɔn nsa ano adwuma nyinaa ne deɛ wɔde brɛ me hɔ no teɛ ɛho akum
na afei monhwɛ deɛ ɛfiri nnɛ rekorɔ yi ɛbɛba wɔnnya mfaa ɔboɔ ntoo ɔboɔ soɔ awurade asɔrefie mu
ɛyɛɛ mo deɛn obi ba ayukuo susuo adeɛ aduonu ho a na ɛyɛ du obi ba nsa kyi amena ho bɛsa nhina aduonum a na ɛyɛ aduonu
mede ɔhoɔ ne ɔpoɔ ne asukɔtweaa bɔɔ mo mo nsa ano adwuma nyinaa nanso moannane amma me nkyɛn awurade asɛm nie
afei monhwɛ mfiri ɛnnɛ da yi de rekorɔ momfiri bosome a ɛtɔ so nkron no da a ɛtɔ so aduonu nnan a ɛne da a wɔhyɛɛ awurade asɔrefie no aseɛ no nhwɛ
na aba bi da so wɔ ɛsan so bobe ne borɔdɔma ne atoaa aba ne ngodua ɛso anaa ɛda yi na mɛfiri aseɛ mahyira mo
na awurade asɛm baa hagai nkyɛn ne mprenu so bosome no da a ɛtɔ so aduonu nnan mu sɛ
ka kyerɛ yuda amrado serubabel sɛ merebɛwoso ɔsoro ne asase
na mɛbutu ahennie nhennwa na masɛe amanaman ahennie ahoɔden na mɛbutu nteaseɛnam ne wɔn a ɛtete mu na apɔnkɔ ne wɔn a wɔtete wɔn soɔ sotenafoɔ ahwehwe ase na obi atɔ ne nua afena ano
ɛda no asafo awurade asɛm nie mɛfa wo sealtiel ba serubabel m akoa awurade na ɔseɛ na mede wo ayɛ sɛ nsɔanodeɛ na wo na mafa wo ayɛ me deɛ asafo awurade asɛm nie
﻿ dario afe a ɛtɔ so mmienu no bosome a ɛtɔ so nwɔtwe mu no awurade asɛm baa odiyifoɔ sakaria a ɔyɛ berekia ba ido ba nkyɛn sɛ
na awurade bo fuu mo agyanom pa ara
na ka kyerɛ wɔn sɛ sɛ asafo awurade seɛ nie monsane mmra me nkyɛn na mɛsane maba mo nkyɛn asafo awurade na ɔseɛ
monnyɛ sɛ mo agyanom a kane adiyifoɔ no pae kyerɛɛ wɔn sɛ sɛ asafo awurade seɛ nie monsane mfiri mo akwammɔne ne mo nneyɛɛ bɔne no ho nanso wɔante na me nso wɔantie me awurade asɛm nie
mo agyanom no wɔ he na adiyifoɔ no wɔtena hɔ kɔsi daa
nanso me nsɛm ne m ahyɛdeɛ a mehyɛɛ me nkoa adiyifoɔ no no anto mo agyanom anaa na wɔsanee na wɔkaa sɛ sɛdeɛ asafo awurade dwene sɛ ɔbɛyɛ yɛn sɛdeɛ yɛn akwan ne yɛn nneyɛɛ teɛ no saa na ɔne yɛn adi no
bosome a ɛtɔ so dubaako a ɛne bosome sebat da a ɛtɔ so aduonu nnan dario afe a ɛtɔ so mmienu mu awurade asɛm baa odiyifoɔ sakaria a ɔyɛ berekia ba ido ba nkyɛn sɛ
mehunuu anadwo na hwɛ na ɔbarima bi te ɔpɔnkɔ kɔkɔɔ so na ɔgyina ohwamdua a ɛwɔ bonhwa mu no ntam na apɔnkɔ akɔkɔɔ ntokontrama ne afufuo gyinagyina n akyi na mebisaa sɛ me wura yeinom yɛ deɛn
na ɔbɔfoɔ a ɔrekasa akyerɛ me no ka kyerɛɛ me sɛ merebɛkyerɛ wo adekodeɛ a yeinom yɛ
na ɔbarima a ɔgyina ohwamdua no ntam no buaa sɛ yeinom na awurade asoma wɔn sɛ wɔnkɔkyini asase soɔ
na wɔbuaa awurade bɔfoɔ a ɔgyina ohwamdua no ntam no sɛ yɛakyini asase so na hwɛ asase nyinaa te hɔ komm dwoodwoo
ɛnna awurade bɔfoɔ no bisaa sɛ asafo awurade ɛnkɔsi da bɛn na wo yam renhyehye wo mma yerusalem ne yuda nkuro a wo bo afu wɔn mfirinhyia aduɔson nie
na awurade de nsɛm pa ne awerɛkyekyerɛ nsɛm buaa ɔbɔfoɔ a ɔne me kasaeɛ no
na ɔbɔfoɔ a ɔne me kasaeɛ no ka kyerɛɛ me sɛ pae ka sɛ sɛ asafo awurade seɛ nie ninkunu kɛseɛ na matwe no yerusalem ne sion ho
na abofuo kɛseɛ na me bo afu amanaman a wɔte hɔ dwoodwoo no ɛfiri sɛ me deɛ me bo fuu kakraa bi na wɔn deɛ wɔboae maa no danee bɔne
enti sɛ awurade seɛ nie mede ayamhyehyeɛ madane m ani akyerɛ yerusalem ɛhɔ na wɔbɛsi me fie nso asafo awurade asɛm nie na wɔbɛtwe susuhoma mu yerusalem so
pae mu bio ka sɛ sɛ asafo awurade seɛ nie nnepa bɛbu so me nkuro mu na awurade bɛkɔ so akyekyere sion werɛ na ɔbɛkɔ so afa yerusalem ayɛ ne deɛ
na memaa m ani so mehwɛe na hwɛ na mmɛn nnan nie
na mebisaa ɔbɔfoɔ a ɔne me kasaeɛ no sɛ ɛdeɛn ne yeinom na ɔka kyerɛɛ me sɛ yeinom ne mmɛn a ɛbɔɔ yuda israel ne yerusalem peteeɛ no
na awurade kyerɛɛ me atomfoɔ baanan
na mebisaa sɛ ɛdeɛn na yeinom bɛyɛeɛ na ɔse yeinom ne mmɛn a ɛbɔɔ yuda peteeɛ na obi amma ne tiri soɔ no na atomfoɔ baanan no baa wɔn ehuyie sɛ wɔbɛtutu amanaman a wɔmaa abɛn so tiaa yuda asase de bɔɔ wɔn peteeɛ no mmɛn
na memaa m ani so mehwɛe na hwɛ na ɔbarima bi a susuhoma kura ne nsam nie
na mebisaa sɛ ɛhe na worekorɔ na ɔbuaa see me sɛ merekɔ makɔsusu yerusalem mahwɛ sɛdeɛ ne trɛ ne ne ntwemu teɛ
na hwɛ ɔbɔfoɔ a ɔne me kasaeɛ no firii adi na ɔbɔfoɔ foforɔ firii adi kɔhyiaa no
na ɔka kyerɛɛ no se tu mmirika kɔka kyerɛ aberanteɛ yi sɛ yerusalem bɛda hɔ sɛ nkuraankuraa a ɛnni afasuo nnipa ne mmoa a ɛwɔ mu dodoɔ nti
na me deɛ awurade asɛm nie me ara ankasa na mɛyɛ no ogya fasuo atwa ne ho mahyia na mayɛ ne mu animuonyam
huu huu monnwane mfiri atifi fam asase so awurade na ɔseɛ na matrɛ mo mu sɛ ɔsoro mframa nnan no awurade asɛm nie
huu sion bɔ wo ho adwaa wo a wo ne babel babaa teɛ no
na sɛ asafo awurade seɛ nie n animuonyam nti na wasoma me amanaman a wɔfom mo no nkyɛn na deɛ ɔka mo no waka awurade ani kosua
na hwɛ wɔn so na mɛhwim me nsa na wɔadanedane fomfa adeɛ ama wɔn nkoa na moahunu sɛ asafo awurade na asoma me
to ahurisie dwom ma w ani nnye sion babaa na hwɛ mereba mabɛtena wo mu awurade asɛm nie
na amanaman bebree de wɔn ho bɛba abɛbɔ awurade ho ɛda no na wɔayɛ me ɔman na mɛtena wo mu na wobɛhunu sɛ asafo awurade na asoma me wo nkyɛn
na awurade bɛfa yuda adi so sɛ ne kyɛfa asase kronkron no so na wakɔ so afa yerusalem ayɛ ne deɛ
ma akra nyinaa nyɛ komm awurade anim ɛfiri sɛ wasɔre wɔ ne tenabea kronkron hɔ
na ɔmaa mehunuu ɔsɔfopanin yosua sɛ ɔgyina awurade bɔfoɔ no anim na satan gyina ne nifa sɛ ɔretoto n ano
na awurade bɔfoɔ no ka kyerɛɛ satan sɛ awurade ntwi w anim satan na awurade a wayi yerusalem no ntwi w anim oyi nyɛ gyentia a wɔahwim afiri ogya mu
nso na yosua hyɛ ntade fi na ɔgyina ɔbɔfoɔ no anim
na ɔbɔfoɔ no buaa see wɔn a wɔgyinagyina n anim no sɛ monyi ne ho ntade fi no na ɔka kyerɛɛ yosua sɛ hwɛ mama w amumuyɛ no afiri wo so kɔ na mede ntadeɛ nsakyeraho mahyɛ wo
na mese ma wɔmfa abotire a ɛho teɛ mmɔ no na wɔde abotire a ɛho teɛ bɔɔ no na wɔhyɛɛ no ntadeɛ na awurade bɔfoɔ no gyina hɔ
na awurade bɔfoɔ no dii yosua adanseɛ sɛ
sɛ asafo awurade seɛ nie sɛ wonante m akwan so na wohwɛ m ahwɛdeɛ a ɛnna wo nso wobɛhwɛ me fie nsɛm so na woawɛn m abannwa nso na mɛma woanya kwan wɔ yeinom a wɔgyinagyina ha yi ntam
tie ɛ ɔsɔfopanin yosua wo ne wo mfɛfoɔ a wɔtete w anim no ɛfiri sɛ wɔyɛ anwanwafoɔ na hwɛ mede m akoa ban mereba
na hwɛ ɔboɔ a mede mato yosua anim no ɔboɔ baako so na aniwa nson guo hwɛ ɛso na mɛkurukyire ne nkurukyireeɛ asafo awurade asɛm nie na mɛpepa asase yi amumuyɛ da koro
ɛda no asafo awurade asɛm nie mobɛfrɛfrɛ mo mfɛfoɔ aba bobe ase ne borɔdɔma ase
na ɔbɔfoɔ a ɔne me kasaeɛ no sane bae ɔbɛnyanee me sɛ onipa a wɔnyane no firi ne nna mu
na ɔbisaa me sɛ ɛdeɛn na wohunu yi na mese mehunu kaneadua a ne nyinaa yɛ sika na ne ngo toa tae atifi na ne nkanea nson wowɔ soɔ adorobɛn nson nson wɔ hɔ ma atifi nkanea no
na ngo nnua mmienu sisi hɔ baako si ngo toa no nifa na baako si ne benkum soɔ
na mebua mesee ɔbɔfoɔ a ɔne me kasaeɛ no sɛ ɛdeɛn ne yeinom me wura
na ɔbɔfoɔ a ɔne me kasaeɛ no gyee so bisaa me sɛ wonnim adekodeɛ a yeinom yɛ na mese dabi me wura
na ɔbua see me sɛ yei ne awurade asɛm a ɛbaa serubabel nkyɛn no sɛ ɛnyɛ wo tumi so na ɛnyɛ w ahoɔden soɔ na mmom me honhom so asafo awurade na ɔseɛ
hwan ne wo bepɔ kɛseɛ wobɛdane asaseta wɔ serubabel anim na ɔde atifi boɔ bɛfiri adi aba na wɔabɔ so ose sɛ adom adom mmra so
na awurade asɛm baa me nkyɛn sɛ
serubabel nsa na ato efie yi fapem na ne nsa ara na ɛbɛwie na woahunu sɛ asafo awurade na asoma me mo nkyɛn
na sɛ wɔbuu adwuma mfitiaseɛ ketewa yi animtia mpo a wɔn ani bɛgye berɛ a wɔbɛhu kyirebennyɛ no wɔ serubabel nsam na kaneadua nson a wo hunuiɛ no ne awurade ani a ɛdi akɔneaba asase nyinaa soɔ no
na mebisaa no sɛ ɛdeɛn ne kaneadua no nifa ne ne benkum ngo nnua mmienu yi
na mebuaa ne mprenu so see no sɛ ɛdeɛn ne ngo nnua no mman mmienu a ɛwowɔ sika ano mmienu a ɛhwie sika no ma no firi mu guo no ho yi
na ɔbisaa me sɛ wonnim deɛ yeinom yɛ na mese dabi me wura
na ɔse yeinom ne nnipa mmienu a wɔasra wɔn ngo a wɔgyinagyina asase nyinaa wura no nkyɛn
na mesane memaa m ani so mehwɛe na hwɛ na nwoma mmobɔeɛ a ɛtuo nie
na ɔka kyerɛɛ me sɛ ɛdeɛn na wohunu yi na mese mehunu nwoma mmobɔeɛ a ɛtuo ne tentene basafa du na ne trɛ basafa nnum
na ɔka kyerɛɛ me sɛ yei ne nnome a ɛfiri adi fa asase nyinaa ani na wɔnam so pra awifoɔ nyinaa firi ha na wɔnam so pra ntanhunukafoɔ nyinaa firi ha
mama no afiri adi asafo awurade asɛm nie na abɛhyɛne owifoɔ fie ne deɛ ɔde me din keka ntanhunu fie na asoɛ ne fie mfimfini na ahye ɛno ne emu nnua ne emu aboɔ
ɛnna ɔbɔfoɔ a ɔne me kasaeɛ no firii adie na ɔbisaa me sɛ ma w ani so hwɛ ɛ ɛdeɛn na ɛfiri adie yi
na mese ɛdeɛn nie na ɔse efa susudeɛ a ɛfiri adie no nie na ɔse yei ne wɔn ahwɛdeɛ asase nyinaa so
na hwɛ wɔmaa sumpii boɔ kurukuruwa bi so na ɔbaa baako a ɔte efa no mu nie
na ɔse abɔnefosɛm nie na ɔtoo no twenee efa susudeɛ no mu na ɔtoo sumpii boɔ no twenee ano
ɛnna memaa m ani so mehwɛeɛ na hwɛ na mmaa baanu refiri adi na mframa wɔ wɔn ntaban mu na wɔn deɛ na wɔwowɔ ntaban sɛ asukɔnkɔn ntaban na wɔbɛsoaa efa no faa asase ne ɔsoro ntam
ɛnna mebisaa ɔbɔfoɔ a ɔne me kasaeɛ no sɛ ɛhe na yeinom de efa susudeɛ no rekorɔ yi
na ɔka kyerɛɛ me sɛ wɔde rekɔ akɔsi dan ama no sinear asase so na wɔasiesie na wɔde no atena ne tenabea hɔ
na mesane memaa m ani so mehwɛe na hwɛ na nteaseɛnam nnan firi mmepɔ mmienu no ntam reba na mmepɔ no yɛ kɔbere mfrafraeɛ mmepɔ
teaseɛnam a ɛdi kan no apɔnkɔ kɔkɔɔ na ɛwɔ ho na teaseɛnam a ɛtɔ so mmienu no apɔnkɔbire na ɛwɔ ho
na teaseɛnam a ɛtɔ so mmiɛnsa no apɔnkɔfufuo na ɛwɔ ho na teaseɛnam a ɛtɔ so nnan no apɔnkɔ nworonnworan ahoɔdenfoɔ na ɛwɔ ho
na mebisaa ɔbɔfoɔ a ɔne me rekasa no sɛ ɛdeɛn ne yeinom me wura
na ɔbɔfoɔ no bua see me sɛ yeinom ne ɔsoro mframa nnan a ɛfiri adi firi deɛ wɔde wɔn ho gyinagyinaa asase nyinaa wura anim hɔ ba no
deɛ apɔnkɔbire wɔ ho no wɔfiri adi kɔ atifi fam asase so na afufuo no firi adi di wɔn akyi na nworonnworan no firi adi kɔ anafoɔ fam asase so
na ahoɔdenfoɔ no firii adie no na wɔrepɛ anante akyin asase so na ɔkaa sɛ monkɔ na monkɔkyini asase so na wɔkɔkyinii asase so
ɛnna ɔteaa mu frɛɛ me kasa kyerɛɛ me sɛ hwɛ wɔn a wɔrefiri adi akɔ atifi fam asase soɔ ama me honhom ho asane no wɔ atifi fam asase no so
na awurade asɛm baa me nkyɛn sɛ
gye sika ne dwetɛ firi atukɔfoɔ a wɔfiri babel baeɛ heldai tobia ne yedaia nkyɛn na ɛda no ara kɔ kɔhyɛne sefania ba yosia fie
na fa yɛ abotire fa bɔ yehosadak ba ɔsɔfopanin yosua ti
na ka kyerɛ no sɛ sɛ asafo awurade seɛ nie hwɛ ɔbarima bi a ban ne ne din na ɔbɛfefɛ n ananmu na ɔbɛsi awurade asɔredan no
ɔno ara na ɔbɛsi awurade asɔredan na ɔno ara na ɔbɛsoa animuonyam na watena n adwa so adi hene na wadi sɔfoɔ n adwa so na asomdwoeɛ agyinatuo bɛtena wɔn baanu no ntam
na abotire no nyɛ nkaeɛ adeɛ mma helem ne tobia ne yedaia ne sefania ba hen awurade asɔredan no mu
na akyirikyirifoɔ bɛba abɛsi awurade dan no bi na moahunu sɛ asafo awurade na ɔsomaa me mo nkyɛn na sɛ motie awurade mo nyankopɔn a yei bɛnya aba mu
na ɔhene dario afe a ɛtɔ so nnan mu no awurade asɛm baa sakaria nkyɛn bosome a ɛtɔ so nkron a ɛne kislew no da a ɛtɔ so nnan
na betelfoɔ somaa sareser ne regem melek ne ne nnipa baa sɛ wɔmmɛkoto nsrɛ awurade anim
na wɔmmisa asafo awurade fie asɔfoɔ ne adiyifoɔ no sɛ mensu bosome a ɛtɔ so nnum no so na menkyere kɔm sɛdeɛ meyɛɛ no mfeɛ dodoɔ a ɛte sɛɛ yi anaa
ɛnna asafo awurade asɛm baa me nkyɛn sɛ
bisa asase no so nyinaa ne asɔfoɔ no sɛ mokyenee kɔm na modii abooboo bosome a ɛtɔ so nnum ne deɛ ɛtɔ so nson so mfeɛ aduɔson yi no akɔnkyene yi moyɛ maa me anaa
nanso sɛ modidi na monom nso a ɛnyɛ mo ara na modidie na monom anaa
ɛnyɛ nsɛm yi na awurade nam akane adiyifoɔ so maa wɔpaeeɛ berɛ a yerusalem da so wɔ hɔ a na wɔte mu na emu dwoɔ na ne nkuro atwa ho ahyia na wɔtete negeb ne mpaperɛ soɔ no anaa
na awurade asɛm baa sakaria nkyɛn sɛ
sɛ asafo awurade seɛ nie mommu nokwatɛn na onipa ne ne nua nni no adɔeɛ ne mmɔborɔhunu so
na monnhyɛ okunafoɔ ne awisiaa ɔhɔhoɔ ne ɔmanehunufoɔ so na obiara nnnwene ne nua ho bɔne n akomam
nanso wɔampene sɛ wɔtie na wɔwosoo wɔn mmati na wɔsoroo wɔn aso na wɔante
na wɔyɛɛ wɔn akoma sɛ ahwehwɛboɔ na wɔantie mmara ne nsɛm a asafo awurade nam ne honhom so maa akane adiyifoɔ no bɛkaeɛ no na ɛmaa abufuhyeɛ kɛseɛ firi asafo awurade nkyɛn baeɛ no
na sɛdeɛ me frɛeɛ na wɔantie no saa nso na wɔbɛfrɛ na merentie asafo awurade na ɔseɛ
na me de ahum bɛfa wɔn akɔ amanaman a wɔnni wɔn nyinaa mu na wɔn akyiri asase no adane afo na obi ara amfa so ankɔ ansane amma na wɔama asase fɛfɛ no adane afo
na asafo awurade asɛm baa me nkyɛn sɛ
sɛ asafo awurade seɛ nie metwe sion ho ninkunu kɛseɛ na anibereɛ kɛseɛ na mede metwe ne ho ninkunu
sɛ awurade seɛ nie meresane maba sion na matena yerusalem na wɔbɛfrɛ yerusalem sɛ nokorɛ kuro ne asafo awurade bepɔ no nso sɛ bepɔ kronkron
sɛ asafo awurade seɛ nie nkɔkoraa ne mmerewa bɛda so atenatena yerusalem mmɔntene so na nyinkyɛre nti wɔn mpoma bɛkurakura wɔn nsam
na mmarimaa ne mmaayewa bɛyɛ kuro no mmɔntene so amaama na wɔagoro emu mmɔntene so
sɛ asafo awurade seɛ nie sɛ ɛyɛ ɔman yi nkaeɛ ani so nwanwa nna yi mu a m ani so nso ɛbɛyɛ nwanwa asafo awurade asɛm nie
sɛ asafo awurade seɛ nie hwɛ me ara meregye me man nkwa afiri owia apueeɛ ne atɔeɛ asase so
na mede wɔn aba na wɔabɛtena yerusalem na wɔabɛyɛ me ɔman na me nso mayɛ wɔn onyankopɔn nokorɛ ne tenenee mu
sɛ asafo awurade seɛ nie monhyehyɛ mo nsa mu den mo a nna yi mu mote nsɛm yi adiyifoɔ a wɔwɔ hɔ no anomu da a wɔtoo asafo awurade dan no fapem sɛ wɔresi asɔredan no
na nna no nnya mmaeɛ no na onipa apaadeɛ nni hɔ na deɛ aboa nya nni hɔ na deɛ ɔfiri adie ne deɛ ɔba mu no ahohiahia nti asomdwoeɛ nni hɔ mma no na mehwanyan nnipa nyinaa ma onipa ne ne yɔnko di asie
na afei mente sɛ akane nna no memma ɔman yi nkaeɛ asafo awurade asɛm nie
na deɛ wɔdua no asomdwoeɛ mu obobe bɛso n aba na asase ama ne nnɔbaeɛ na ɔsoro bɛtɔ ne bosuo na mɛma ɔman yi nkaeɛ afa yeinom nyinaa adi
na sɛdeɛ modanee nnome amanaman mu no yuda fie ne israel fie saa ara na mɛgye mo nkwa na moayɛ nhyira monnsuro na monhyehyɛ mo nsa mu den
na sɛ asafo awurade seɛ nie sɛdeɛ mo agyanom huruu me boɔ na medwenee sɛ mɛyɛ mo bɔne na masesa m adwene no
saa ara na mansane madwene nna yi mu sɛ mɛyɛ yerusalem ne yuda fie yie monnsuro
yeinom ne adeɛ a monyɛ monkeka nokwasɛm nkyerɛ mo ho nokorɛ ne asomdwoeɛ na momfa mmu atɛn mo nkuro apono mu
na mo mu biara nnnwene ne yɔnko ho bɔne n akoma mu na mommpɛ atorɔ ntanka na yeinom nyinaa ne deɛ ɛyɛ me tan awurade asɛm nie
na asafo awurade asɛm baa me nkyɛn sɛ
sɛ asafo awurade seɛ nie bosome a ɛtɔ so nnan nnum nson ne du mu akɔnkyene bɛyɛ yuda fie ahosɛpɛ anigyeɛ ne afahyɛ pa na nokorɛ ne asomdwoeɛ nko na mompɛ
sɛ asafo awurade seɛ nie ɛbɛba bio sɛ aman no nkuro pii mufoɔ bɛba
na kuro baako mufoɔ akɔ kuro baako mu akɔka sɛ momma yɛnkɔ nkɔkoto nsrɛ awurade na yɛnhwehwɛ asafo awurade akyiri kwan me nso mɛkɔ
na aman pii ne amanaman a wɔyɛ den bɛba abɛhwehwɛ asafo awurade akyiri kwan yerusalem na wɔakoto asrɛ awurade anim
sɛ asafo awurade seɛ nie nna no mu na mmarima du a wɔfiri amanaman kasa nyinaa mu bɛsosɔ yudani baako atadeɛ mmuano mu aka sɛ yɛne mo bɛkɔ na yɛate sɛ onyankopɔn ne mo na ɛteɛ
yei ne awurade asɛm awurade atemmusɛm bɛtena hadrak asase so ne damasko mu na sɛdeɛ israel mmusuakuo yɛ awurade dea no saa ara na aram nkuropɔn nso yɛ ne dea
na saa ara nso na ɔbɛyɛ hamat a ɔtoa soɔ no tiro ne sidon sɛ wosusu sɛ wɔnim nyansa mpo a
na tiro too aban a ɛyɛ den na ɔtiaa dwetɛ sɛ mfuturo ne sika kɔkɔɔ sɛ mmorɔno so dɔteɛ
hwɛ awurade bɛma wɔahwere n ahodeɛ na wabɔ ne tumi agu ɛpo mu na ɔno ara deɛ ogya bɛhye no
askelon bɛhunu na wasuro na gasa nso ho apopo biribiri sɛ na ekron nso wɔahyɛ n anidasoɔ aniwuo na ɔhene bɛyera afiri gasa na askelon nso wɔrentena mu bio
na amamfrafoɔ bɛtena asdod na mɛtwa filistifoɔ ahantan so
na mɛyi mogya nam afiri n anomu ne n atantanneɛ afiri ne se mu na ɔno nso wɔbɛgya no ama yɛn nyankopɔn na wayɛ sɛ yuda abusua bi na ekron ayɛ sɛ yebusini
na mɛkyere me fie ho nsraban ɛdɔm ho deɛ ɔtwam korɔ na ɔsane ba ho na ɔhafoɔ biara antwam amfa wɔn mu bio na afei me ara ankasa mɛhwɛ me man so
di ahurisie pii sion babaa huro yerusalem babaa hwɛ wo hene reba wo nkyɛn ɔtene na ɔwɔ nkwagyeɛ ɔdwo na ɔte afunumu so afunumuburuwa a ɔyɛ afunumubereɛ ba so
na mɛtwitwa nteaseɛnam afiri efraim ne apɔnkɔ nso afiri yerusalem na wɔatwa akodie tadua nso na ɔbɛka ɔmannwoeɛsɛm akyerɛ amanaman na n ahennie bɛfiri ɛpo so akɔ ɛpo so na afiri asuo ano akɔsi asase awieeɛ
wo nso w apam mogya no nti mɛyi wo nneduafoɔ afiri amena a nsuo nni mu mu
monsane mmra aban a ɛyɛ den no mu mo nneduafoɔ a mowɔ anidasoɔ ɛnnɛ yi mpo mereka makyerɛ wo sɛ mmɔho na mede mahyɛ w ananmu
na makom yuda sɛ tadua mafa mede efraim mahyɛ mu na makanyan wo mmabanin sion mahyɛ wo mmabanin hela na mede wo mayɛ sɛ dɔmmarima afena
na awurade bɛyi ne ho adi wɔ wɔn so na n agyan afiri adi sɛ ɔsraman na awurade nyankopɔn bɛhyɛne totorobɛnto na wanante ahum a ɛtutu anafoɔ fam mu
asafo awurade bɛwa wɔn ani na wɔadidi na wɔatiatia ntɔmmoɔ mu aboɔ so na wɔanom na nsa nti wɔayɛ hoo na wɔayeyɛ amaama sɛ koraa sɛ afɔrebukyia ntweaso
na awurade wɔn nyankopɔn bɛgye wɔn nkwa ɛda no sɛ ne man nnwankuo ɛfiri sɛ wɔbɛyɛ abotire aboɔ a ɛhyerɛnhyerɛn n asase no soɔ
na ne yie ne sɛn na n ahoɔfɛ ne sɛn aduane bɛma mmeranteɛ ayɛ tokotokoo na nsamono nso ama mmabaa ayɛ saa ara
mommisa awurade hɔ osuo bereamporɔberɛ mu awurade ma asraman paepae na ɔbɛma osuo atɔ pii ama wɔn na wɔn nyinaa anyinya mfuo mu nnuane
na abusua honi no kaa ahuhusɛm na nkɔmhyɛfoɔ no hunuu atorosɛm na wɔyii daeɛ hunu wɔde adehuhuo kyekyeree onipa werɛ ɛno nti ɔman no tu kɔɔ sɛ nnwan wɔrebrɛ ɛfiri sɛ ɔhwɛfoɔ biara nni hɔ
nnwanhwɛfoɔ no na me bo afu wɔn na saa mpapo no na mɛba abɛtwe wɔn aso na asafo awurade rebɛhwɛ ne nnwankuo yuda fie na ɔde wɔn bɛyɛ sɛ n animuonyam pɔnkɔ ɔsa mu
ɔno mu na ntweaso tiboɔ ne mpɛɛwa ne akodie tadua bɛfiri aba ɔno mu na ahafoɔ nyinaa bɛbom afiri aba
na wɔbɛyɛ sɛ nnɔmmarima a wɔtiatia mmorɔno so dɔteɛ soɔ ɔko mu na wɔbɛdi ako ɛfiri sɛ awurade ne wɔn na ɛwɔ hɔ na apɔnkɔsotefoɔ anim bɛgu ase
na mɛhyɛ yuda fie aboɔduro na magye yosef fie nkwa na mama wɔatena ase na me yam ahyehye me ama wɔn na wɔbɛyɛ sɛdeɛ mensumm wɔn nguiɛ na mene awurade wɔn nyankopɔn na mɛgye wɔn so
na efraim bɛyɛ sɛ dɔmmarima na nsa nti wɔn akoma bɛtɔ wɔn yam na wɔn mma nso bɛhunu na wɔn ani agye na wɔn akoma adi awurade mu ahurisie
mɛbɔ hwerɛma mafrɛ wɔn na maboa wɔn ano na magye wɔn na wɔbɛdɔ sɛdeɛ wɔdɔreeɛ no
na mɛdua wɔn aman no mu na wɔbɛkae me akyirikyiri nsase so na wɔne wɔn mma bɛnya nkwa na wɔasane aba
na mɛma wɔasane afiri misraim asase so aba na mɛboa wɔn ano afiri asiria na mede wɔn aba gilead ne lebanon asase so na wɔrennya kwan mpo mma wɔn
na ɔbɛfa ahohiahia po no mu na wabobɔ ɛpo mu asorɔkyeɛ na asuo nil mu mmonhwa nyinaa awewe na asiria ahantan no bɛbrɛ ase na misraim poma bɛfiri akɔ
na mɛhyɛ wɔn den awurade mu na ne din mu na wɔbɛnanteɛ awurade asɛm nie
lebanon hinihini w apono na ogya nhye wo ntweneduro no
pepeaa twa adwo na tweneduro ahwe fam ɛfiri sɛ akunini asɛe basan adum montwa adwo na kwaeɛ a ɛkorɔn abrɛ ase
nnwanhwɛfoɔ adwotwa gyegye na wɔn animuonyam asɛe agyataburuwa mmobomu gyegye na yordan ahohyehyɛdeɛ asɛe
sei na awurade me nyankopɔn kaeɛ yɛne okum nnwankuo
a wɔn a wɔtɔɔ wɔn no kunkumm wɔn na wɔnni so na wɔn a wɔtɔn wɔn no ka sɛ nhyira nka awurade na manya adeɛ na wɔn ahwɛfoɔ nso nnodo wɔn ho
na merennodo asase no sofoɔ ho bio awurade asɛm nie na hwɛ merema nnipa atotɔ wɔn yɔnkonom nsam ne wɔn ahemfo nsam na wɔabobɔ asase no na merenyi obiara mfiri wɔn nsam
na meyɛnee okum nnwankuo no nnwan a wɔyɛ mmɔborɔ no wɔ mu saa ara na mefaa mpoma mmienu mefrɛɛ baako sɛ adom na mefrɛɛ baako sɛ nkyekyerebomu na meyɛnee nnwankuo no
na metwaa nnwanhwɛfoɔ no mu baasa twenee wɔ bosome baako mu na wɔn ho yɛɛ me kra ahomete na me ho nso yɛɛ wɔn kra nwunu
ɛnna mekaa sɛ merenyɛne mo bio deɛ ɔwuo no nwu na deɛ wɔtwa no twene no wɔntwa no ntwene na wɔn a wɔaka no ɔbaako nni ne yɔnko nam
na mefaa me poma adom no mebuu mu sɛ meretue m apam a me ne aman nyinaa pameeɛ no
na wɔtuee no da no ara na ekuo no mu nnwan a wɔyɛ mmɔborɔ a wɔhwɛɛ me no hunuu sɛ awurade asɛm ne no
na meka mekyerɛɛ wɔn sɛ sɛ ɛyɛ mo ani so a momfa m akatua mmra na sɛ ɛnte saa a monnyae na wɔkarii m akatua dwetɛ nnwetɛbena aduasa
na awurade ka kyerɛɛ me sɛ to twene sikakorabea hɔ ɛboɔ a ɛyɛ nyam a wɔde abɔ me no ne no na mefaa dwetɛ nnwetɛbena aduasa no meto twenee awurade fie sikakorabea hɔ
na mebuu me dua baako nkyekyerebomu no mu sɛ wɔnsɛe yuda ne israel ntam onuayɛ no
na awurade ka kyerɛɛ me sɛ sane fa odwanhwɛfoɔ kwasea adeɛ fa
na hwɛ merema odwanhwɛfoɔ bi so asase no so a deɛ ɛreseɛ no ɛrenhwɛ deɛ apansam no ɔrenhwehwɛ na deɛ abubuo no ɔrensa no yadeɛ deɛ ɛwɔ ahoɔden no nso ɔrennyegye no na deɛ adɔ sradeɛ no nam na ɔbɛdie na wapaepae wɔn ntɔte mu
odwanhwɛfoɔ hunu a ɔgya nnwankuo no nnue afena bɛba ne basa ne n ani nifa so ne basa bɛwu na n ani nifa afira
awurade atemmusɛm a ɛfa israel ho awurade a ɔtrɛ ɔsoro mu na ɔto asase fapem na ɔnwono onipa honhom wɔ ne mu no asɛm nie
hwɛ mede yerusalem bɛyɛ ntintantɔ kuruwa ama aman a wɔatwa ho ahyia nyinaa na sɛ wɔka yerusalem hyɛ mu a ɛbɛba yuda so nso
na da no mede yerusalem bɛyɛ tɔkwaboba ama aman nyinaa wɔn a wɔbɛma soɔ nyinaa bɛpirapira na wɔbɛboa asase so amanaman nyinaa ano atia no
ɛda no awurade asɛm nie mede ahodwirie bɛbobɔ apɔnkɔ nyinaa na mede adammɔ mabɔ wɔn sotefoɔ na mɛbue m ani yuda fie so na aman no apɔnkɔ nyinaa mede anifira bɛbobɔ wɔn
na yuda abusua bɛka no wɔn akoma mu sɛ yerusalemfoɔ yɛ me ahoɔden wɔ asafo awurade wɔn nyankopɔn mu
ɛda no mede yuda mmusua no bɛyɛ sɛ nnyina mu ogya ayowa ne afiafi mu tɛnee na ahye aman a atwa ho ahyia nyinaa benkum ne nifa so na yerusalem bɛtena n ananmu yerusalem ara
na awurade bɛgye yuda ntomadan kane na dawid fie animuonyam ne yerusalemfoɔ animuonyam amma wɔn ho so antia yuda
ɛda no awurade bɛwowa yerusalemfoɔ na wɔn mu deɛ ɔyɛ mmerɛ no ɛda no ɔbɛyɛ sɛ dawid na dawid fie bɛyɛ sɛ onyankopɔn te sɛ awurade bɔfoɔ a ɔdi wɔn anim
na ɛda no mɛhwehwɛ amanaman a wɔbaa yerusalem soɔ no nyinaa masɛe wɔn
na mɛhwie adom ne nkotosrɛ honhom agu dawid fie ne yerusalemfoɔ so na wɔahwɛ deɛ wɔahwire me mu no na wɔatue ne so su sɛ ɔbakorɔ so su na wɔatwa ne so agyaadwo a ɛyɛ ya ara sɛ abakan so deɛ
ɛda no agyaadwotwirɛ bɛso yerusalem sɛ hadad rimon agyaadwotware no megido bonhwa mu
na asase no bɛtwa agyaadwo abusua abusua dawid fie abusua nko ne wɔn yerenom nko natan fie abusua nko ne wɔn yerenom nko
lewifoɔ abusua nko ne wɔn yerenom nko simei fie abusua nko ne wɔn yerenom nko
mmusua a aka no nyinaa mmusua mmusua nkorɛnkorɛ ne wɔn yerenom nkorɛnkorɛ
ɛda no wɔbɛbue nsuo aniwa ano ama dawid fie ne yerusalemfoɔ de adwira wɔn ho bɔne ne ahokum ho
na ɛda no asafo awurade asɛm nie mɛtwitwa abosonhuhuo din afiri asase no so na wɔrenkae bio nanso mɛma adiyifoɔ no ne afi honhom no afiri asase no so akɔ
na sɛ obi bɛda so ahyɛ nkɔm a n agya ne ne na a wɔwoo no no bɛka akyerɛ no sɛ worennya nkwa ɛfiri sɛ woaka awurade din mu atorosɛm na ne nkɔmhyɛ no nti na n agya ne ne na a wɔwoo no no bɛhwire ne mu
na ɛda no adiyifoɔ no ani bɛwuwu wɔn adehunu ho wɔn nkɔmhyɛ no mu wɔremfira enwi ngusoɔ mfa nsisi bio
na wɔn mu biara bɛka sɛ menyɛ odiyifoɔ meyɛ onipa a ɔdɔ na mayɛ kua firi me mmɔfraase
na obi bisa no sɛ akuro bɛn na ɛwɔ wo nsa mu yi ɔbɛka sɛ pira a wɔpiraa me m adɔfo fie no ne no
afena sɔre tia me dwanhwɛfoɔ ne ɔbarima a ɔyɛ me ho nipa no asafo awurade asɛm nie bɔ odwanhwɛfoɔ no na nnwan no nhwete na mɛdane me nsa aba nkumaa no so
na wɔbɛtwitwa asase no nyinaa so nkyɛmu mmienu ma no adwerɛ nkyɛmu a ɛtɔ so mmiɛnsa no wɔbɛgya no wɔ so awurade asɛm nie
na mede nkyɛmu a ɛtɔ so mmiɛnsa no bɛfa ogya mu na manane wɔn sɛdeɛ wɔnane dwetɛ na mayiyi wɔn mu sɛdeɛ wɔyiyi sika mu wɔbɛbɔ me din na me nso mɛbua wɔn mɛka sɛ me man ne wɔn na wɔn nso aka sɛ awurade yɛn nyankopɔn
hwɛ ɛda bi reba ama awurade akyɛ w asadeɛ wɔ wo mu
na mɛboa amanaman nyinaa ano aba yerusalem ne no abɛko na wɔafa kuro no na wɔafom afie no afa na wɔagu mmaa no ho fi na kuro no fa afiri akɔ atukorɔ mu na ɔman no nkaeɛ deɛ wɔrentwitwa wɔn mfiri kuro no mu
na awurade bɛfiri adi ne amanaman no abɛko sɛ ne ko da no
na ɛda no ne nan bɛsisi ngo bepɔ a ɛda yerusalem ntentensoɔ apueeɛ fam no so na ngo bepɔ mfimfini bɛpae mmienu afiri apueeɛ fam akɔsi atɔeɛ fam na ayɛ bonhwa kɛseɛ pa ara na bepɔ no fa bɛtwe akɔ atifi fam na ɔfa akɔ anafoɔ fam
na mobɛdwanedwane akɔ me mmepɔ bonhwa mu na mmepɔ bonhwa no bɛduru asal tɔnn na mobɛdwane sɛdeɛ modwanee asasewosoɔ no anim yudahene usia berɛ soɔ no na awurade me nyankopɔn bɛba na akronkronfoɔ nyinaa bɛka ne ho
na ɛda no awɔ anaa nsukyeneeɛ remma
na ɛbɛyɛ da koro a adesaeɛ nni mu awurade na ɔnim awia nni mu na anadwo nni mu na anwummerɛ mpo na hann wɔ hɔ
na ɛda no nkwa nsuo bɛtue afiri yerusalem emu fa bɛkɔ apueeɛ fam po no mu na ɔfa akɔ atɔeɛ fam po no mu ahuhuberɛ ne awɔberɛ mu na ɛbɛba
na awurade bɛdi asase no nyinaa so hene ɛda no awurade bɛyɛ bafua na ne din ayɛ bafua
asase no nyinaa bɛdane ayɛ sɛ araba mpaperɛ so afiri geba akɔsi rimon a ɛwɔ yerusalem anafoɔ fam no na ɛbɛkorɔn na atena n ananmu de afiri benyamin ponkɛseɛ ano de akɔsi kane ponkɛseɛ no siberɛ de akɔsi ntweaso ponkɛseɛ no ano na afiri hananel abantenten no ho de akɔsi ɔhene nsa kyi amena no ho
na wɔbɛtena mu a abusudeɛ biara nni hɔ bio na mmom yerusalem bɛtena dwoodwoo
na ɔhaw a awurade de bɛha amanaman a wɔatu yerusalem so sa no nyinaa no nie wɔda so gyinagyina wɔn anan soɔ no wɔn honam bɛporɔ na wɔn ani aporɔ wɔn anikankyi mu na wɔn tɛkyerɛma aporɔ wɔn anomu
na ɛda no awurade hooyɛ bebree bɛba wɔn mu na wɔn nyinaa asosɔ wɔn nsam na ɔbaako ama ne nsa so atia ne yɔnko nsa
na yuda nso bɛko atia yerusalem na wɔbɛboa amanaman a wɔatwa ho ahyia nyinaa adeɛ dodoɔ ano sika ne dwetɛ ne ntoma bebree pa
na apɔnkɔ ne mfunumupɔnkɔ yoma mfunumu ne mmoa a wɔwɔ nsraban no mu no nyinaa haw bɛyɛ sɛ ɔhaw no ara
na amanaman a wɔbaa yerusalem soɔ no nyinaa mu nkaeɛ no nyinaa bɛforo aba daa afe abɛsɔre ɔhene asafo awurade na wɔahwɛ asese fa no
na asase so mmusua nyinaa mu wɔn a wɔremforo mma yerusalem mmɛsɔre ɔhene asafo awurade no wɔn na osuo rentɔ wɔn soɔ
na sɛ misraim abusua amforo amma a ɛrentɔ wɔn so nso ɔhaw a awurade de bɛha amanaman a wɔmforo mma asese afahyɛ no na ɛbɛba wɔn soɔ
yei na ɛbɛyɛ misraim asotwe ne amanaman a wɔmforo mma asese afahyɛ no nyinaa asotwe
ɛda no wɔbɛtwerɛ apɔnkɔ nnawa so sɛ kronkron ma awurade na awurade fie nkukuo no bɛyɛ sɛ afɔrebukyia no anim nkoraa no
na yerusalem ne yuda nkukuo nyinaa bɛyɛ kronkron ama asafo awurade na wɔn a wɔbɔ afɔdeɛ nyinaa bɛba abɛfa emu bi akɔnoa mu nam na kanaanni biara rentena asafo awurade fie bio ɛda no
﻿ awurade atemmusɛm a ɔnam malaki so de brɛɛ israel nie
madɔ mo awurade na ɔseɛ na mobisa sɛ wode deɛn na adɔ yɛn esau nyɛ yakob nua awurade asɛm nie nanso medɔɔ yakob
na metanee esau na mayɛ ne mmepɔ no afo ne n agyapadeɛ nso ayɛ anwea pradada sɛ ɛserɛ so kraman adeɛ
sɛ edom ka sɛ wɔapɛkyɛ yɛn nanso yɛbɛsane akɔ akɔsisi agoago no a sɛ asafo awurade seɛ nie wɔn deɛ wɔbɛsisi na me nso mɛdwiri na wɔafrɛ wɔn sɛ abɔnefosɛm hyeɛ ne ɔman a awurade afa wɔn abufuo de rekɔsi daa
na mo ani bɛhunu na mo deɛ mobɛka sɛ awurade kɛseyɛ tra israel hyeɛ no so
ba di n agya ni na akoa di ne wura ni na sɛ agya ne me a m anidie wɔ he na sɛ owura ne me a me suro wɔ he asafo awurade na ɔreka akyerɛ mo asɔfoɔ a mobu me din animtia na mobisa sɛ ɛdeɛn mu na yɛbu wo din animtia
mode paanoo a ɛho akum brɛ me m afɔrebukyia so na moka sɛ ɛdeɛn na yɛde kum wo ho sɛ mosusu sɛ awurade pono no yɛ adeɛ a wɔtumi bu no animtia
na sɛ mode aboa anifirani bi ba bɛbɔ afɔdeɛ a ɛnyɛ bɔne anaa na sɛ mode apakye anaa ɔyarefoɔ bi ba a ɛnyɛ bɔne anaa fa kɔma w amrado na hwɛ sɛ n ani bɛsɔ wo anaasɛ ɔbɛhwɛ w anim anaa asafo awurade na ɔseɛ
wiɛ monkoto nsrɛ nyankopɔn na ɔmmɛdom yɛn ɛ na sɛ mo nsam na ɛno firiiɛ a ɛbɛyɛ dɛn na mo nti ɔbɛhwɛ obi anim asafo awurade na ɔseɛ
anka ɛyɛ sɛ mo mu bi kɔtoto apono mu nso na moansɔ m afɔrebukyia so gya kwa m ani nsɔ mo hwee asafo awurade na ɔseɛ na mo nsam ayɛyɛdeɛ nyɛ me fɛ
na ɛfiri owiapueeɛ de kɔsi n atɔeɛ no me din yɛ kɛseɛ amanaman mu na wɔhye aduhwam bɔ afɔdeɛ ma me din mmaa nyinaa na wɔde ayɛyɛdeɛ a ɛho teɛ ba na me din yɛ kɛseɛ amanaman mu asafo awurade na ɔseɛ
nanso mogu ho fi sɛ moka sɛ awurade pono no wɔakum ho ne ɛso adeɛ n aduane no nso yɛ adeɛ a wɔtumi bu no animtia
nso moka sɛ hwɛ ɔbrɛ bɛn nie na mopeepee asafo awurade na ɔseɛ na mode fomfa adeɛ ne aboa apakye ne ɔyarefoɔ ba na mode bɛyɛ ayɛyɛdeɛ mɛgye no mo nsam ama no ayɛ me fɛ anaa awurade na ɔseɛ
nnome nka deɛ ɔsisie ɔde onini a ɔwɔ ne nnwankuo mu hyɛ bɔ nanso ɔde deɛ watɔ ape bɔ awurade afɔdeɛ no ɛfiri sɛ ɔhenkɛseɛ ne me asafo awurade na ɔseɛ na me din ho yɛ hu amanaman mu
na afei deɛ wɔahyɛ yi wɔne mo asɔfoɔ
sɛ moantie na moamfa anhyɛ mo akoma mu sɛ mode animuonyam bɛma me din a asafo awurade na ɔseɛ ɛnneɛ mɛma nnome aba mo mu na madome mo nhyira no anokwa madome wɔn dada ɛfiri sɛ wɔnyɛ nnipa a wɔde m asɛm sie wɔn akoma mu
hwɛ mɛtwi mo asefoɔ anim na mabɔ sɛbeɛ mapete mo anim mo nnapɔnna sɛbeɛ no na wɔasesa mo aka ɛno ho akɔ
na mobɛhunu sɛ me na mesoma maa wɔde mmara yi brɛɛ mo sɛ ɛnyɛ me ne lewi apam asafo awurade na ɔseɛ
m apam no yɛɛ no nkwa ne asomdwoeɛ na mede memaa no sɛ ɔnsuro na ɔsuroo me na me din nti ne ho popoe
nokorɛ mmara daa n anomu na wɔanhunu n anomu kɔntɔnkyesɛm biara asomdwoeɛ ne tenenee mu na ɔne me nanteeɛ na ɔdanee nnipa pii firi amumuyɛ ho
na ɛsɛ sɛ ɔsɔfoɔ ano kora nimdeɛ na wɔnyɛ nhwɛsoɔ mma afoforɔ mmara no so die mu ɛfiri sɛ asafo awurade bɔfoɔ ne no
nanso moafiri ɔkwan no so amane moama nnipa bebree asunti mmara no moasɛe lewi apam no asafo awurade na ɔseɛ
enti me nso mɛma mo anim agu ase na moabrɛ ase ɔman no nyinaa anim sɛdeɛ monni m akwan soɔ na mohwɛ nnipa anim na mobu ntɛnkyea
ɛnyɛ agya korɔ na yɛn nyinaa yɛwɔ ɛnyɛ onyankopɔn korɔ na ɔbɔɔ yɛn ɛnam deɛn so nti na onua twa onua nkontompo sɛ yɛde bɛgu yɛn agyanom apam ho fi yi
yuda atwa nkontompo na wɔayɛ akyiwadeɛ israel ne yerusalem mu na yuda agu awurade kronkronbea a ɔdɔ no ho fi na wakɔware onyame nanani babaa
awurade bɛtwa ɔbarima a ɔyɛ yei sɛ ɔnim na ɔboapa yɛ no afiri yakob ntomadan mu na wapo n ayɛyɛdeɛ a ɔde brɛ asafo awurade no
na deɛ ɛtɔ so mmienu yi nso moyɛ mode nisuo ne esu ne ahomeguo kata awurade afɔrebukyia so ma ɔnnane mmɛhwɛ ayɛyɛdeɛ no nso ɔnnye mo nsam deɛ ɛsɔ n ani bio
na mobisa sɛ ɛnam deɛn so ɛfiri sɛ awurade ayɛ wo ne wo mmeranteberɛ mu yerɛ ntam danseni ɔno na woatwa no nkontompo nanso ɔno ne wo hokafoɔ ne w apam yerɛ no
ɛnyɛ baako na onyankopɔn yɛɛ mo wɔ ne honhom mu na ɛdeɛn ntira sɛ mobɛwo mma a nyamesuro wɔ wɔn mu enti monhwɛ mo ho yie mo honhom ho na ntwa wo mmeranteberɛ mu yerɛ nkontompo
na metane awareguo awurade israel nyankopɔn na ɔseɛ ne deɛ ɔde mmusuo kata n atadeɛ soɔ enti monhwɛ mo ho yie mo honhom ho na monntwa nkontompo
mode mo nsɛm hyɛ awurade brɛ nanso moka sɛ ɛdeɛn na yɛde hyɛ no brɛ sɛ mobisa sɛ obiara a ɔyɛ bɔne no ɔyɛ wɔ awurade anim na wɔn ho yɛ no anisɔ anaasɛ atemmuo nyankopɔn no wɔ he
hwɛ meresoma me bɔfoɔ na wasiesie ɔkwan adi m anim na mpofirim na awurade a mohwehwɛ no aane apam bɔfoɔ a mopɛ no no bɛba n asɔrefie hwɛ ɔreba asafo awurade na ɔseɛ
na ɔrebɛyi ne ho adie yi hwan na ɔbɛtumi agyina n anim ne ba da no na ɔte sɛ ɔnanefoɔ gya ne ntomasifoɔ dɔw
na ɔbɛtena ase anane dwetɛ ayiyi mu na ɔbɛyiyi lewi mma mu na wayiyi wɔn mu sɛ sika ne dwetɛ na wɔayɛ wɔn a wɔde ayɛyɛdeɛ brɛ awurade tenenee mu
ɛno ansa na yuda ne yerusalem ayɛyɛdeɛ bɛsɔ awurade ani sɛ tete nna ne kane mfeɛ no
na mɛbɛn mo mabɛbu atɛn na mɛyɛ ɔdanseni a ne ho yɛ herɛ matia ntafowayifoɔ ne awaresɛefoɔ ne wɔn a wɔkeka ntanhunu ne wɔn a wɔdi apaafoɔ apaadeɛ okunafoɔ ne awisiaa amim na wɔsisi ɔhɔhoɔ na wɔnsuro me no asafo awurade na ɔseɛ
na me awurade mensakyera enti mo yakob mma morenwie sa
ɛfiri mo agyanom berɛ so na mosane firii m ahyɛdeɛ ho na moanni soɔ monsane mmra me nkyɛn na mɛsane maba mo nkyɛn asafo awurade na ɔseɛ na mobisa sɛ ɛdeɛn mu na yɛnsane
onipa bɛfom onyankopɔn afa sɛdeɛ morefom me fa yi anaa nanso mobisa sɛ ɛdeɛn mu na yɛfom wo fa ntotosoɔ du du ne mmasoɔ afɔrebɔdeɛ mu
wɔde nnome adome mo ɛfiri sɛ me na morefom me afa ɔman mu no nyinaa
momfa ntotosoɔ du du no nyinaa mmra adekoradan mu na aduane ntena me fie na momfa yei nsɔ me nhwɛ ɛ asafo awurade na ɔseɛ sɛ meremmue ɔsoro mpomma memma mo na merenhwie nhyira memma mo mma no mmoro so anaa
na mɛsi odidifoɔ no kwan mama mo na wammɛsɛe asase aba amma mo na afuo mu bobe aba ammɔ mo asafo awurade na ɔseɛ
na amanaman nyinaa bɛbu mo ahotɔfoɔ na mobɛyɛ anika asase asafo awurade na ɔseɛ
mo nsɛm yɛ me so den awurade na ɔseɛ na mobisa sɛ ɛdeɛn na yɛka tia woɔ
mokaa sɛ nyankopɔn som yɛ ɔkwa na ɛyɛ mfasoɔ bɛn sɛ yɛhwɛɛ n ahwɛdeɛ na yɛnantee birisi mu wɔ asafo awurade anim
na afei yɛn deɛ yɛbu ahantanfoɔ ahotɔfoɔ wɔn a wɔdi abɔnefosɛm no wɔn ase atim nso wɔsɔ onyankopɔn hwɛ na wɔfiri mu fi nso
ɛnna wɔn a wɔsuro awurade no kasakasaa wɔn mu na awurade yɛɛ aso na ɔtee na wɔtwerɛɛ n anim nkaeɛ nwoma maa wɔn a wɔsuro awurade na wɔbu ne din no
na wɔbɛyɛ me deɛ asafo awurade na ɔseɛ ɛda a mɛyɛ yei no wɔbɛyɛ me ara m adeɛ na mɛdodo wɔn ho sɛdeɛ obi dodo ne ba a ɔsom no ho
ɛnna mobɛsane ahunu nsonoeɛ a ɛda ɔteneneeni ne ɔbɔnefoɔ ntam ne deɛ ɔsom onyankopɔn ne deɛ ɔnsom no no ntam
na hwɛ ɛda no reba a ɛbɛhye sɛ fononoo na ahantanfoɔ nyinaa ne obiara a ɔdi abɔnefosɛm bɛyɛ nkyɛnkyɛmma na ɛda a ɛreba no bɛhye wɔn asafo awurade na ɔseɛ na ɛrennya wɔn nhini anaa duban
na mo a mosuro me din no tenenee owia bɛpue ama mo a ayaresa wɔ ne ntaban aseɛ na mobɛfiri adi ahurihuri sɛ anantwiburuwa a wɔadidi adɔ
na mobɛtiatia abɔnefoɔ so na wɔbɛyɛ nso mo nan ase ɛda a mereyɛ no so asafo awurade na ɔseɛ
monkae m akoa mose mmara a mehyɛɛ no horeb israel nyinaa ho sɛ ahyɛdeɛ ne atemmudeɛ no
hwɛ meresoma odiyifoɔ elia mabrɛ mo ansa na awurade da kɛseɛ a ɛyɛ hu no aba
na ɔbɛdanedane agyanom akoma aba mma so ne mma akoma aba agyanom so na mamma ammɛfa mmusuo ammɔ asase no
﻿ yesu kristo a ofi ɔhene dawid ne abraham abusua mu no mpanyimfo din na edidi so yi
abraham ba ne isak isak ba ne yakob yakob nso mma ne yuda ne ne nuanom
yuda mma ne peres ne sera wɔn na ne tamar peres ba ne hesron ɛnna hesron nso ba ne ram
ram woo aminadab aminadab woo nahson nahson nso woo salmon
salmon ne ne yere rahab woo boas boas ne ne yere rut woo obed obed nso woo yisai
yisai ba ne ɔhene dawid dawid ba ne salomo dawid ne bar seba a na anka ɔyɛ uria yere no na wɔwoo salomo
salomo woo rehaboam rehaboam woo abia abia woo asa
asa woo yehosafat yehosafat woo yoram yoram nso woo usia
usia ba ne yotam yotam ba ne ahas ahas ba ne hisikia
hisikia ba ne manase manase ba ne amon amon nso ba ne yosia
yosia woo yekonia ne ne nuanom wɔwoo wɔn bere a na yudafo te nnomum mu wɔ babilon no
wofi babilon nnomum mu bae no nso mu awo ntoatoaso ni yekonia woo seatiel seatiel woo serubabel
serubabel woo abihud abihud woo eliakim eliakim nso woo asor
asor ba ne sadok sadok ba ne akim akim ba ne elihud
elihud ba ne eleasar eleasar ba ne matan matan nso ba ne yakob
yakob woo yosef a ɔwaree maria no saa maria yi na ɔwoo yesu kristo
awo ntoatoaso a efi abraham so de besi ɔhene dawid so yɛ dunan efi ɔhene dawid so de besi bere a wɔfaa ɔman no nnomum kɔɔ babilon no nso awo ntoatoaso yɛ dunan saa ara saa ara nso na efi bere a wotu fii babilon san baa wɔn man mu bio no de besi kristo awo so nso yɛ awo ntoatoaso dunan
afei yesu kristo awo ho nsɛm ni wɔde ne na maria maa yosef sɛ ɔnware no saa bere no na maria yɛ ɔbaabun ɛne sɛ na onnim ɔbarima nanso maria nam honhom kronkron so nyinsɛnee
ɛbaa saa no ne kunu yosef a odi ne ho ni no ampɛ sɛ obegu maria anim ase nti ɔyɛɛ n adwene sɛ obegyaa no aware kokoam
bere a asɛm no ayɛ yosef dadwene no awurade bɔfo beyii ne ho adi kyerɛɛ no dae mu ɔbɔfo no ka kyerɛɛ no se yosef dawid aseni nnyaa maria aware efisɛ ne nyinsɛn no fi honhom kronkron
ɔbɛwo ɔbabarima na woato ne din yesu ase ne agyenkwa efisɛ ɔno na obegye ne nkurɔfo nkwa afi wɔn bɔne mu
eyi nyinaa baa mu de hyɛɛ nea odiyifo no kae no ma se
ɔbaabun bi benyinsɛn na wawo ɔbabarima na wɔato ne din immanuel a ase ne sɛ onyankopɔn ne yɛn wɔ hɔ
bere a yosef nyanee no ɔyɛɛ sɛnea ɔbɔfo no hyɛɛ no sɛ ɔnyɛ no enti ɔkɔfaa ne yere maria baa ne nkyɛn
yosef ne maria anhyia da kosii sɛ maria woo ɔbabarima maa yosef too ne din yesu
bere a ɔhene herode di ade no na wɔwoo yesu wɔ betlehem a ɛwɔ yudea
saa bere no ara mu na anyansafo bi fi apuei baa yerusalem bebisae se ɛhe na yudafo hene a wɔawo no no wɔ yehuu ne nsoromma wɔ apuei nohɔ nti na yɛaba sɛ yɛrebɛsom no
ɔhene herode tee saa asɛm yi no ɛhaw n adwene yiye saa ara nso na ɛhaw yerusalemfo nyinaa adwene
ɔhene herode frɛɛ ɔman no mu asɔfo mpanyin ne kyerɛwsɛm no akyerɛkyerɛfo behyiae obisaa wɔn se adiyifo no kyerɛɛ faako a wɔbɛwo kristo no anaa
wobuaa no se betlehem a ɛwɔ yudea na eyi ne nea adiyifo no kae
o kurow betlehem wo a wonyɛ ketewaa yudaman mu wo mu na meyi nea obedi me man israel anim afi
ɔhene herode frɛɛ anyansafo no kokoam bisaa wɔn bere pɔtee a wohuu nsoromma no ɔtoaa so ka kyerɛɛ wɔn se
monkɔ betlehem nkɔhwehwɛ abofra no sɛ muhu no a mommɛka nkyerɛ me na me nso menkɔsom no bi
anyansafo no tiee ɔhene no asɛm no wiei no wɔkɔe wɔrekɔ no nsoromma a wohuu wɔ apuei no san yii ne ho adi bio kyerɛɛ wɔn edii wɔn anim kosii faako a wɔawo abofra no wɔ betlehem hɔ
bere a wohuu nsoromma no no wɔn ani gyee mmoroso
woduu ofi a abofra no ne ne na maria wɔ no wɔkotow som no wɔde wɔn akyɛde a ɛyɛ sikakɔkɔɔ aduhuam ne kurobow yɛɛ no ayɛ
onyankopɔn soo wɔn dae bɔɔ wɔn kɔkɔ sɛ wɔnnsan nnkɔ herode nkyɛn bio wɔ yerusalem enti wɔfaa ɔkwan foforo so kɔɔ wɔn kurom
anyansafo no kɔe akyi no awurade bɔfo soo yosef dae se sɔre fa abofra no ne ne na na monkɔ misraim nkɔtena hɔ nkosi sɛ mɛkyerɛ mo bere a mobɛsan aba efisɛ ɔhene herode rehwehwɛ abofra no akum no
anadwo no ara yosef faa abofra no ne maria siim kɔɔ misraim
na wɔtenaa hɔ kosii sɛ ɔhene herode wui eyi na ɛmaa nea odiyifo no kae se mafrɛ me ba afi misraim no baa mu
herode hui sɛ anyansafo no adaadaa no no ne bo fuwii mmoroso ɔsomaa n asraafo sɛ wɔnkɔ betlehem ne nkurow a atwa ho ahyia no nyinaa mu nkokunkum mmarimaa a wonnii mfe abien kosi wɔn a wɔadi mfe abien so sɛnea anyansafo no bere a wɔkae se wɔwoo abofra no wɔ mu no kyerɛ no
herode atirimmɔdensɛm yi maa nea odiyifo yeremia kae se
wɔte nne bi wɔ rama ɛyɛ osu ne agyaadwo rahel resu ne mma ɔmpɛ awerɛkyekye bi efisɛ wɔnte ase bio no baa mu
herode wu akyi no awurade bɔfo yii ne ho adi kyerɛɛ yosef wɔ dae mu wɔ misraim ka kyerɛɛ no se
sɔre na fa abofra no ne ne na kɔ israel asase so efisɛ wɔn a wɔpɛe sɛ wokum abofra no no awuwu
yosef faa abofra no ne ne na san kɔɔ israel asase so bio
yosef tee sɛ arkelao a ɔyɛ herode ba na odi hene wɔ yudea saa bere no mu no osuroe sɛ ɔbɛkɔ hɔ awurade san soo no dae foforo bio se ɔnnkɔ yudea na mmom ɔnkɔ galilea
enti wɔkɔtenaa kurow nasaret mu eyi nso maa nea odiyifo no kae se wɔbɔfrɛ no nasaretni no baa mu
bere a yesu ne n awofo wɔ nasaret no yohane osuboni bɛkaa asɛm wɔ yudea sare so se
monsakra mo su momfa mo ho mma onyankopɔn na ɔsoro ahenni no abɛn
yohane ne nea odiyifo yesaia kaa ne ho asɛm se obi nne reteɛm se mommɔ kwan mma awurade momma n atempɔn nteɛ
saa bere no na yohane fura yoma ho nhwi ntama bɔ aboa nhoma abɔso na n aduan yɛ mmoadabi ne ɛwo
yerusalemfo ne yudeafo ne nnipa a wɔte asubɔnten yordan ho no nyinaa kɔɔ ne nkyɛn wɔ sare no so hɔ kotiee asɛm no bi
wɔkaa wɔn bɔne ma ɔbɔɔ wɔn asu wɔ asubɔnten yordan mu
yohane hui sɛ farisifo ne sadukifo pii reba ne nkyɛn ma wɔabɔ wɔn asu no ɔka kyerɛɛ wɔn se awɔ mma hena na ɔka kyerɛɛ mo se munguan mfi onyankopɔn abufuw a ɛreba no ano
ansa na wɔbɛbɔ mo asu no ɛsɛ sɛ mosakra mo su na mubu ɔbra pa
munsusuw sɛ moyɛ abraham asefo nti mubetumi aguan afi asotwe a ɛbɛba mo so no ho merema mo ate ase sɛ onyankopɔn betumi ama abo a ɛwɔ ha yi adan abraham asefo
onyankopɔn de n abonnua ato dua biara a ɛnsow aba pa ntini ho sɛ ɔde betwa na ɔde agu gya mu ahyew no
me de mede nsu na ɛrebɔ wɔn a wɔasakra wɔn su no asu nanso nea odi m akyi reba no de ɔso sen me a ne mpaboa mpo mensɛ sɛ mikita ɔno de sɛ ɔba a ɔde honhom kronkron ne ogya na ɛbɛbɔ mo asu
obehuhuw aburow no so ayiyi mu aba pa no afi ntɛtɛ no mu na ɔde aba pa no akosie na ɔde ogya a ennum da ahyew ntɛtɛ no pasaa
yesu tee yohane osuboni nka no ofi galilea baa asubɔnten yordan ho sɛ yohane mmɔ no asu
yohane hui sɛ ɔmfata sɛ ɔbɔ yesu asu eyi nti ɔkae se wo na ɛsɛ sɛ wobɔ me asu na ɛnyɛ me
ɛnna yesu nso ka kyerɛɛ no se etwa ara na etwa sɛ wobɔ me asu sɛnea ɛbɛyɛ a nea onyankopɔn ahyɛ ato hɔ no bɛba mu yesu asɛm a ɔkae no nti yohane bɔɔ no asu
yohane asubɔ no akyi a ofi nsu no mu baa koko so pɛ ɔsoro bue maa no ohuu onyankopɔn honhom sɛ ɛresian ba no so sɛ aborɔnoma
ɛhɔ ara nne bi fi soro kae se oyi ne me dɔ ba a ɔsɔ m ani
eyi akyi no honhom kronkron faa yesu kɔɔ sare so sɛ ɔbonsam nkɔsɔ no nhwɛ
saa bere no yesu dii mmuada adaduanan awia ne anadwo eyi maa ɔkɔm dee no
ɔbonsam baa yesu nkyɛn bɛka kyerɛɛ no se sɛ wone onyankopɔn ba no a ka na saa abo yi nnan aduan
yesu buaa no se wɔakyerɛw sɛ ɛnyɛ aduan nko ara na ɛho hia onipa wɔ n asetena mu na mmom nea ehia titiriw ne sɛ obedi onyankopɔn asɛm so
afei ɔbonsam de yesu kɔɔ yerusalem de no kogyinaa asɔredan a ɛwɔ hɔ no atifi pɛɛ
na ɔka kyerɛɛ no se sɛ wone onyankopɔn ba no ampa ara a huruw fi nea wugyinae hɔ si fam efisɛ wɔakyerɛw sɛ onyankopɔn bɛsoma n abɔfo abɛsɔw wo na woammɛhwe abotan so
yesu buae bio se wɔakyerɛw bio sɛ nsɔ awurade wo nyankopɔn nhwɛ
eyi akyi no ɔbonsam de yesu kɔɔ bepɔw tenten bi mpampam ɔde n ani kari kyerɛɛ no wiase ahenni ahorow ne emu anuonyam nyinaa
afei ɔka kyerɛ yesu se sɛ wobɛkotow asom me a mede nea wuhu yi nyinaa bɛma wo
ɛhɔ ara na yesu buae se fi me so satan wɔakyerɛw sɛ kotow som awurade wo nyankopɔn na ɔno nko ara na som no
yesu ano sii no ɔbonsam gyaw no hɔ kɔe ɛno akyi abɔfo baa yesu nkyɛn bɛsom no
yesu tee sɛ wɔakyere yohane no ɔkɔɔ galilea
oduu galilea no wantena nasaret na mmom otwaam wɔ nasaret hɔ kɔtenaa kapernaum a ɛwɔ galilea mpoano no sebulon ne naftali ahye so
eyi maa nea odiyifo elia kae se
sebulon asase ne naftali asase ɔkwan a ɛkɔ po mu yordan agya amanaman galilea
nnipa a wɔtenaa sum mu no hann kɛse bi apue ama wɔn wɔtenaa owu asase so maa hann no pue maa wɔn wɔ hɔ no baa mu
efi saa bere no yesu fii n asɛnka ase se monsakra mo su momfa mo ho mma onyankopɔn na ɔsoro ahenni no abɛn
da bi a yesu nam galilea mpoano no ohuu anuanom baanu bi a wɔn nyinaa yɛ apofofo sɛ wɔregu asau wɔ po no mu saa anuanom yi mu baako din de simon a ne din foforo nso de petro ɔbaako no nso din de andrea
yesu ka kyerɛɛ wɔn se mummedi m akyi na mɛkyerɛ mo ɔkwan a wɔfa so yi nnipa kra
ɛhɔ ara wogyaw wɔn asau no guu hɔ bedii n akyi ne no kɔe
ɔkɔɔ n anim kakra no ohuu sebedeo mma baanu a wɔfrɛ ɔbaako yohane ɛnna ɔbaako nso din de yakobo sɛ wɔne wɔn agya te ɔkorow mu retuatua wɔn asau mu yesu frɛɛ wɔn nso sɛ wommedi n akyi
ntɛm ara wogyaw wɔn agya ne ɔkorow no hɔ bedii n akyi
yesu kyinkyinii galileaman mu nyinaa kaa ahenni no ho asɛmpa wɔ yudafo hyiadan mu ɔsaa nyarewa ahorow a wɔde baa n anim nyinaa nso
yesu anwonwade a ɔyɛe yi trɛw koduu siriaman mu nyinaa eyi ma wɔde wɔn a ahonhommɔne wɔ wɔn so wɔn a wotwa wɔn a wɔyare mmubui ne wɔn a nyarewa ahorow haw wɔn no nyinaa fi siriaman mu brɛɛ no ma ɔsaa wɔn nyinaa yare
anwonwade a yesu yɛe yi maa nnipakuw a wofi galilea ne nkurow du dekapoli no mu ne yerusalem ne yordan agya tu dii n akyi
yesu huu nnipakuw no saa no ɔkɔɔ bepɔw bi so ɔtenaa ase no n asuafo no kɔɔ ne nkyɛn
ofitii ase kyerɛkyerɛɛ wɔn se
nhyira ne wɔn a wonim sɛ wɔyɛ ahiafo wɔ honhom mu na wɔn na ɔsoro ahenni yɛ wɔn dea
nhyira ne wɔn a wɔn werɛ ahow na wɔn na onyankopɔn bɛkyekye wɔn werɛ
nhyira ne ahobrɛasefo na wɔn na onyankopɔn bɛma wɔadi asase so
nhyira ne wɔn a wɔn pɛ ne sɛ wɔbɛyɛ onyankopɔn apɛde na wɔn na onyankopɔn bɛma wɔn nea ehia wɔn
nhyira ne wɔn a wohu mmɔbɔ na wɔn na onyankopɔn behu wɔn mmɔbɔ
nhyira ne wɔn a wɔn koma mu tew na wɔn na wɔbehu onyankopɔn
nhyira ne apatafo na wɔn na onyankopɔn bɛfrɛ wɔn ne mma
nhyira ne wɔn a esiane sɛ wɔyɛ onyankopɔn apɛde nti wɔtaa wɔn na wɔn na ɔsoro ahenni no yɛ wɔn dea
nhyira ne mo a me din mu nti wɔyaw mo taa mo twa atoro ka asɛmmɔne to mo so
momma mo ani nnye na monsɛpɛw mo ho efisɛ mowɔ akatua a ɛso wɔ ɔsoro munhu sɛ saa ara na wɔtaa adiyifo a wɔdii mo kan no
mone asase yi so nkyene sɛ nkyene dɛ yera a ɔkwan bɛn so na wɔbɛfa ama ayɛ nkyene bio enye mma hwee bio gye sɛ wohwie gu na nnipa tiatia so
mone wiase kanea kurow a ɛda bepɔw so no ntumi nhintaw
wɔnsɔ kanea mfa nsie na mmom wɔde si petee mu na ahyerɛn ama wɔn a wɔwɔ ofi no mu no nyinaa
saa ara na momma mo nneyɛe pa nna adi mma nnipa nhu na wɔnam so ahyɛ mo agya a ɔwɔ soro no anuonyam
munnsusuw sɛ maba sɛ merebɛsɛe mose mmara no ne adiyifo no nkyerɛkyerɛ no na mmom maba sɛ merebɛhyɛ no ma sɛnea ne nyinaa bɛba mu pɛpɛɛpɛ
munhu sɛ ɔsoro ne asase da so wɔ hɔ yi mmara no mu biribiara rensakra da kosi sɛ ne nyinaa bɛba mu
eyi nti obiara a obebu mmara no mu fa bi so na ɔbɛkyerɛkyerɛ afoforo ama wɔn nso abu mmara no mu fa bi so no bɛyɛ akumaa ɔsoro ahenni mu na obiara a obedi mmara no so na ɔbɛkyerɛkyerɛ afoforo ama wɔn nso adi mmara no so no bɛyɛ kɛse ɔsoro ahenni mu
enti merebɔ mo kɔkɔ sɛ sɛ mopɛ sɛ mokɔ ɔsoro ahenni mu de a gye sɛ moyɛ onyankopɔn apɛde sen nea mmara no akyerɛkyerɛfo ne farisifo no yɛ no
mose mmara no ka se nea odi awu no ɔno nso ɛsɛ sɛ wokum no bi
na me de nea mereka ne sɛ obiara a ne bo befuw ne nua no wobebu no atɛn bio obiara a ɔbɛyaw ne nua no wɔbɛfrɛ no mpanyin anim afei obiara a ɔbɛka akyerɛ ne nua se ogyimifo no ɔbɛkɔ amanehunu gya mu
enti sɛ ɛba sɛ worekɔbɔ afɔre na wokae sɛ wo ne wo nua wɔ asɛm a
gyae afɔre no bɔ na kɔ na wo ne wo nua no nkɔbom ansa na woakɔbɔ afɔre no
sɛ wo ne obi nya asɛm a wo ne no mmɔ mu ntɛm na wamfa wo ankɔ asennii ankɔma ɔtemmufo na ɔtemmufo no amfa wo anhyɛ afiasehwɛfo nsa na afiasehwɛfo no amfa wo ankɔto afiase
sɛ ɔde wo kɔ ɔtemmufo anim a kae sɛ ansa na wubefi asennii hɔ no gye sɛ woatua sika biara a wɔregye afi wo hɔ no
mose mmara no ka se nsɛe aware
na me de nea mereka ne sɛ obiara a ohu ɔbea na ne kɔn dɔ no ne koma mu no abɔ aguaman
sɛ w ani baako a eye to wo hintidua a eye sɛ wubetu atow akyene efisɛ eye sɛ wobɛhwere w akwaa fa bi sen sɛ wɔbɛtow wo nipadua no nyinaa akyene amanehunu gya mu
saa ara nso na sɛ wo nsa a eye to wo hintidua a eye sɛ wubetwa atow akyene efisɛ eye sɛ wobɛhwere w akwaa fa bi sen sɛ wɔbɛtow wo nipadua nyinaa akyene amanehunu gya mu
mose mmara no ka se obiara a obegyaa ne yere no mma no awaregyae krataa
na me de nea mereka ne sɛ sɛ ɔbarima bi gyaa ne yere a ɛnyɛ sɛ ɔbea no abɔ aguaman na ɔbea no san kɔware bio a na ɔbarima a ogyaa no no ama ɔbea no asɛe aware ɔbarima foforo a ɔbɛware ɔbea no nso asɛe aware saa ara
bio mose mmara no ka se mmu bɔ a woahyɛ onyankopɔn no so na mmom di bɔ a woahyɛ no no so
na me de nea mereka ne sɛ monnka ntam mmfa nnhyɛ bɔ monnnɔ soro efisɛ ɛyɛ onyankopɔn ahengua
monnnɔ fam efisɛ ɛyɛ onyankopɔn nan ase agua monnnɔ yerusalem efisɛ ɛyɛ ahenkurow
mfa wo ti nka ntam efisɛ worentumi nnan tinhwi baako mpo mma ɛnyɛ fitaa anaa tuntum
momma mo nsɛm nyɛ yiw anaa dabi asɛm biara a wobɛka a ɛnyɛ yiw anaa dabi no fi ɔbonsam
mose mmara no ka se sɛ obi tu w aniwa a tu ne de bi sɛ obi tu wo se nso a tu ne de bi
na me de nea mereka ne sɛ mommfa bɔne nntua bɔne so ka sɛ obi bɔ w aso nifa mu a dan benkum no nso ma no na ɔmmɔ mu
sɛ obi ne wo di asɛm gye wo ntama a worɔw wo mpaboa ka ho ma no
sɛ obi hyɛ wo se wo ne no nnantew kwansin baako a wo ne no nkɔ akwansin abien
sɛ obi srɛ wo biribi a fa ma no obi pɛ sɛ ɔfɛm wo hɔ biribi a fa fɛm no
moate sɛ wɔka se dɔ wo yɔnko na tan wo tamfo
na me de nea mereka ne sɛ mommɔ mpae mma wɔn a wɔhaw mo
eyi bɛma mo ayɛ mo agya a ɔwɔ soro no mma efisɛ ɔma ne wia pue ma ne su tɔ ma nnipa bɔne ne nnipa pa nyinaa pɛ
sɛ modɔ wɔn a wɔdɔ mo no nko ara a mfaso bɛn na mubenya afi onyankopɔn nkyɛn ɛnyɛ saa ara na nnebɔneyɛfo nso yɛ
sɛ mukyia wɔn a munim wɔn nko ara a nsonoe bɛn na ɛda mo ne afoforo ntam ɛnyɛ saa ara na nnebɔneyɛfo nso yɛ
enti monyɛ pɛ sɛnea mo agya a ɔwɔ soro no yɛ pɛ no
monhwɛ yiye na moanyɛ papa ankyerɛ nnipa amfa ampɛ anuonyam sɛ moyɛ saa a morenya mfaso biara mfi mo agya a ɔwɔ soro no nkyɛn
sɛ woyɛ papa a mmɔ no dawuru sɛnea wɔn a wɔyɛ huuhuu yɛ wɔ asɔredan mu ne mmɔnten so no merema mo ate ase sɛ saa nnipa no anya wɔn akatua dedaw
sɛ woyɛ papa a mma obiara nnhu mpo sɛ wode wo nsa nifa yɛ papa a mma wo nsa benkum nnhu
na w agya a onim kokoam nsɛm nyinaa no betua wo ka
ɛfa mpaebɔ ho nso sɛ morebɔ mpae a mommmɔ mpae sɛnea wɔn a wɔyɛ huuhuu gyina asɔredan mu ne mmɔnten so bɔ mpae de pɛ nnipa anim anuonyam no merema mo ate ase sɛ saa nnipa no anya wɔn akatua dedaw
sɛ wopɛ sɛ wobɔ mpae a kowura wo dan mu na to wo pon mu na bɔ w agya a ɔwɔ kokoam no mpae na w agya a onim kokoam nsɛm no betua wo ka
sɛ mobɔ mpae a monnkasakasa bebree ntitititi nsɛm mu nnsusuw sɛ sɛ moyɛ saa a na onyankopɔn betie mo
mo agya nyankopɔn nim nea ehia mo nyinaa ansa na mubisa no
enti saa ɔkwan yi so na momfa mmɔ mpae yɛn agya a wowɔ soro wo din ho ntew
w ahenni mmra nea wopɛ nyɛ asase so sɛnea ɛyɛ ɔsoro
ma yɛn yɛn daa aduan nnɛ
na fa yɛn aka firi yɛn sɛnea yɛde firi wɔn a wɔde yɛn aka
mfa yɛn nkɔ sɔhwɛ mu na yi yɛn fi ɔbɔnefo no nsam amen
sɛ mode wɔn a wɔfom mo mfomso firi wɔn a mo nso mo soro agya de mo mfomso befiri mo
nanso sɛ moamfa wɔn a wɔfom mo mfomso amfiri wɔn a mo soro agya no nso remfa mo mfomso mfiri mo
sɛ mudi mmuada a monnyɛ mo anim mmɔbɔmmɔbɔ sɛnea nyaatwomfo di mmuada a wɔyɛ de pɛ nnipa anim anuonyam no merema mo ate ase sɛ saa nnipa no anya wɔn akatua dedaw
sɛ wudi mmuada a srɛn wo ti na hohoro w anim na ma w anim nyɛ frɔmm
na mma nnipa nnhu sɛ woredi mmuada gye w agya a ohu nea wɔyɛ wɔ kokoam nyinaa no na w agya a ohu nea wɔyɛ wɔ kokoam nyinaa no betua wo ka
monnhyehyɛ mo agyapade wɔ asase yi so nea ntɛferɛw betumi awe na ebetumi agye nkanare asɛe na akorɔmfo betumi awia
mmom monhyehyɛ mo agyapade wɔ soro nea ntɛferɛw ntumi nwe na entumi nnye nkanare nsɛe na akorɔmfo ntumi nwia
na nea w ademude wɔ no ɛhɔ na wo koma nso wɔ
aniwa yɛ onipa kanea ɛno nti sɛ w aniwa ye a na wo nipadua nyinaa yɛ hann
nanso sɛ w aniwa nye a ɛma wo nipadua no nyinaa dan sum tumm enti sɛ hann a ɛwɔ wo mu no yɛ sum de a na wo nipadua no yɛ sum kabii
obiara ntumi nsom awuranom baanu sɛ ɔyɛ saa a ɔbɛtan ɔbaako na wadɔ ɔbaako anaasɛ ɔde ne ho bɛfam ɔbaako na wabu ɔbaako animtia morentumi nsom onyankopɔn ne ahode
eyi nti na mitu mo fo sɛ munnnwinnwen nea mubedi anaa nea mobɛnom anaa nea mubefura ho mowɔ ɔkra ne nipadua a ɛsom bo sen nea mubedi nea mobɛnom ne nea mubefura
monhwɛ wim nnomaa wonnua aba ɛnna wontwa aba mmoaboa ano mfa nsie nanso mo agya a ɔwɔ soro no ma wɔn aduan di monsom bo nsen wɔn anaa
mo mu hena na adwene a odwen no betumi ato ne nkwanna so simma baako
adɛn nti na mudwinnwen ntama ho monhwɛ afifide bi sɛ wuram nhwiren wonnwen ntama ho
nanso ɔhene salomo ahonya ne n anuonyam nyinaa akyi no na n ahoɔfɛ nnu wuram nhwiren yi
na sɛ onyankopɔn tumi fura afifide a ɛwɔ hɔ nnɛ na ɔkyena enni hɔ ntama a mo a mo gyidi sua ɛbɛyɛ dɛn na ɔrentumi mma mo nea ehia mo
enti ɛnsɛ sɛ mudwinnwen aduan ne ntama ho sɛ wɔn a wɔn gyidi sua wɔn a wɔn gyidi sua no na bere biara wodwen saa nneɛma no ho
na mo de mo agya a ɔwɔ soro no nim sɛ eyinom nyinaa ho hia mo
enti monhwehwɛ onyankopɔn ahenni ne ne trenee kan na ɔde nea ehia mo nyinaa bɛka mo ho
enti munnnwinnwen ɔkyena ho onyankopɔn no ara de nea ehia mo bɛma mo ɛda biara ne mu nsɛm
mummmu ntɛn na afoforo ammu mo ntɛn
nea mode yɛ afoforo no ɛno ara na wɔde bɛyɛ mo
adɛn na woma ɔbo ketewaa a ɛda wo nua ani so no haw wo bere a ɔbo kɛse da wo de so
ɛbɛyɛ dɛn na woatumi aka akyerɛ wo nua se ma minyi bosea a ɛda w ani so no mma wo wɔ bere a ɔbo kɛse da w ani so
onipa huuhuu di kan yi ɔbo a ɛda w ani so no ansa na woatumi ahu wo nua de ayi ama no
mommfa nea ɛho tew mma akraman saa ara na monntow mo nhene pa ngu mprako anim wobetiatia so na wɔadan wɔn ho atow ahyɛ mo so
mummisa na wɔbɛma mo monhwehwɛ na mubehu mompem na wobebue mo
na obiara a obisa no onya obiara a ɔhwehwɛ no ohu na nea ɔpem no wobue no
na hena na ne ba bisa no abodoo a ɔbɛma no ɔbo
anaasɛ obisa no nsumnam a ɔbɛma no ɔwɔ ɛremma saa da
na sɛ mo a mo koma yɛ den a moyɛ nnebɔneyɛfo mpo nim sɛnea moma mo mma nnepa a ɛbɛyɛ dɛn na mo agya a ɔwɔ soro no mfa nnepa mma ne mma a wobisa no no
enti sɛnea mmara no ne adiyifo no ka no ade biara a mopɛ sɛ nnipa nyɛ mma mo no mo nso monyɛ mma wɔn saa ara
ɔkwan hihiaa no nko ara so na wubetumi afa akɔ soro ɔkwan a ɛkɔ ɔbonsam kurom no so trɛw na n apon nso mu bae ma nnipadɔm a wɔpɛ sɛ wɔfa so kɔ ɔsɛe mu no
ɔpon a wowura mu de kɔ nkwa mu no yɛ ketewaa na ɔkwan a wɔfa so no nso yɛ teaa na nnipa kakraa bi na wohu fa so
monhwɛ mo ho yiye wɔ atoro akyerɛkyerɛfo a wɔba mo nkyɛn ahobrɛase mu sɛ nguan nanso wɔyɛ mpataku a wonya mo a wɔbɛtetew mo pasaa no ho
wɔn nneyɛe na mode behu wɔn sɛnea mutumi de dua bi aba hu dua ko a ɛyɛ no worentumi mfa kokora nyɛ bayerɛ saa ara nso na worentumi mfa kwaeborɔfere nyɛ borɔfere
dua a ɛwɔ nnyinaso pa no tumi sow aba pa na dua a enni nnyinaso pa no nso sow aba bɔne
dua a ɛwɔ ahoɔden no ntumi nsow aba a enye ɛnna dua a enni ahoɔden no nso ntumi nsow aba a eye
dua biara a ɛnsow aba pa no wotwa de gu gya mu hyew
onipa nneyɛe na ɛma yehu ne suban saa ara nso na dua bi aba a ɛsow no na ɛma yɛde hu sɛ ɛyɛ dua pa anaa dua bɔne
ɛnyɛ obiara a ɔbɔ me din awurade awurade no na ɔbɛkɔ ɔsoro ahenni mu
atemmu da no nnipa pii bɛka akyerɛ me se awurade yɛkaa wo ho asɛm kyerɛɛ afoforo yɛnam wo din nso so tuu ahonhommɔne san yɛɛ anwonwade ahorow
na mabua wɔn se minhuu mo da na minnim mo nso nnebɔneyɛfo mumfi ha nkɔ
wɔn a wotie nea meka na wodi so no te sɛ onyansafo a osi ne dan si ɔbotan so
sɛ osu tɔ na osuframa bɔ na nsu yiri na emu biara ka ɔdan no a ɛremmu da efisɛ wosi sii ɔbotan so
nanso wɔn a wotie nea meka na wonni so no yɛ nkwaseafo wɔte sɛ obi a osii ne dan sii anhwea so
sɛ osu tɔ na osuframa bɔ na nsu yiri na emu biara ka ɔdan no a ebedwiriw agu fam abubu pasaa
yesu asɛnka no maa nnipadɔm a wotiee no no nyinaa ho dwiriw wɔn
efisɛ ɔkyerɛkyerɛe sɛ obi a okita tumi na ɛnyɛ nea mmara no akyerɛkyerɛfo no kyerɛ no
bere a yesu sianee bepɔw no no nnipadɔm bebree dii n akyi
ɔkwatani bi baa yesu nkyɛn bɛkotow no srɛɛ no sɛ me wura mesrɛ wo sɛ ɛyɛ wopɛ a sa me yare
yesu teɛɛ ne nsa de kaa ɔkwatani no kae se mɛsa wo yare kwata fi ne so kɔ amonom hɔ ara kwata no fii ne ho
yesu ka kyerɛɛ no se wo ne obiara nni w ayaresa yi ho nkɔmmɔ kɔ na fa wo ho kɔkyerɛ ɔsɔfo na bɔ afɔre a mose hyɛɛ sɛ wɔmmɔ sɛ adanse no
yesu kɔɔ kapernaum oduu hɔ no roma asraafo panyin bi a dɔm hyɛ n ase baa ne nkyɛn bebuu no nkotodwe kae se
awurade m abofra abubu gu hɔ a ɔrehu amane mesrɛ wo bɛsa no yare ma me
yesu ka kyerɛɛ no se mɛba abɛsa no yare
asraafo panyin no tee yesu asɛm a ɔkae no ɔkae se awurade memfata sɛ woba me fi ka biribi na m abofra no ho bɛyɛ no den
meyɛ ɔsraani a mehyɛ tumi ase na mesan wɔ asraafo a wɔhyɛ m ase meka kyerɛ wɔn mu bi se ɔnkɔ a ɔkɔ meka kyerɛ ɔfoforo se ɔmmra a ɔba saa ara nso na sɛ meka kyerɛ m abofra se ɔnyɛ biribi a ɔyɛ ara nen nanso minim sɛ wowɔ tumi a wubetumi de apam ɔyare no ma afi ne so
yesu tee saa asɛm yi no ɛyɛɛ no nwonwa ɔdanee n ani ka kyerɛɛ nnipadɔm a wodi n akyi no se israelman mu nyinaa minhuu gyidi a ɛte sɛɛ da
na meka makyerɛ mo se nnipa pii befi apuei ne atɔe aba na wɔne abraham isak ne yakob abɛtena ase wɔ ɔsoro ahenni no mu
na israelfo a wosiesiee ɔsoro ahenni maa wɔn no mu pii wɔ hɔ a wɔbɛtow wɔn agu esum kabii mu ama yaw
yesu ka kyerɛɛ asraafo panyin no se kɔ fie nea wugye di no aba mu ama wo saa bere koro no ara mu abofra no ho tɔɔ no
yesu kɔɔ petro fi ɔkɔtoo sɛ atiridii abɔ petro ase bea ma ɔda hɔ
yesu soo ne nsa na amonom atiridii no tu fii ne so ɔsɔre noaa aduan maa wɔn
saa da no anwummere no wɔde wɔn a wɔwɔ ahohommɔne bebree brɛɛ yesu n anom asɛm a ɔkae no maa ahohommɔne no nyinaa tu yerae na wɔn a wɔyare no nyinaa nso ho tɔɔ wɔn
eyi maa nea odiyifo yesaia kae se ɔfaa yɛn ahoɔmmerɛw na ɔsoaa yɛn nyarewa nyinaa no baa mu
yesu hui sɛ dɔm no redɔɔso no ɔka kyerɛɛ n asuafo no se wonsiesie wɔn ho na wontwa nkɔ asuogya nohɔ
ɛhɔ ara yudani kyerɛkyerɛfo bi ka kyerɛɛ yesu se ɔkyerɛkyerɛfo baabiara a wobɛkɔ no medi w akyi
yesu buaa no se sakraman wɔ ntokuru wim nnomaa nso wɔ birebuw nanso me onipa ba no de minni baabi a mede me ti to
asuafo no mu baako bɛka kyerɛɛ no se owura ma me kwan na menkosie m agya ansa na mabedi w akyi
nanso yesu ka kyerɛɛ no se di m akyi wɔn a wɔawu wɔ honhom mu no nsie wɔn awufo
yesu saa nyarewa no wiei no ɔtenaa ɔkorow mu ne n asuafo no twa kɔɔ asuogya nohɔ
prɛko pɛ ahum kɛse bi tui maa asorɔkye bu bɛkɛtaa ɔkorow no so nanso na yesu de wada
n asuafo no de nteɛteɛm kɔɔ ne nkyɛn konyanee no kae se awurade gye yɛn na yɛreyɛ amem
yesu nyanee no ɔka kyerɛɛ wɔn se mo a mo gyidi sua adɛn na moabɔ hu saa ɛhɔ ara ɔsɔre teɛteɛɛ ahum ne asorɔkye no ma ɛyɛɛ dinn
asuafo no ho dwiriw wɔn yiye wobisabisaa wɔn ho wɔn ho se onipa bɛn mpo ni a ahum ne ɛpo tie no yi
yesu ne n asuafo no duu asuogya wɔ gadarafo asase so no nnipa baanu bi a ahohommɔne wɔ wɔn so fi amusiei behyiaa no esiane sɛ na saa nnipa yi yɛ keka nti na obiara ntumi mfa faako a wɔwɔ hɔ
wohuu no pɛ wofitii ase teɛteɛɛm se onyankopɔn ba ɛdɛn na worehwehwɛ afi yɛn nkyɛn wunni ho kwan sɛ saa bere yi mu woyɛ yɛn ayayade biara
saa bere koro no ara mu na mprako redidi wɔ nkyɛn baabi
ahohommɔne no srɛɛ yesu sɛ sɛ wutu yɛn a fa yɛn kɔhyɛ mprako yi mu
yesu teɛɛ wɔn se mumfi ɛhɔ ara ahonhommɔne no fii nnipa no mu kɔhyɛn mprako no mu mprakokuw no nyinaa de mmirika sianee bepɔw no koguu po no mu ma ɛfaa wɔn
ntɛm ara wɔn a wɔhwɛ mprako no so no tuu mmirika kɔɔ kurom kɔkaa nea asi no kyerɛɛ nkurɔfo
kurom hɔfo no tee nea aba no wɔbɔɔ twi kɔɔ nea yesu wɔ hɔ no wohuu yesu no wɔsrɛɛ no sɛ omfi wɔn man mu hɔ nkɔ
eyi akyi no yesu kɔtenaa ɔkorow bi mu kɔɔ kapernaum ne man mu
oduu hɔ no ankyɛ biara na nnipa bi de obubuafo bi brɛɛ no sɛ ɔnsa no yare na yesu huu gyidi a wɔwɔ wɔ ne mu no ɔka kyerɛɛ obubuafo no se ɔba ma w ani nnye mede wo bɔne nyinaa akyɛ wo
ɛhɔ ara na mmara no akyerɛkyerɛfo a na wɔwɔ hɔ no bi teɛɛm se ɔbarima yi ka abususɛm ɔkyerɛ sɛ ɔyɛ onyankopɔn
yesu huu nea ɛwɔ wɔn adwene mu no obisaa wɔn se adɛn nti na mudwen bɔne ho saa
me onipa ba no mewɔ tumi wɔ asase yi so sɛ mitumi de bɔne kyɛ nea ɛwɔ he na ɛyɛ den sɛ obi bɛka se mede wo bɔne akyɛ wo anaasɛ ɔbɛka se sɔre na nantew
afei ɔdanee n ani ka kyerɛɛ obubuafo no se sɔre na bobɔw wo kɛtɛ na kɔ fie efisɛ masa wo yare
amonom hɔ ara obubuafo no sɔre bobɔw ne kɛtɛ siim kɔɔ ne fi
nnipadɔm no huu anwonwade yi no wɔn ho dwiriw wɔn yiye wɔkamfoo onyankopɔn sɛ ɔde tumi a ɛte saa ama onipa
yesu fi nea ɔsaa obubuafo no yare hɔ rekɔ no ohuu ɔbarima towgyeni bi a ɔte atowgyei wɔfrɛ saa ɔbarima no mateo yesu huu no no ɔka kyerɛɛ no se bedi m akyi ɛhɔ ara mateo sɔre dii yesu akyi
ɛbae sɛ yesu ne n asuafo no kɔɔ mateo fi kodidii wɔredidi no towgyefo ne nnebɔneyɛfo bebree baa hɔ ne no ne n asuafo no too nsa didii
farisifo no hui sɛ ɔne nnebɔneyɛfo ato nsa redidi no anyɛ wɔn dɛ wobisaa n asuafo no se adɛn nti na mo kyerɛkyerɛfo no de ne ho abɔ nnebɔneyɛfo a wɔte sɛɛ
yesu tee no obuaa wɔn se nnipa a wɔnyare no ɔyaresafo ho nhia wɔn na nnipa a wɔyare no na ɔyaresafo ho hia wɔn
ɔsan kae bio se monkɔhwehwɛ eyi ase wɔ kyerɛw kronkron no mu wɔakyerɛw se ɛnyɛ mo afɔre ne ayɛyɛde na mepɛ na mmom ahummɔbɔ mammɛfrɛ treneefo na mmom mebɛfrɛɛ nnebɔneyɛfo sɛ wɔnsakra mmra onyankopɔn nkyɛn
da bi yohane osuboni asuafo baa yesu nkyɛn bebisaa no se adɛn nti na w asuafo no nni mmuada sɛnea yɛne farisifo di mmuada no
yesu buaa wɔn se mugye di sɛ sɛ ayeforokunu ne ne nnamfonom te hɔ a ɛsɛ sɛ ne nnamfonom no werɛ how na wobua da anaa bere bi bɛba a wɔbɛfa me afi wɔn nkyɛn na saa bere no na wobedi mmuada
hena na ɔde ntama foforo bɛtare ntama dedaw mu saa ntaremu no besuane dedaw no mu ama tokuru kɛse abɛda hɔ
hena na ɔde nsa foforo begu aboa nhoma nsa nkotoku dedaw mu sɛ ɔyɛ saa a nsa no bɛpae nkotoku no ama nsa no ahwie agu na nkotoku no nso asɛe nsa nkotoku foforo mu nko ara na ɛsɛ sɛ wɔde nsa foforo gugu na amma nkotoku no ne nsa no mu biara ansɛe
yesu gu so rekasa no yudafo panyin bi ba bɛkotow sɔree no ɔde n adesrɛde too yesu anim se me babea awu mprempren ara minim sɛ sɛ woba de wo nsa bɛka no pɛ a obenyan
yesu ne n suafo no ne ɔkyerɛkyerɛfo no siim sɛ wɔrekɔ ɔkyerɛkyerɛfo no fi
wɔrekɔ no ɔbea bi a mogya atu no mfirihyia dumien faa n akyi soo n atade ano
ɔkae wɔ ne tirim se sɛ mede me nsa ka no nko ara a me ho bɛyɛ me den
yesu danee n ani ka kyerɛɛ no se ɔbabea ma wo bo ntɔ wo yam wo gyidi agye wo wo ho atɔ wo efi saa bere no mu ne ho tɔɔ no
yesu duu ɔkyerɛkyerɛfo no fi hɔ a ohui sɛ nkurɔfo no bi resu na ebinom reto ayiase nnwom no
ɔkae se obiara mfi adi ababaa no nwui ɛ wada yesu asɛm a ɔkae yi maa nnipa no serew no
nnipa no nyinaa fii adi no yesu kɔɔ faako a ababaa no da hɔ no osoo ne nsa prɛko pɛ ababaa no nyanee
saa anwonwade a yesu yɛe yi trɛwee wɔ mpɔtam hɔ nyinaa
yesu fi nea onyanee ababaa no hɔ rekɔ no anifuraefo baanu bi dii n akyi teɛteɛɛm se dawid ba hu yɛn mmɔbɔ
yesu duu fie no anifuraefo no baa ne nkyɛn yesu bisaa wɔn se mugye di sɛ metumi ama moahu ade wobuaa no se yiw awurade yegye di
yesu de ne nsa kaa wɔn ani kae se mo gyidi nyɛ nea mohwehwɛ mma mo
amonom hɔ ara na wɔn ani buei yesu bɔɔ wɔn ano se monnka saa ayaresa yi ho asɛm nnkyerɛ obiara
nanso nnipa no fi hɔ pɛ wɔbɔɔ asɛm no dawuru
yesu ne n asuafo refi adi no wɔde mumu bi a honhommɔne wɔ ne so brɛɛ no
yesu tuu honhommɔne no na prɛkopɛ mumu no kasae saa honhommɔnetu yi yɛɛ nnipa a wɔwɔ hɔ no nyinaa nwonwa ma wɔkae se yenhuu saa anwonwade yi bi da wɔ israelman mu ha
farisifo no de wɔkae se ɔbonsam de honhommɔne ahyɛ no ma nti na otumi tu ahonhommɔne no
yesu kyinkyinii nkurow so ne nkuraa ase kaa onyankopɔn ahenni no ho asɛmpa wɔ wɔn hyiadan mu baabiara a ɔkɔe no ɔsaa nyarewa ahorow bebree
bere a yesu huu nnipadɔm no no ne yam hyehyee no maa wɔn efisɛ ohui sɛ ɔhaw ahorow gu wɔn so a wonhu nea wɔnyɛ ne nea wɔmfa a wobenya mmoa nso wɔte sɛ nguan a wonni hwɛfo
ɛha na yesu ka kyerɛɛ n asuafo no se otwa adwuma no dɔɔso na adwumayɛfo no de wosua
enti monsrɛ adwumawura no na ɔmma adwumayɛfo bebree mmra ne twa adwuma no mu
yesu frɛɛ n asuafo dumien no baa ne nkyɛn na ɔmaa wɔn tumi sɛ wontu ahonhommɔne na wɔnsa nyarewa ne ahoɔmmerɛw nyinaa
yesu asuafo dumien no din ni simon a ne din baako ne petro ne ne nua andrea yakobo ne ne nua yohane a wɔyɛ sebedeo mma no
filipo ne bartolomeo toma ne towgyefo mateo yakobo alfeo ba ɛne tadeo
simon a ofi kana ne yuda iskariot a akyiri yi oyii yesu mae no
yesu somaa asomafo dumien no hyɛɛ wɔn sɛ monnkɔ nea amanamanmufo wɔ anaa samariafo kurow biara mu
na mmom monkɔ onyankopɔn nguan a wɔwɔ israel a wɔayera no nkyɛn
monkɔka nkyerɛ wɔn se onyankopɔn ahenni no abɛn
monsa ayarefo yare munnyan awufo momma akwatafo ho mfi na muntu ahonhommɔne sɛnea munyaa no kwa no saa ara na mo nso momfa mma kwa
mommfa sikakɔkɔɔ dwetɛ anaa kɔbere sika biara mmɔ mo ho
mommfa akwantubɔtɔ biara a mode nneɛma bi sɛ ntama ntade anaa mpaboa bɛhyɛ mu poma mpo munnkita bi ɛsɛ sɛ wɔn a moboa wɔn no tumi hwɛ mo
kurow biara a mobɛkɔ mu anaa akuraa biara a mobɛkɔ ase no monhwehwɛ onipa a onyamesuro wɔ ne mu akyi kwan na montena ne nkyɛn kosi da a mubefi hɔ akɔ baabi foforo
sɛ mokɔ ofi bi mu a munkyia wɔn se asomdwoe nka mo
sɛ saa ofi no mufo gye mo fɛw so a munhyira wɔn na sɛ wɔannye mo de a munnhyira wɔn
sɛ morefi ofi anaa kurow biara a wɔannye mo wɔ mu no mu akɔ a momporoporow ofi no anaa kurow no mu mfuturu a ɛwɔ mo nan ase no ngu hɔ
nokware ni atemmu da no sodom ne gomora mpo benya baabi agyina wɔ onyankopɔn anim sen saa kurow no
monkae sɛ meresoma mo sɛ nguan akɔ mpataku mu monyɛ anifere sɛ awɔ na munnwo sɛ mmorɔnoma
nanso monhwɛ yiye wɔ nnipa ho wɔbɛkyere mo adi mo asɛm abɔ mo mmaa wɔ wɔn asɔredan mu
me nti wɔde mo bɛkɔ atumfo ne ahene anim eyi bɛma mo anya kwan aka asɛmpa no akyerɛ wɔn ne amanamanmufo no
sɛ wɔkyere mo a munnnwen asɛm a mobɛka de ayi mo ho ano ho wɔde asɛm a mobɛka no bɛma mo bere a ɛsɛ mu
asɛm a mobɛka no remfi mo na mmom mo soro agya no honhom na ɔnam mo so bɛkasa
onua beyi onua ama na wɔakum no saa ara na agyanom nso beyi wɔn mma ama mma bɛsɔre atia wɔn awofo ama wɔakum wɔn
me nti nnipa nyinaa bɛtan mo nanso nea obetumi agyina pintinn akosi awiei no wobegye no nkwa
sɛ wɔtaa mo kurow bi mu a munguan nkɔ kurow foforo mu mereka nokware akyerɛ mo sɛ morenwie israel nkurow nyinaa mu adwumayɛ ansa na onipa ba no aba
osuani nsen ne kyerɛkyerɛfo na akoa nso nsen ne wura
osuani sua ne kyerɛkyerɛfo na akoa nso sua ne wura enti sɛ me a meyɛ ofi no ti no wɔfrɛ me ɔbonsam a dɛn din na wɔremfa mfrɛ mo
munnsuro wɔn a wobehunahuna mo mmere bi bɛba a nokware no bɛda adi nea wɔyɛ no kokoam no nyinaa bɛda adi
nea mereka makyerɛ mo wɔ sum mu yi monka wɔ hann mu nea mereka agu mo asom yi mompae mu nka wɔ adan atifi
munnsuro wɔn a wobetumi akum mo nipadua nanso wɔrentumi nkum mo kra no onyankopɔn a obetumi akum nipadua no ne ɔkra wɔ amanehunu kurom no nko ara na munsuro no
wɔtɔn akasanoma gye ahe abien bo nyɛ pɛsewa pɛ nanso akasanoma biara nni hɔ a obewu a mo agya no nnim ho biribi
mo tinhwi mpo wɔakan ne nyinaa
enti munnsuro mosom bo ma onyankopɔn sen nkasanoma
obiara a ɔbɛka se onim me nnipa anim no me nso mɛka se minim no m agya a ɔwɔ soro no anim
nanso obiara a ɔbɛka se onnim me nnipa anim no me nso mɛka se minnim no wɔ m agya a ɔwɔ soro no anim
munnsusuw sɛ mede asomdwoe na ɛbaa asase yi so ɛnyɛ asomdwoe na mede bae na mmom ɔko na mede bae
maba sɛ mɛma ɔbabarima asɔre atia n agya na ɔbabea asɔre atia ne na na ɔbea warefo nso asɔre atia n asebea
obiara tamfo a ne ho yɛ hu no befi n ankasa ne fi
nea ɔdɔ n agya anaa ne na kyɛn me no rentumi nyɛ me de saa ara na nea ɔdɔ ne babarima anaa ne babea kyɛn me no rentumi nyɛ me de ara nen
sɛ obi amfa n asennua na wammedi m akyi a ɔrentumi nyɛ me de
sɛ woma wo kra som wo bo a wobɛhwere wo kra no nanso sɛ wode wo kra no ma me a wobegye no nkwa
obiara a ogye mo no gye me na nea ogye me no nso gye onyankopɔn a ɔsomaa me no
sɛ wugye odiyifo bi sɛ ɔyɛ onyankopɔn nipa nti a wobetua wo so ka sɛ odiyifo no ara pɛ na sɛ wugye nipa trenee a wubenya akatua sɛ onipa trenee
na obiara a ɔbɛma m akyidifo yi mu akumaa bi nsu anom no onii no akatua remmɔ no da
yesu wiee n asuafo dumien no kasakyerɛ no ofii hɔ kɔɔ nkurow a ɛbemmɛn no mu kɔkyerɛkyerɛɛ asɛm no
yohane osuboni a na saa bere no ɔda afiase no tee anwonwade a yesu reyɛ no ɔsomaa n asuafo bebisaa no se
wone nea ɔreba no anaa yɛnhwɛ ɔfoforo anim
yesu buaa wɔn se monsan nkɔ nkɔka anwonwade a moahu ne nea moate nkyerɛ yohane se
mema anifuraefo hu ade mmubuafo nantew akwatafo ho fi asotifo te asɛm na awufo nso nyan afei monka nkyerɛ no se meka asɛmpa no kyerɛ ahiafo
monsan nka nkyerɛ no bio se nhyira ne wɔn a wogye me di
yohane asuafo no kɔe no yesu fitii ase kaa yohane ho asɛm kyerɛɛ nnipadɔm no obisaa wɔn se mokɔɔ sare so no dɛn na mokɔe sɛ morekɔhwɛ sare a mframa rebɔ
anaa na mususuw sɛ mubehu ɔbarima bi a wahyehyɛ sɛ ɔhene ba te ahemfi
anaa onyankopɔn odiyifo ɛnne mereka makyerɛ mo se ɔsen odiyifo
na yohane ne onipa a wɔkaa ne ho asɛm se mɛsoma me bɔfo adi w anim na ɔno na obesiesie w anim kwan
nokware ni nnipa nyinaa mu obiara nni hɔ a wagye din sɛ yohane osuboni nanso nea ɔyɛ aketewa koraa wɔ ɔsoro ahenni mu no yɛ ɔkɛse sen no
na efi bere a yohane osuboni fii ase kaa asɛmpa no bɔɔ nkurɔfo asu de besi nnɛ no nnipa bebree a wɔaso asɛm no mu dennen no repere akɔ ɔsoro ahenni no mu
ansa na yohane rebɛba no na adiyifo ne mose mmara no aka ɔsoro ahenni no ho asɛm dedaw
sɛ mopɛ sɛ mote nea mereka no ase de a yohane no ɔno ne elia a adiyifo no hyɛɛ ne ho nkɔm sɛ ɔbɛba no
nea ɔwɔ aso no ontie
dɛn ho na metumi de nnɛɛmmafo yi atoto wɔte sɛ mmofra a wɔte baabi redi agoru ɛfa ka kyerɛ ɛfa se
yɛtoo anigye nnwom maa mo nso moansaw yɛtoo awerɛhow nnwom nso maa mo nanso moansu
yohane bae a onnidi na ɔnnom nsa no wose ɔwɔ honhommɔne
onipa ba no bae a odidi na ɔnom no nso wose monhwɛ odidifo ne ɔsanomfo a ɔne towgyefo ne nnebɔneyɛfo fa nnamfo nanso nea efi onyankopɔn nyansa mu ba no ma nokware da adi
afei ofitii ase kaa nkurow a ɔyɛɛ anwonwade ahorow wɔ hɔ nanso wɔansakra wɔn adwene no anim se
korasin due betsaida due anwonwade a meyɛe wɔ mo mu no sɛ meyɛɛ wɔ tiro ne sidon a anka ɛhɔfo no de awerɛhow ne ahonu asakra wɔn adwene dedaw
atemmu da no asɛm a ɛbɛto wɔn no bɛsen nea ɛbɛto tiro ne sidon
na wo kapernaum wopɛ sɛ woma wo ho so nanso wɔbɛbrɛ wo ase de wo akɔ amanehunu kurom anwonwade a meyɛe wɔ wo hɔ no sɛ wɔyɛe wɔ sodom a anka ɛda so wɔ hɔ besi nnɛ
mereka nokware akyerɛ mo se atemmu da no tiro ne sidon benya gyinabea pa asen mo
asɛnka no akyi yesu bɔɔ mpae se agya ɔsoro ne asase wura meda wo ase sɛ woanna nokware no adi ankyerɛ wɔn a wosusuw sɛ wɔyɛ anyansafo na mmom wodaa no adi kyerɛɛ mmofra nkumaa
nanso agya wo pɛ mu na woma ɛbaa saa
m agya no de nneɛma nyinaa ahyɛ me nsa agya no nim ɔba no nko ara ɔba no nso nim agya no wɔn a ɔba no aka agya no ho asɛm akyerɛ wɔn no nso nim agya no
mo a moayɛ adwuma abrɛ na wɔasoa mo nnosoa nyinaa mommra me nkyɛn na mɛma mo ahome
muntie me nkyerɛkyerɛ na munsua nea mekyerɛ mo no nso efisɛ midwo na mebrɛ me ho ase na mubenya home ama mo kra
efisɛ nkyerɛkyerɛ a mɛkyerɛkyerɛ mo no sua yɛ mmerɛw na dwuma a mɛma mo adi no nso nyɛ den
homeda bi yesu ne n asuafo no kɔfaa aburowfuw bi mu wɔnam aburowfuw no mu no ɔkɔm dee asuafo no ma wɔpempanee aburow no bi wee
farisifo bi huu nea asuafo no reyɛ no anyɛ wɔn abodwo wobisaa yesu se woahu sɛ w asuafo no abu homeda mmara no so
yesu nso bisaa wɔn se monkenkanee nea ɔhene dawid yɛe bere a ɔkɔm dee ɔne wɔn a na wɔka ne ho no
wɔkɔɔ onyankopɔn fi kodii abodoo a wɔde abɔ afɔre a anka wonni ho kwan sɛ wodi gye ɔsɔfo nko ara no ɛno nso yɛ mmara so bu
na monsan nkan mfii mose mmara no mu sɛ asɔfo a wɔyɛ asɔrefi adwuma no tumi yɛ adwuma homeda nso
mereka ama mo ate ase sɛ nea ɔkyɛn asɔrefi no wɔ ha
sɛ moakan ate asɛm a ese mmɔborɔhunu na mepɛ na ɛnyɛ afɔrebɔ no ase yiye a anka moremmu wɔn a wonni fɔ no fɔ
na me onipa ba no meyɛ homeda no wura
yesu fii nea ɔwɔ hɔ kɔɔ hyiadan mu
ohuu ɔbarima bi wɔ ɔdan mu hɔ a ne nsa baako awu farisifo no bisaa yesu se enti mmara ma ho kwan sɛ obi sa yare homeda anaa wobisaa eyi sɛnea ɛbɛyɛ a wobenya ɔkwan atoto n ano na wɔakyere no
yesu buaa wɔn se mo mu hena na ɔwɔ oguan baako na sɛ ɔkɔtɔ amoa mu homeda a ɔrenyi no ɔkwan biara so wobɛkɔ akoyi no
onipa som bo sen oguan eyi nti ɛwɔ ho kwan sɛ wɔyɛ papa homeda
afei yesu ka kyerɛɛ nea ne nsa awu no se teɛ wo nsa ɔyarefo no teɛɛ ne nsa ɔteɛɛ ne nsa no ahoɔden baa mu ma ɛyɛɛ sɛ baako no
farisifo no fii adi kotuu sɛnea ɛbɛyɛ a wɔbɛkyere yesu akum no no ho agyina
esiane sɛ na onim pɔw a wɔrebɔ wɔ ne ho no nti ofii hyiadan no mu maa nnipadɔm dii n akyi ɔsaa wɔn mu ayarefo no nyinaa yare
nanso ɔbɔɔ wɔn ano sɛ wɔmmɔ n anwonwade a ɔyɛe no ho dawuru
eyi maa nkɔm a odiyifo yesaia hyɛe se
monhwɛ m akoa a mayi no nea medɔ no a me kra ani sɔ no mede me honhom megu ne so na wabu amanaman atɛn
ɔrenko na ɔrenteɛteɛm na obi rente ne nne abɔnten so
ɔrensɛe nea ɛyɛ mmerɛw ɔrempa anidaso a esua ɔde ne nkonimdi betwa basabasayɛ nyinaa tiaa
na ne din bɛyɛ amanaman nyinaa anidaso no baa mu
afei wɔde obi a ɔyɛ mumu yɛ onifuraefo na honhommɔne nso wɔ ne so brɛɛ yesu sɛ ɔnsa no yare yesu saa no yare ma ɔkasae san huu ade
nnipadɔm a wɔwɔ hɔ no ho dwiriw wɔn wɔkae se gyama yesu yi ne agyenkwa no
nanso farisifo no tee anwonwade a yesu yɛe no wɔkae se ɔnam ahonhommɔne nyinaa panyin ɔbonsam beelsebul no so na etu ahonhommɔne
yesu huu wɔn adwene maa wɔn mmuae se ahemman biara a edi mpaapaemu no dan amamfo saa ara nso na kurow anaa ofi biara a edi mpaapaemu no ntumi nnyina
na sɛ ɔbonsam retu ɔbonsam a na ɛkyerɛ sɛ ɔne ne ho na ɛreko de asɛe n ahemman
sɛ muse menam ɔbonsam tumi so na etu ahonhommɔne a tumi bɛn so na mo nkurɔfo gyina tu ahonhommɔne mo ara mo nkurɔfo mmua mfa
na sɛ mede onyankopɔn honhom na etu ahonhommɔne de a na onyankopɔn ahenni aba mo so
obi ntumi nkɔ ɔbonsam ahemman mu nkowia no gye sɛ onipa ko no di kan de hama kyekyere no ɛno ansa na wubetumi awia no
obiara a onni m afa no tia me na nea ɔmmoa me mma me mmoaboa ano no nso hwete mu
mereka akyerɛ mo se wɔde bɔne ne abususɛm nyinaa bɛkyɛ nnipa nanso nea ɔbɛka abususɛm atia honhom kronkron no de wɔremfa nkyɛ no
nea ɔbɛkasa atia onipa ba no wɔde bɛkyɛ no nanso nea ɔbɛkasa atia honhom kronkron no de wɔremfa nkyɛ no da biara da
dua biara aba na wɔde hu ne su dua pa sow aba pa na dua bɔne nso sow aba bɔne
awɔ mma ɛbɛyɛ dɛn na nnebɔneyɛfo sɛ mo atumi aka nea eye ho asɛm nea ayɛ koma ma abu so no na ano ka
onipa pa anom asɛm da nnepa a ɛwɔ ne mu no adi saa ara na onipa bɔne nso anom asɛm da nnebɔne a ɛwɔ ne mu no adi
mereka makyerɛ mo se atemmu da no asɛnhunu biara a obi aka no obebu ho akontaa
w anom asɛm so na wɔnam bebu wo bem anaa fɔ
da bi yudafo mpanyimfo bi a farisifo bi ka wɔn ho baa yesu nkyɛn bɛka kyerɛɛ no se ɔnyɛ nsɛnkyerɛnne bi nkyerɛ wɔn
yesu buaa wɔn se ɔman a wɔyɛ nnebɔneyɛfo a wonni gyidi na wɔpɛ sɛ wohu nsɛnkyerɛnne nanso wɔrenhu nsɛnkyerɛnne biara ka odiyifo yona de no ho
na sɛnea yona kodii bonsu yam nnansa no saa ara na ɛsɛ sɛ onipa ba no kodi asase mu nnansa
atemmu da no niniwe mmarima bɛsɔre atia nnɛɛmma yi na wɔabu mo fɔ efisɛ bere a yona kaa asɛmpa no wɔsakraa wɔn adwene nanso nea ɔsen yona wɔ ha nso munnye no nni
atemmu da no sheba hemmea bɛsɔre atia ɔman yi efisɛ ofi asase ano nohɔ betiee ɔhene solomo nyansa merema mo ate ase sɛ nea ɔsen ɔhene solomo no wɔ ha nanso mompɛ sɛ mutie no
saa ɔman debɔneyɛfo yi te sɛ obi a honhommɔne wɔ ne so sɛ honhommɔne no tu fi ne mu a ekyinkyin hwehwɛ homebea nanso ennya bi
sɛ ɛba saa a nea honhommɔne no ka ne sɛ mɛsan makɔ onipa a mifi ne mu bae no mu bio ɔsan kɔ onipa no mu a ohu sɛ ne mu da mpan na wasiesie hɔ fɛfɛɛfɛ
afei ɔsan n akyi kɔfa ahonhommɔne afoforo ason a wɔyɛ den kyɛn no ba ma wɔn nyinaa bɛtena ne mu eyi ma onipa no asetena no sɛe kyɛn ne kan asetena no
bere a yesu reka asɛmpa akyerɛ nnipadɔm wɔ ofi bi mu no ne na ne ne nuanom begyinaa afikyiri pɛe sɛ wɔne no kasa
nnipa a wɔwɔ hɔ no mu baako kɔka kyerɛɛ yesu se wo na ne wo nuanom gyina afikyiri hɔ pɛ sɛ wɔne wo kasa
yesu kae se hena ne me na ɛhefo ne me nuanom
ɔkaa saa wiei no ɔde ne nsa kyerɛɛ nnipadɔm no ka kyerɛɛ n asuafo no se eyinom ne me na ne me nuanom
ɔsan kae bio se obiara a ɔbɛyɛ m agya a ɔwɔ soro no apɛde no ɔno ne me nuabarima ne me nuabea ne me na
da no ara yesu fii adi kɔtenaa mpoano
nnipakuw kɔɔ ne nkyɛn wɔ hɔ ɔkɔtenaa ɔkorow bi mu a na nnipakuw no nso gyinagyina mpoano hɔ
ofitii ase kyerɛkyerɛɛ wɔn abebu mu se da bi okuafo bi kɔɔ n afum koguu aba
ogu so regu no aba no bi guu ɔkwan mu ma nnomaa bɛsosɔw ne nyinaa
ebi nso koguu abotan so ankyɛ na aba no fifii
esiane sɛ na dɔte a ɛwɔ abotan no so no sua no nti owia bɔɔ so no ne nyinaa hyewee
aba no bi nso guu nsɔe mu efifii no nsɔe no kyekyeree no ma ewui
nanso aba no bi guu asase pa mu enyinii sow aba mmɔho aduasa ebi aduosia ɛnna afoforo nso ɔha
nea ɔwɔ aso no ma ontie
owiee ne nkyerɛkyerɛ no n asuafo no baa ne nkyɛn bebisaa no se adɛn na daa wonam abebu so kasa kyerɛ nnipa no
yesu buaa wɔn se mo de wɔde ɔsoro ahenni no ho ahintasɛm ama mo na wɔn de wɔmfa mmaa wɔn
nea ɔwɔ biribi no wɔbɛma no bi aka ho na wanya ma abu no so na nea onni ahe bi no kakra a ɔwɔ no mpo wobegye afi ne nsam
nea enti a ɛma mekasa kyerɛ wɔn abebu mu no ne sɛ wohu nanso wonhu wɔte na wɔnte ase
eyi maa yesaia nkɔm a ɔhyɛe se ɔte de mobɛte nanso morente ase ohu de mubehu nanso morenhu
efisɛ ɔman yi koma apirim wɔyɛ asoɔden wɔakatakata wɔn ani sɛ ɛnte saa a anka wɔn ani behu ade na wɔn koma ate asɛm ase na wɔanu wɔn ho asan aba me nkyɛn na masa wɔn yare no baa mu
na mo de wɔahyira mo ani sɛ enhu ade wɔahyira mo aso sɛ ɛnte asɛm
na me de mereka akyerɛ mo se adiyifo ne atreneefo pii pɛe sɛ wohu nea muhu no nanso wɔanhu wɔpɛe sɛ wɔte nea mote nanso wɔante
afei muntie bɛ a ɛfa okuafo a ɔkoguu aba wɔ n afum no ho no asekyerɛ
wɔn a wotie onyankopɔn asɛm no na wɔnte ase no te sɛ aba a eguu kwan mu no ɔbɔnefo no ba behwim nea wɔadua wɔ wɔn koma mu no
aba a eguu abotan so no gyina hɔ ma wɔn a wɔte asɛm no na wɔde anigye so mu
nanso asɛm no ntim wɔ wɔn mu eyi nti ɛnkyɛ na asɛm no awu esiane sɛ asɛm no awu nti sɛ ɔhaw anaa ɔtaa bi ba a wɔpa abaw
aba a eguu nsɔe mu no gyina hɔ ma wɔn a wotie asɛm no nanso wiase yi mu abrabɔ mu haw ne agyapade ho dwene nti ɛmma asɛm no ntumi nyɛ wɔn mu adwuma
na aba a eguu asase pa mu no gyina hɔ ma wɔn a wotie asɛm no na wɔte ase wɔsow aba mmɔho aduasa ebi aduosia ɛnna afoforo nso ɔha
yesu de bɛ foforo kaa asɛm se ɔsoro ahenni no te sɛ okuafo bi a oduaa aburow wɔ n afum
da koro anadwo a wada no ne tamfo nso beduaa wura fraa aburow a wadua no
aburow no renyin no na wura no nso renyin
okuafo no apaafo bɛka kyerɛɛ no se owura aburow a wuduae no wura bi afifi wɔ ase okuafo no buae se
ɔtamfo bi na oduae apaafo no bisaa no se wopɛ sɛ yɛkotutu saa wura no anaa
obuaa wɔn se dabida anhwɛ a na moatutu aburow no bi afra wura no
momma ne nyinaa nnyin nkosi twabere na mama atwafo ayiyi wura no afi aburow no mu ahyew na wɔde aburow no nso agu asan so
yesu buu wɔn bɛ foforo se ɔsoro ahenni no te sɛ onyaa aba ketewaa bi a obi duae wɔ n afum
ɛyɛ aba ketewaa bi nanso sɛ enyin a ɛyɛ dutan kɛse ma nnomaa kɔsisi n abaa so
obuu wɔn bɛ foforo se ɔsoro ahenni no te sɛ abodootofo a ɔde mmɔkaw fra mmɔre na ɔka fra kosi sɛ mmɔkaw no bɛfra mmɔre no nyinaa yiye na ama atu
yesu nam abebu so na ɔkasa kyerɛɛ nnipadɔm no
esiane sɛ na adiyifo ahyɛ nkɔm sɛ ɔnam abebu so bɛkasa nti wanka asɛm a wamfa abebu amfra mu nkɔm a adiyifo no hyɛe ne sɛ mɛkasa abebu mu na maka anwonwade mu ahintasɛm a efi adebɔ mfitiase
afei yesu fii nnipadɔm no nkyɛn kɔɔ fie n asuafo no baa ne nkyɛn bɛka kyerɛɛ no se ɔnkyerɛ wɔn abebu a ɛfa wura ne aburow ho no ase
yesu buaa wɔn se me onipa ba no mene okuafo a oduaa aburow no
afuw no ne wiase na aburow no nso gyina hɔ ma wɔn a wɔyɛ ahenni no mma wura no nso gyina hɔ ma wɔn a wɔyɛ ɔbonsam mma
ɔtamfo a oduaa wura fraa aburow no ne ɔbɔnefo no otwabere no yɛ wiase awiei atwafo no ne abɔfo
sɛnea asɛnka no mu wotutuu wura no fii aburow no mu kɔhyewee no saa ara na ɛbɛyɛ wiase awiei
onipa ba no bɛsoma n abɔfo na wɔabɛboaboa wɔn a wɔpɛ bɔne nsɛmmɔnedifo nyinaa ano afi ahenni no mu
na wɔatow wɔn agu ogyatannaa no mu ahyew wɔn ɛhɔ na osu ne agyaadwo wɔ
na atreneefo no bɛhyerɛn sɛ owia wɔ wɔn agya ahenni no mu nea ɔwɔ aso no ma ontie
yesu toaa abebu no so se ɔsoro ahenni no te sɛ agyapade bi a obi kohui wɔ afuw bi mu na ɔde ahopere kɔtɔn n ahode nyinaa nyaa sika a ɛbɛso saa afuw no tɔ na ne nsa aka agyapade no
bio ɔsoro ahenni no te sɛ obi a odi ahene pa ho gua a ɔrepɛ ahene pa atɔ
ɔkonyaa bi a ɛyɛ fɛ mmoroso enti ɔkɔtɔn n ahode nyinaa de kɔtɔe
yesu toaa so bio se ɔsoro ahenni no te sɛ obi a ɔkoguu asau wɔ asu bi mu yii nsumnam ahorow bebree
asau no yɛɛ ma no ɔtwe baa koko so afei ɔtenaa ase yiyii nam pa no guu kɛntɛn mu ɛnna ɔtow nea enye no gui
saa ara na wiase awiei bɛyɛ abɔfo no bɛba abɛpaw nnebɔneyɛfo no afi atreneefo no mu
na wɔatow nnebɔneyɛfo no agu ogyatannaa no mu ɛhɔ na osu ne agyaadwo wɔ
mote ase n asuafo no buaa no se yiw
yesu toaa ne nkyerɛkyerɛ no so se kyerɛwsɛm no akyerɛkyerɛfo a wɔabɛyɛ m asuafo no te sɛ ofiwura a wayi n agyapade foforo ne dedaw nyinaa adi
yesu wiee n abebu no ofii nea ɔwɔ hɔ
ɔkɔɔ ne kurom nasaret ɔkyerɛkyerɛɛ wɔn hyiadan mu maa wɔn a wotiee no no ho dwiriw wɔn wobisabisaa wɔn ho wɔn ho se ɛhe na saa ɔbarima yi konyaa nyansa a ɔde yɛ anwonwade sɛɛ yi
ɛnyɛ kapentani no ba no ni ɛnyɛ ne na ne maria ɛnyɛ ne nuammarimanom ne yakobo ne yosef ne simon ne yuda
ɛnyɛ yɛne ne nuammeanom na ɛte ha na afei ɛhe na okonyaa eyinom nyinaa yi
wɔn bo fuw no yesu ka kyerɛɛ wɔn se odiyifo wɔ anuonyam wɔ baabiara gye ne man mu anaa ne nkurɔfo mu
esiane sɛ wɔannye no anni no nti wanyɛ anwonwade bebree wɔ hɔ
bere no mu ara na herode a na odi hene wɔ galilea no tee yesu nka
ɔtee yesu nka no nea ɔka kyerɛɛ n asomfo ne sɛ ɛnyɛ obiara sɛ yohane osuboni na wasɔre afi awufo mu eyi nti na wanya tumi foforo de reyɛ anwonwade ahorow yi
saa bere no na herode ama wɔakyere yohane osuboni ato afiase efisɛ na wakasa atia herodia ne herode aware no
se herode aware ne nua filipo yere
herode pɛe sɛ okum yohane nanso na osuro sɛ sɛ okum no a basabasa bɛba ɔman no mu efisɛ na nnipa no nyinaa bu yohane sɛ odiyifo
ɛbae sɛ na herode redi n awoda awoda no ase herodia babea besawee ma ɛyɛɛ herode fɛ
eyi maa herode kaa ntam hyɛɛ no bɔ se ommisa nea ɔpɛ biara na ɔde bɛma no
ababaa yi ne na herodia tuu no fo se ommmisa biribiara sɛ yohane ti a wɔatwa ato prɛte mu
herode tee asɛm yi no ɛyɛɛ no yaw ma ɛhaw no nanso esiane ntam a waka wɔ nnipa a wɔahyia hɔ no anim no nti ɔhyɛ ma wɔyɛɛ nea ababaa no hwehwɛ no maa no
herode soma ma wɔkotwaa yohane ti wɔ afiase hɔ
wɔde ti a wɔatwa no too prɛte mu de brɛɛ ababaa no ma ɔde kɔmaa ne na
yohane asuafo no bɛfaa n amu no kosiee no eyi akyi wɔkɔbɔɔ yohane wu no ho amanneɛ kyerɛɛ yesu
yesu tee yohane osuboni wu no ɔtew ne ho kɔtenaa baabi nnipa tee ne nka ma wɔnam fam fii wɔn nkurow ne wɔn nkuraase tiw no kɔɔ nea ɔwɔ hɔ
yesu fii ɔkorow no mu baa nea nnipa no wɔ hɔ no ohuu nnipadɔm no ne yam hyehyee no maa wɔn eyi ma ɔsaa ayarefo a wɔwɔ wɔn mu no yare
anim rebiribiri no yesu asuafo no baa ne nkyɛn bɛka kyerɛɛ no se ade resa aduan biara nso nni ha ɛha nso mmɛn kurow biara enti gya nnipa no kwan na wɔnkɔhwehwɛ aduan ntɔ nni wɔ kurow no bi so
yesu buaa wɔn se ɛho nhia sɛ wɔkɔ momma wɔn aduan nni
asuafo no ka kyerɛɛ no se nea yɛwɔ nyinaa yɛ abodoo anum ne mpataa abien pɛ
yesu ka kyerɛɛ wɔn se momfa mmrɛ me
afei ɔka kyerɛɛ nnipadɔm no ma wɔtenatenaa ase wɔ sare no so ɔhwɛɛ soro bɔɔ mpae hyiraa aduan no so afei obubuu mu de maa n asuafo no ma wɔkyekyɛ maa nnipadɔm no
obiara dii nea wɔde maa no no mee pintinn afei asuafo no boaboaa nea wodi ma ɛkae no ano no ɛyɛɛ nkɛntɛmma dumien
mmarima a wodii aduan no dodow bɛyɛ mpemnum a mmea ne mmofra nka ho
nnipadɔm no didi wiei pɛ yesu ka kyerɛɛ n asuafo no se wɔntena ɔkorow no mu nni kan ntwa nkɔ asuogya nohɔ na ɔno de ɔretena hɔ agya nnipa no kwan
ogyaa wɔn kwan wiei no ɔkɔɔ bepɔw bi so kɔbɔɔ mpae onwini dwoe no na aka yesu nko ara wɔ nea ɔwɔ hɔ
saa bere no na ɔkorow a na asuafo no te mu no adu akyiri mframa fitii ase bɔe dennen maa po no bɔɔ asorɔkye dwiradwiraa ɔkorow a na asuafo no te mu no
ahemanakye bɛyɛ nnɔnan bere mu no yesu nam po no ani baa asuafo no nkyɛn
bere a asuafo no huu obi sɛ ɔnam nsu no ani reba wɔn nkyɛn no wosuroe efisɛ na wosusuw sɛ wɔahu ɔsaman ɛma wɔde ehu teɛteɛɛm
ntɛm ara yesu ka kyerɛɛ wɔn se ɛyɛ me munnsuro momma mo bo ntɔ mo yam
petro ka kyerɛɛ no se awurade sɛ ɛyɛ wo de a ka kyerɛ me na me nso memfa nsu no ani mmra wo nkyɛn
yesu ka kyerɛɛ petro se bra petro fii ɔkorow no mu sii nsu no ani nantewee sɛ ɔrekɔ yesu nkyɛn
nanso ohuu mframa a ɛrebɔ no ne ho popoe afei na ɔremem ɔteɛteɛɛm frɛɛ yesu se awurade gye me na meremem
ɛhɔ ara yesu teɛɛ ne nsa twee no afei ɔka kyerɛɛ petro se wo a wo gyidi sua adɛn na wunnye me nni
yesu ne petro kɔtenaa ɔkorow no mu no mframa no gyaee bɔ
asuafo a wɔwɔ ɔkorow no mu no de ahodwiriw bɛkotow yesu kae se onyankopɔn ba ne wo ampa
wotwaa asu no baa genesaret
yesu duu hɔ no ankyɛ na nkurow a atwa genesaret ho ahyia no nyinaa tee ne nka wɔde wɔn ayarefo nyinaa brɛɛ no
ayarefo no srɛɛ yesu sɛ ɔmma wɔmfa wɔn nsa nka n atade ano kɛkɛ ayarefo dodow a wotumi de wɔn nsa kaa n atade ano no ho yɛɛ wɔn den
da bi farisifo ne yudafo mpanyin no bi fii yerusalem baa yesu nkyɛn bebisaa no se
adɛn nti na w asuafo no nni yudafo amanne so yɛn amanne a yɛhohoro yɛn nsa ho ansa na yɛadidi no wonni so
yesu nso bisaa wɔn se adɛn nti na mo nso mode mo amanne no bu onyankopɔn mmaransɛm so
ebi ne sɛ onyankopɔn mmara no ka se di w agya ne wo na ni na baako nso ne sɛ obiara a ɔbɛka asɛmmɔne afa n awofo ho no ɛsɛ sɛ wokum no
na mo de nea moka ne sɛ sɛ obi ka kyerɛ ne na anaa n agya se mewɔ ade bi a anka metumi de aboa mo nanso mede rekɔma onyankopɔn a ɛnyɛ bɔne
enti mo ara monam mo mmara a moahyɛ so bu onyankopɔn mmara a ɔhyɛe sɛ di w agya ne wo na ni no so
mo nyaatwomfo sɛ yesaia hyɛɛ mo ho nkɔm se
saa nnipa yi ka se wodi me ni nanso wɔn koma mmɛn me
wɔsom me ani so kɛkɛ efisɛ wɔkyerɛkyerɛ mmara a onipa ayɛ na ɛnyɛ nea efi onyankopɔn
afei yesu frɛɛ nnipadɔm no ka kyerɛɛ wɔn se muntie nea meka no na mommɔ mmɔden nte ase
ɛnyɛ ade a ɛbɛkɔ onipa mu no na ɛmma ne ho ntew na mmom nea ebefi ne mu aba no na egu ne ho fi
nsɛm a yesu kae yi maa n asuafo no ba bɛka kyerɛɛ no se wunim sɛ wo nsɛm a wokae no ama farisifo no bo afuw
yesu buaa wɔn se dua biara a ɛnyɛ m agya na oduae no wobetu akyene
mummmua wɔn koraa na wɔyɛ anifuraefo a wɔrekyerɛ anifuraefo kwan nti wɔn nyinaa bɛkɔ akɔtew ahwe amoa mu
petro ka kyerɛɛ yesu se kyerɛ yɛn bɛ no ase
yesu nso bisaa no se ampa ara sɛ monte ase
munnim sɛ ade a ɛfa onipa anom no fa onipadua no mu na asan aba bio
asɛm a ɛho ntew biara fi koma a emu ntew mu ma egu nea ɔkaa saa asɛm no ho fi
koma mu na adwemmɔne awudi ayerefasɛm aguamammɔ korɔn atoro ne ntwatoso fi
eyinom na egu onipa ho fi nanso sɛ obi anhohoro ne nsa sɛnea mo amanne te no na odidi a ne ho nguu fi honhom mu
yesu fii ɔman no mu hɔ kɔɔ tiro ne sidon
kanani bea bi a ɔte ɔman no mu hɔ de osu baa yesu nkyɛn bɛkae se awurade dawid ba hu me mmɔbɔ honhommɔne hyɛ me ba mu na sɛ ɛka ne ho a ɛma ne ho yeraw no
yesu anka hwee n asuafo no hyɛɛ no sɛ ɔmpam ɔbea no mfi hɔ wotii mu ka kyerɛɛ no bio se ka kyerɛ no na omfi ha nkɔ na ɔde n adesrɛ no retuatua yɛn aso
yesu ka kyerɛɛ ɔbea no se wɔsomaa me sɛ memmɛboa yudafo israel nguan a wɔayera no na ɛnyɛ amanamanmufo
ɔba bɛkotow no kɔɔ so srɛɛ no se me wura boa me
yesu ka kyerɛɛ no se enye sɛ wobegye abodoo afi mmofra nsam atow ama akraman
ɔbea no nso buae se ɛwom saa de nanso akraman no nso tumi di mporoporowa a efi wɔn wura no pon so gu fam no
yesu ka kyerɛɛ ɔbea no se maame wo gyidi mu yɛ den mɛyɛ w abisade no ama wo ɛhɔ ara ne babea no ho tɔɔ no
yesu san baa galilea po no ho ɔforo kɔtenaa bepɔw bi so
nnipa bebree de mpakye anifuraefo apirafo mumu ne wɔn a wɔyare nyarewa ahorow baa ne nkyɛn sɛ ɔnsa wɔn yare ma ɔsaa wɔn nyinaa yare
anwonwasɛm bɛn ni wɔn a wɔnkasae da kasae wɔn a wɔn nsa ne wɔn nan atwitwa nyaa nan ne nsa foforo abubuafo nantewee huruhuruwii na anifuraefo huu ade nnipadɔm no ho dwiriw wɔn ma wɔkamfoo israel nyankopɔn
afei yesu frɛɛ n asuafo no nyinaa baa ne nkyɛn ka kyerɛɛ wɔn se nnipa yi yɛ me mmɔbɔ wɔabedi me nkyɛn ha nnansa aduan a ɛwɔ ha nyinaa nso asa nanso mempɛ sɛ mema wɔkɔ wɔn afi mu a wonnidii anyɛ saa a wɔbɛtotɔ berɛw wɔ kwan so
n asuafo no nso bisaa no se sare so ha de ɛhe na yebenya nnipadɔm yi ano aduan
yesu nso bisaa wɔn se abodoo dodow ahe na mowɔ wobuae se yɛwɔ abodoo ason ne mpataa kakraa bi
yesu ka kyerɛɛ nnipadɔm no ma wɔn nyinaa tenatenaa ase wɔ sare no so
afei ɔfaa abodoo ason no ne mpataa no hyiraa so na obubuu mu de maa asuafo no sɛ wɔmfa mma nnipadɔm no nni
wɔn nyinaa dii aduan no mee pintinn
wɔn a wodii saa aduan no na wɔn dodow yɛ nnipa mpemnan a wɔankan mmea ne mmofra anka ho wodidi wiei no akyiri mporoporowa a wɔtasee no yɛɛ nkɛntɛmma ason
eyi akyi yesu gyaa nkurɔfo no kwan maa ɔno nso kɔtenaa ɔkorow mu twa kɔɔ magadan
da koro bi farisifo ne sadukifo baa yesu nkyɛn bɛsɔɔ no hwɛe wɔ ɔfrɛ a ɔfrɛ ne ho se onyankopɔn ba no ho wɔka kyerɛɛ no se ɔnyɛ nsɛnkyerɛnne bi a efi soro nkyerɛ wɔn
yesu buaa wɔn se munim wim nsakrae ho nkyerɛase sɛ owia rekɔtɔ na wim yɛ kɔkɔɔ a moka se ɔkyena wim bɛtew
sɛ edu anɔpa na wim yɛ kɔkɔɔ a moka se wim rentew da mu no nyinaa nanso muntumi nkyerɛ mmere mu nsɛnkyerɛnne no ase
saa ɔman nnebɔneyɛfo a wonnye hwee nni yi hwehwɛ sɛ wobehu ɔsoro nsɛnkyerɛnne bi nanso wɔrenhu nsɛkyerɛnne foforo biara ka anwonwade a woyi kyerɛɛ yona no ho yesu kaa saa wiei no ogyaw wɔn hɔ kɔe
asuafo no twa kɔɔ asuogya nohɔ no wɔkaee sɛ anka ɛsɛ sɛ wɔfa aduan
yesu ka kyerɛɛ wɔn se monhwɛ mo ho so yiye wɔ farisifo ne sadukifo nyaatwom a ɛte sɛ mmɔkaw no ho
asuafo no susuwii sɛ gyama wonkita aduan biara no nti na yesu kaa saa
yesu huu nea wodwinnwen no ɔka kyerɛɛ wɔn se mo a mo gyidi sua adɛn na ɛhaw mo sɛ moamfa aduan
enti morente ase da mo werɛ afi abodoo anum a mibubuu mu maa nnipa mpemnum ne ase mporoporowa nkɛntɛmma a ɛkae no
mo werɛ asan afi abodoo ason a mede maa nnipa mpemnan ne nea ɛkae no
adɛn nti na mudwen sɛ aduan ho asɛm na mereka akyerɛ mo meresan aka bio se monhwɛ mo ho so yiye wɔ farisifo ne sadukifo mmɔkaw ho
afei asuafo no tee nea ɔkae no ase sɛ farisifo ne sadukifo mmɔkaw ho asɛm a ɔreka akyerɛ wɔn no yɛ farisifo ne sadukifo nkyerɛkyerɛ bɔne bi no ho asɛm na ɔreka
bere a yesu baa kaesarea filipi fam no obisaa n asuafo no se nnipa ka se onipa ba no ne hena
wobuaa no se ebinom se wone yohane osuboni ebinom nso se elia afoforo nso se wone yeremia anaa adiyifo no mu baako
afei yesu bisaa wɔn se na mo nso muse mene hena
simon petro buaa no se wone kristo no onyankopɔn teasefo no ba no
yesu ka kyerɛɛ no se onyankopɔn ahyira wo yona ba simon efisɛ ɛnyɛ onipa na oyii eyi kyerɛɛ wo na mmom m agya a ɔwɔ soro no
wone petro ɔbotan na ɔbotan yi so na mede m asafo besi na tumi a ɛwɔ ɔbonsam gyam no rentumi mmubu no da
mede ɔsoro ahenni no nsafe bɛma wo na ɔpon biara a wobɛto mu asase so no wɔbɛto mu wɔ soro na ɔpon biara a wubebue wɔ asase so no wobebue wɔ soro
afei yesu bɔɔ n asuafo no ano sɛ wɔnnka nnkyerɛ obiara sɛ ɔno ne agyenkwa no
efi saa bere no yesu fitii ase kaa ɔkɔ a ɔbɛkɔ yerusalem ne amane a ɛbɛto no wɔ hɔ wɔ yudafo mpanyin asɔfo mpanyin ne mmara no akyerɛkyerɛfo no nsam na wɔakum no na nnansa so no wanyan no ho asɛm pefee kyerɛɛ n asuafo no
petro frɛɛ yesu kɔɔ nkyɛn na ɔkaa n anim se adɛn nti na woka asɛm a ɛte saa onyame mpa ngu nea woreka yi remma wo so da
yesu danee ne ho kaa petro anim se ɔbonsam fi me so woyɛ me hintidua kɛse wudwen nnipa adwene na ɛnyɛ onyankopɔn de
yesu ka kyerɛɛ n asuafo no se sɛ obi pɛ sɛ odi m akyi a ɔmpa ne ho akyi na ɔmma n asennua so na onni m akyi
na obiara a ɔpɛ sɛ ogye ne kra nkwa no ebefi ne nsa na obiara a me nti ne kra befi ne nsa no ne nsa bɛsan aka
na sɛ onipa nya wiase yi mu nneɛma nyinaa na ɔhwere ne kra a mfaso bɛn na obenya dɛn na onipa betumi de asi ne kra ananmu
na me onipa ba no mɛba wɔ m agya anuonyam mu a m abɔfo ka me ho na mabebu obiara nneyɛe ho atɛn
mo a mugyina ha yi mu binom wɔ hɔ a wɔbɛtena ase ahu me sɛ mereba anuonyam mu
nnansia akyi yesu faa petro yakobo ne ne nua yohane de wɔn kɔɔ bepɔw tenten bi a ɛso yɛ dinn atifi
wɔwɔ hɔ no wohui sɛ ne nipadua asesa ama n anim ahyerɛn sɛ owia ma n atade ayɛ fitafita sɛ nwera
prɛko pɛ mose ne elia befii hɔ a wɔne yesu rekasa
petro kae se awurade ɛyɛ nwonwa sɛ yɛn nso yɛwɔ ha bi sɛ wobɛpene so a anka mɛbɔ asese abiɛsa na mede baako ama wo na mede baako ama mose na mede baako ama elia
petro gu so rekasa no omununkum hrann bi bɛkɛtaa wɔn so ɛnna ɛnne bi fi omununkum no mu kae se oyi ne me dɔ ba a ɔsɔ m ani muntie no
asuafo no tee ɛnne no wosuroi ma wɔde wɔn anim butubutuw fam
yesu baa wɔn nkyɛn besusoo wɔn mu kae se monsɔre munnsuro
wɔmaa wɔn ani so nso wɔanhu obiara sɛ yesu nko ara
ɛbae sɛ wɔresian afi bepɔw no so no yesu bɔɔ wɔn ano se wɔnnka nea wɔahu no nnkyerɛ obiara kosi sɛ obenyan afi awufo mu
yesu asuafo no bisaa no se adɛn nti na daa yudafo mpanyin ka ti mu se ɛsɛ sɛ elia san ba ansa na agyenkwa no aba
yesu buaa wɔn se nea wɔreka no wom ɛsɛ sɛ elia di kan ba bɛtoto nneɛma yiye
na nokware ni elia aba dedaw na wɔanhu no na dodow no ara ne no anni no yiye na me agyenkwa no nso mehu amane wɔ wɔn nsam saa ara
afei na asuafo no hui sɛ yohane osuboni ho asɛm na ɔreka no
bere a osian duu bepɔw no ase no ohui sɛ nnipadɔm retwɛn no ɔbarima bi bebuu yesu nkotodwe kae se
owura hu me ba bi a otwa mmɔbɔ efisɛ ɔwɔ ɔhaw kɛse mu sɛ otwa no ba a etumi twa no hwe ogya anaa nsu mu
enti mede no brɛɛ w asuafo no sɛ wɔnsa no yare nanso wɔantumi
yesu kae se mo asoɔdenfo a munni gyidi me ne mo ntena nkosi da bɛn momfa no mmrɛ me wɔ ha
yesu teɛteɛɛ honhommɔne a ɛwɔ abarimaa no mu no ma etu fii ne mu maa amonom hɔ ara ne ho tɔɔ no
ɛkaa yesu ne n asuafo no wobisaa no se adɛn nti na yɛantumi antu honhommɔne no
yesu buaa wɔn se efisɛ mo gyidi sua ɔtoaa so se sɛ mowɔ gyidi sɛ onyaa aba a esua koraa no a anka mubetumi aka akyerɛ bepɔw yi se tutu kɔ nohɔ na ebetutu akɔ akyirikyiri
na saa honhommɔne a ɛte sɛɛ de ɛrentumi ntu da gye sɛ monam mpaebɔ ne mmuadadi so
da bi a yesu ne n asuafo no wɔ galilea no ɔka kyerɛɛ wɔn se wɔrebeyi onipa ba no de no ahyɛ wɔn a
wɔwɔ tumi no nsa na wɔakum no na ne nnansa so no wanyan aba nkwa mu bio asuafo no tee saa asɛm yi no wɔn werɛ howee na wɔn koma nso tui
bere a wobeduu kapernaum no nso ɛhɔ asɔre no mu towgyefo baa petro nkyɛn bebisaa no se enti wo wura tua tow
petro buaa no se yiw otua petro fi hɔ no ɔkɔɔ fie kɔbɔɔ yesu amanneɛ a ɛfa towtua no ho yesu amma n ano ansi koraa na obisaa no se na wo petro wo nso wudwen ho dɛn ahemfo twa tow ma wɔn ara wɔn manfo tua anaasɛ wotwa ma ahɔho a wodi wɔn so no
petro buae se wotwa tow no ma ahɔho no yesu nso buae se petro mo ɛnne na ɛnsɛ sɛ ɔman mma no tua tow biara
na mmom esiane sɛ mempɛ sɛ wɔfa yɛn ho abufuw no nti kɔ asu no mu kɔto daawa apataa a wubeyi no adi kan no bue n anom wubehu sika a ɛbɛso me ne wo tow no tua sɛ ɛhyɛ n anom yi na fa kotua ma wɔn
ɛbɛyɛ saa bere koro no ara mu yesu asuafo no baa ne nkyɛn bebisaa no se wɔn mu hena na ɔbɛyɛ kɛse ɔsoro ahenni no mu
yesu frɛɛ abofra ketewa bi de no begyinaa wɔn mfinimfini
afei ɔka kyerɛɛ wɔn se merema mo ate ase sɛ gye sɛ motwe mo ho fi mo bɔne ho na moyɛ sɛ mmofra nketewa na mode mo ho ma onyankopɔn ansa na mobetumi akɔ ɔsoro ahenni no mu
enti obiara a ɔbɛbrɛ ne ho ase sɛ abofra yi no ɔno ne kɛse koraa ɔsoro ahenni no mu
na mo mu biara a me nti obegye abofra ketewa biara te sɛ oyi no wagye me nso aba ne nkyɛn
enti sɛ obi to mmofra nketewa a wogye me di yi bi hintidua a eye ma no sɛ anka wɔde ɔbotan bɛsɛn ne kɔn mu atow no akyene ɛpo mu
wiase nnue wɔ ne hintiduato ho hintiduato wɔ hɔ de nanso nea ɛnam ne so bɛba no nnue
enti sɛ wo nsa anaa wo nan ma woyɛ bɔne a twa na tow kyene eye ma wo sɛ wode dɛm bɛkɔ soro sen sɛ wɔde wo nipa mu bɛto ogyatannaa mu
na sɛ w ani ma woyɛ bɔne a tu na tow kyene eye ma wo sɛ wode ani koro bɛkɔ ɔsoro sen sɛ wowɔ ani abien na wɔde wo bɛto ogyatannaa mu
monhwɛ yiye na moammu saa mmofra nketewa yi mu baako koraa animtia mereka akyerɛ mo se ɔsoro hɔ no wɔn abɔfo wɔ m agya nkyɛn daa
na me agyenkwa no mebae sɛ merebegye wɔn a wɔayera no nkwa
sɛ onipa bi wɔ nguan ɔha na wɔn mu baako kokyin na ɔyera a dɛn na ɔbɛyɛ ɔrennyaw aduɔkron akron no hɔ nkokyinkyin mmepɔw so ne abon mu nhwehwɛ nea wayera no
na sɛ ɛba sɛ ohu saa oguan no a n ani gye no ho sen aduɔkron akron a wɔwɔ fie no
saa ara nso na m agya a ɔwɔ soro no mpɛ sɛ nketewa yi mu baako bɛyera
sɛ wo nua fom wo a kɔ ne nkyɛn na wo ne no baanu no nka nea ɔyɛɛ wo a ɛnyɛ wo dɛ no sɛ otie nea woka no na ɔte ne ho ase a onua ayɛ onua
na sɛ wantie nso a san fa onipa baako anaa baanu ka wo ho kɔ ne nkyɛn na wɔadi nea ebesi hɔ no nyinaa ho adanse
sɛ wantie wo ara a fa asɛm no kɔma asafo na sɛ wudi bem asafo no anim na ɔnte ne ho ase ara a asafo no mpam no mfi wɔn mu
mereka akyerɛ mo se biribiara a mobɛkyekye wɔ asase so no wɔakyekye wɔ soro na biribiara a moasan wɔ asase so no wɔasan wɔ soro
meresan aka akyerɛ mo bio se sɛ mo mu baanu biara a wɔte asase yi so hwehwɛ biribi na wɔde nokware bisa m agya a ɔwɔ soro no a ɔbɛyɛ ama wɔn
na nea baanu anaa baasa ahyia wɔ me din mu no na mewɔ wɔn mfinimfini
petro baa yesu nkyɛn bebisaa no se awurade mpɛn ahe na sɛ me nua fom me a memfa nkyɛ no mpɛn ason anaa
yesu buaa no se dabi mpɛn aduɔson ahorow ason
ɔsoro ahenni no te sɛ ɔhene bi a ɔpɛe sɛ ɔne n apaafo bu nkontaa
nkontaabu no mu no wɔde ɔpaani bi a ɔde no ka sidi ɔpepem du brɛɛ no
esiane sɛ na onni sika a ɔde betua ka no nti ɔhene no hyɛe sɛ wɔntɔn ɔne ne yere ne ne mma ne biribiara a ɔwɔ na wɔmfa mmetua ka no
ɔpaani no de n anim butuw fam srɛɛ ne wura yi se me wura hu me mmɔbɔ na tɔ wo bo ase ma me na mɛba abetua ka a mede wo no nyinaa
ɔpaani yi asɛm a ɔkae yi yɛɛ ɔhene no mmɔbɔ ma ogyaa no de ne ka no nyinaa nso kyɛɛ no
saa ɔpaani yi fi hɔ no okohuu ɔpaani foforo bi a ɔde no ka sidi mpenu otim no amenewa sɛ ontua no ka a ɔde no no wɔ hɔ ara
ɔkafo no kotow paa no kyɛw se ɔntɔ ne bo ase mma no na obetua no ka
nanso ɔno de wampene ɔma wɔde ɔkafo yi kɔtoo afiase sɛ gye sɛ watua no ka a ɔde no no nyinaa ansa na ɔbɛma wɔagyaa no
ɔkafo yi nnamfo kɔkaa asɛm a asi no nyinaa kyerɛɛ ɔhene no
ɔhene no tee no ɔfrɛɛ saa ɔpaani a ɔde ne ho kyɛɛ no no baa n anim ɔka kyerɛɛ no se onipa bɔne ne otirimɔdenfo wosrɛɛ me no mede ka kɛse a wode me no nyinaa kyɛɛ wo
ɛnsɛ wo sɛ wo nso wuhu wo yɔnko mmɔbɔ sɛnea mihuu wo mmɔbɔ no anaa
ɔhene no de abufuw ma wɔde ɔpaani yi kɔtoo afiase kae se gye sɛ watua ka a ɔde no no nyinaa ansa na ɔbɛma wɔayi no
saa ara na sɛ moamfa mo nuanom mfomso ankyɛ wɔn a me soro agya nso remfa mo mfomso nkyɛ mo
yesu wiee n asɛnka no ɔkɔɔ galilea ofi galilea no otwaa asubɔnten yordan baa yudea
nnipadɔm tu dii n akyi ma ɔsaa wɔn yare
farisifo bi ba bebisaa no nsɛm bi pɛe sɛ wɔnam wɔn nsɛmmisa no so ma ɔka asɛm bi a ɛde no bɛkɔ sɔhwɛ mu wobisaa no se wopene awaregyae so anaa
yesu nso bisaa wɔn se gyama monkenkan kyerɛw kronkron no wɔakyerɛw wɔ mu se mfitiase no onyankopɔn bɔɔ ɔbarima ne ɔbea
eyi nti na ɔbarima begyaw n agya ne ne na hɔ de ne ho akɔbata ne yere ho daa nyinaa
na wɔn baanu no abɛyɛ ɔhonam koro enti nea onyankopɔn aka abom no ɛnsɛ sɛ onipa tetew mu
farisifo no kɔɔ so bisaa no se adɛn nti na mose kae se sɛ ɔbarima bi pɛ sɛ ogyaa ne yere a otumi kyerɛw no krataa kɛkɛ de gyaa no
yesu buaa wɔn se esiane sɛ na mo koma apirim no nti na mose maa awaregyae ho kwan na ɛnyɛ ade a onyankopɔn hyehyɛe
na mereka akyerɛ mo se obiara a obegyaa ne yere a ɛnyɛ sɛ ɔbea no abɔ aguaman na ɔbɛsan aware ɔbea foforo no asɛe aware
yesu asuafo no kae se sɛ saa na ɛte de a na ɛnsɛ sɛ obiara ware
yesu buaa wɔn se ɛnyɛ obiara na obetumi agye saa asɛm yi atom gye wɔn a onyankopɔn hyɛ wɔn den no nko ara
wɔwoo binom sɛ wommedi sigyaw ebinom nso esiane dɛm nti wɔnware ebinom nso esiane ɔsoro ahenni no nti wɔpo aware obiara a obetumi no nni m asɛm a maka yi so
wɔde mmofra nkumaa brɛɛ yesu sɛ ɔmfa ne nsa ngu wɔn so na ɔmmɔ mpae mma wɔn nanso asuafo no tramtram wɔn a wɔde mmofra no bae no ka kyerɛɛ wɔn se monnhaw yesu
nanso yesu kae se momma mmofra no kwan na wɔmmra me nkyɛn na munnsiw wɔn kwan na eyinom sɛɛ na ɔsoro ahenni no yɛ wɔn dea
na ɔde ne nsa guu wɔn so hyiraa wɔn ansa na ɔrefi hɔ akɔ
da bi aberante bi baa yesu nkyɛn bebisaa no se me wura pa dɛn na menyɛ na manya nkwa a ɛnni awiei
yesu buaa no se sɛ wofrɛ me ɔpapa a na ɛkyerɛ sɛ wofrɛ me onyankopɔn efisɛ onyankopɔn nko ara na oye w asɛmmisa no ho mmuae ara ne sɛ sɛ wopɛ sɛ wokɔ soro de a di mmaransɛm no so
aberante no nso bisaa no se mmaransɛm no mu nea ɛwɔ he yesu buaa no se nni awu nsɛe aware mmɔ korɔn nni atoro
di w agya ne wo na ni na dɔ wo yɔnko sɛ wo ho
aberante no nso kae se midi eyinom nyinaa so pɛpɛɛpɛ afei menyɛ dɛn
yesu ka kyerɛɛ no se sɛ wopɛ sɛ wuwie pɛyɛ a kɔ na kɔtɔn biribiara a wowɔ na fa sika a wubenya afi mu no ma ahiafo ɛno ansa na wubenya agyapade wɔ soro wuwie eyi a afei bra na bedi m akyi
esiane sɛ na saa aberante yi wɔ ahonyade bebree nti ɔtee saa asɛm yi no anyɛ no dɛ ma ɔde awerɛhow fii hɔ kɔe
afei yesu ka kyerɛɛ n asuafo no se ɛyɛ den ma osikani sɛ ɔbɛkɔ ɔsoro ahenni no mu
meka miti mu bio se ɛyɛ mmerɛw sɛ nantwi bewura pane aniwa mu sen sɛ osikani bɛkɔ onyankopɔn ahenni mu
asuafo no tee saa asɛm yi no wɔn adwenem yɛɛ wɔn nnaa wobisae se na ɛnne hena na wiase ha wobegye no nkwa
yesu hwɛɛ wɔn buae se onipa fam de ɛyɛ den na onyankopɔn fam de ɛyɛ mmerɛw
petro nso kae se yɛagyaw biribiara hɔ abedi w akyi na dɛn mfaso na yebenya afi w akyidi no mu
yesu buae se me agyenkwa no sɛ metena m anuonyam ahengua no so a nokwarem mo m asuafo yi nso bɛtena ahengua dumien no so na moabu israel mmusuakuw dumien no atɛn
na obiara a obegyaw ne fi ne nuammarimanom ne nuammeanom n agya ne na ne yere ne mma anaa n agyapade abedi m akyi no obenya no mmɔho ɔha na wanya nkwa a enni awiei nso
na wɔn a wodi kan no mu pii bedi akyiri na wɔn a wodi akyiri no nso mu bi abedi kan
yesu san buu wɔn bɛ foforo bi se ɔsoro ahenni te sɛ okuafo bi a ofii adi anɔpa bi sɛ ɔrekɔhwehwɛ nnipa abɔ wɔn paa
ne nsa kaa apaafo no ɔne wɔn hyehyɛe sɛ obetua wɔn da koro adwuma so akatua
ankyɛ ofii adi bio kohuu nnipa bi nso sɛ wogyinagyina hɔ a wɔnyɛ hwee na wɔrehwehwɛ obi ama wabɔ wɔn paa
ɔfaa wɔn nso de wɔn kɔɔ n afuw no mu ɔka kyerɛɛ wɔn nso se obetua wɔn da koro adwuma so akatua
ɔsan kɔe owigyinae ne nnɔn abiɛsa bere mu kɔbɔɔ nnipa foforo paa ne wɔn yɛɛ nhyehyɛe koro no ara bi
ɔsan fii adi bɛyɛ nnɔnum bere mu kohui sɛ nnipa bi gyinagyina hɔ obisaa wɔn se adɛn nti na da mu yi nyinaa mugyinagyina ha a monyɛ hwee
woyii ano se obi mmɛbɔɔ yɛn paa ɛhɔ ara na ɔka kyerɛɛ wɔn se ɛnne monkɔka apaafo a wɔreyɛ adwuma wɔ m afum no ho
eduu anwummere no ɔfrɛɛ nea otua n apaafo no ka no ka kyerɛɛ no se hwɛ na tua wɔn ka fi wɔn a wɔbaa akyiri yi no so kosi wɔn a wɔbaa kan no so
apaafo a ɔfrɛɛ wɔn akyiri yi no nyinaa otuaa wɔn da koro apaabɔde
wɔn a wɔfaa wɔn kan no nso bae wosusuwii sɛ wobenya sika a ɛboro wɔn a wɔfaa wɔn akyiri yi no de no so nanso wɔn nso wotuaa wɔn sɛnea wotuaa wɔn a wɔbaa akyiri yi no ara pɛ
wɔn nsa kaa wɔn apaabɔde no anyɛ wɔn dɛ
wɔka kyerɛɛ afuw wura no se nnipa a wɔbaa akyiri yi yɛɛ adwuma dɔnhwerew baako pɛ nso yɛn a yɛyɛɛ adwuma fi anɔpa maa awia hyee yɛn no woatua yɛne wɔn nyinaa akatua pɛ
obuaa wɔn mu baako se damfo menyɛɛ wo bɔne biara me ne wo anni ano se metua wo da koro adwuma so akatua anaa
fa sika a wo nsa aka no na kɔ efi me pɛ mu na meretua wɔn a wɔbaa kan ne wɔn a wɔbaa akyiri yi no nyinaa ka pɛ
mmara bi siw me ho kwan sɛ mede me sika yɛ nea mepɛ anaasɛ m ayamye nti na w ani abere yi
asɛm a yesu ka de wiei ne sɛ saa ara na wɔn a wodi akyiri no bedi kan na wɔn a wodi kan no nso bedi akyiri
yesu siim sɛ ɔrekɔ yerusalem no ɔde n asuafo no kaa ne ho
wɔrekɔ no ɔtwee n asuafo no gyinaa nkyɛn baabi ka kyerɛɛ wɔn se yɛrekɔ yerusalem wobeyi me ama asɔfo mpanyin ne kyerɛwsɛm no akyerɛkyerɛfo na wɔabu me kumfɔ
wɔde me bɛhyɛ roma aban nsa na wɔadi me ho fɛw abɔ me asennua mu na ne nnansa so no mɛsɔre afi awufo mu
sebedeo mma yakobo ne yohane ne wɔn na baa yesu nkyɛn ɔbea yi de adesrɛde bi bɛtoo yesu anim
yesu bisaa no se dɛn na wopɛ sɛ menyɛ mma wo obuaa no se mepɛ sɛ sɛ wokɔ w ahenni mu a me mma baanu yi mu baako tena wo nifa so na ɔbaako nso tena wo benkum so
nanso yesu ka kyerɛɛ no se wunnim nea worebisa no afei ɔdanee ne ho bisaa yakobo ne yohane se mubetumi anom kuruwa a merebɛnom ano no bi anaa wobuaa no se yebetumi
yesu ka kyerɛɛ wɔn se me kuruwa ano de mubetumi anom nanso minni tumi sɛ miyi wɔn a wɔbɛtena me nifa anaa me benkum so saa afa no wɔ hɔ ma wɔn a m agya ayi wɔn no
asuafo du a aka no tee nea yakobo ne yohane akobisa no wɔn bo fuwii
yesu frɛɛ wɔn nyinaa ka kyerɛɛ wɔn se munim sɛ ahene ne atumfo di wɔn a wɔhyɛ wɔn ase no so saa ara nso na wɔn a wodi wɔn so no nso di afoforo so
nanso mo de ɛnte saa wɔ mo mu mmom obiara a ɔpɛ sɛ ɔyɛ kɛse wɔ mo mu no ɛsɛ sɛ ɔyɛ mo somfo
na sɛ obi pɛ sɛ ɔyɛ ne nuanom so panyin a ɛsɛ sɛ ɔsom wɔn sɛ akoa
monhwɛ me na munsua me me a meyɛ agyenkwa no mamma sɛ wɔnsom me na mmom mebɛsomee na mede me kra ato hɔ ama nnipa bebree
yesu ne n asuafo fi yeriko rekɔ no nnipadɔm tu dii wɔn akyi
wɔrekɔ no wɔkɔfaa baabi a anifuraefo baanu bi tetee anifuraefo yi tee sɛ yesu retwam no wɔteɛteɛɛm se awurade dawid ba hu yɛn mmɔbɔ
nnipadɔm a wodi yesu akyi no teɛteɛɛ wɔn se wommua wɔn ano nanso anifuraefo no kɔɔ so teɛteɛɛm se awurade dawid ba hu yɛn mmɔbɔ
yesu duu nea wɔtetee hɔ no ogyina bisaa wɔn se dɛn na mopɛ sɛ meyɛ ma mo
wɔka kyerɛɛ no se awurade yɛpɛ sɛ yehu ade
anifuraefo no yɛɛ yesu mmɔbɔ ɔde ne nsa kekaa wɔn ani na prɛko pɛ wohuu ade na wodii n akyi
aka kakra na yesu ne n asuafo no adu yerusalem no wɔbɛnee kurow bi a wɔfrɛ no betfage a ɛwɔ ngo bepɔw no so hɔ no ɛhɔ na yesu somaa n asuafo no mu baanu sɛ wonni kan nkɔ
ɔka kyerɛɛ wɔn se sɛ mudu hɔ a mubehu sɛ wɔasa afurum bi ne ne ba hama monsan wɔn na momfa wɔn mmrɛ me
sɛ obi bisa mo se dɛn na moreyɛ a monka nkyerɛ onii no se wɔn ho hia awurade na asɛm biara remma
wɔyɛɛ eyi hyɛɛ tete nkɔmhyɛ a ɛka
se monka nkyerɛ sion babea se wo hene reba wo nkyɛn odwo na ɔte afurum ne afurum ba so no mu den
asuafo baanu no yɛɛ nea yesu ka kyerɛɛ wɔn no
wɔde mmoa no brɛɛ no no wɔde wɔn ntama sesɛw afurum no so maa yesu tenaa ne so
nnipadɔm a wɔwɔ hɔ no bi de wɔn ntama sesɛw ɔkwan a ɔde aboa no nam so no so ebinom nso bubuu nnubaa de sesɛw ɔkwan no mu saa ara
dɔm no tu teɛe de osebɔ teɛteɛɛm se hosiana dawid ba nhyira ne nea ɔnam awurade din mu reba no hosiana wɔ soro nohɔ
bere a oduu yerusalem no kurow no nyinaa bɔɔ twi ɛhɔfo no bisae se na hena ni
nnipadɔm no buae se ɛyɛ yesu odiyifo a ofi nasaret a ɛwɔ galileaman mu no
yesu fii hɔ no ɔkɔɔ asɔrefi oduu hɔ no ɔpamoo aguadifo a wɔwɔ hɔ no nyinaa kaa sikasesafo apon nyinaa guu fam bubuu apata a wɔtɔn mmorɔnoma wɔ mu no nyinaa gui
yesu ka kyerɛɛ wɔn se kyerɛwsɛm no ka se m asɔrefi yɛ beae a wɔbɔ mpae nanso mo de mode hɔ ayɛ akorɔmfo atenae
afei anifuraefo ne mmubuafo baa ne nkyɛn wɔ asɔrefi hɔ ma ɔsaa wɔn nyinaa yare
nanso bere a asɔfo mpanyin ne yudafo mpanyin bi huu anwonwade yi na wɔtee nso sɛ mmofra nkumaa a wɔwɔ asɔrefi hɔ reteɛteɛm se nhyira nka dawid ba no no anyɛ wɔn dɛ enti wobisaa yesu se wote nsɛm a mmofra no reka no anaa
yesu buae se yiw na monkenkanee saa kyerɛwsɛm a ɛka se mmotafowa mpo bɛkamfo no no da anaa
afei ofii hɔ san kɔɔ betania kɔdaa hɔ
ade kyee anɔpa a ɔresan akɔ yerusalem no ɔkɔm dee no
ohui sɛ akutu bi si ɔkwan ho baabi ɔkɔɔ hɔ kɔhwɛɛ sɛ akutu no bi wɔ so ana nanso oduu hɔ no ohui sɛ ahaban nko ara na ɛwɔ so ɔdomee aduaba no se efi nnɛ worensow aba bio ɛhɔ ara akutu dua no wui
asɛm yi yɛɛ yesu asuafo no nwonwa ma wobisaa no se na ɛyɛɛ dɛn na akutu no so ahaban poo ntɛm saa
yesu nso buaa wɔn se nokwarem sɛ mowɔ gyidi a enhinhim a mubetumi ayɛ ade koro yi ara bi anaa nea ɛkyɛn saa mpo anka mubetumi aka akyerɛ ngo bepɔw yi se tutu kogu po mu na ebetutu akogu mu nso
biribiara a mode gyidi bebisa wɔ mpaebɔ mu no mo nsa bɛka
yesu san kɔɔ asɔrefi hɔ a ɔrekyerɛkyerɛ no asɔfo mpanyin ne yudafo mpanyin baa ne nkyɛn bebisaa no tumi ko a ogyina so pamoo aguadifo ne sikasesafo no fii asɔrefi hɔ no
yesu kae se merebebisa mo asɛm baako bi na mummua me ansa
onyankopɔn na ɔsomaa yohane osuboni anaa ɛnyɛ ɔno wɔdwennwenee ho kae se sɛ yɛka se efi onyankopɔn a wobebisa yɛn nea enti a yɛannye nea yohane kae no anni
na sɛ yɛka se ɛnyɛ onyankopɔn na ɔsomaa no nso a dɔm no bɛhaw yɛn efisɛ wɔn nyinaa nim sɛ yohane yɛ odiyifo
enti wɔn mmuae a wɔmae ara ne sɛ yennim ɛhɔ ara na yesu nso kae se sɛ munnim de a me nso meremmua mo
yesu kae se saa asɛm a merebɛka yi mudwen ho dɛn ɔbarima bi wɔ mmabarima baanu ɔka kyerɛɛ wɔn mu panyin no se me ba nnɛ kɔ m afum na kɔyɛ adwuma wɔ hɔ
ne ba no kae se merenkɔ nanso akyiri yi ɔsesaa n adwene na ɔkɔe
afei agya no ka kyerɛɛ akumaa no se wo nso kɔ ɔno nso kae se agya mate mɛkɔ nanso wankɔ
saa mmofra baanu yi mu hena na otiee n agya asɛm wobuae se ne ba panyin no afei yesu kyerɛɛ asɛm no ase se akyinnye biara nni ho sɛ nnebɔnyɛfo ne nguamanfo bɛkɔ ɔsoro ahenni mu ansa na moakɔ
efisɛ osuboni yohane ka kyerɛɛ mo se monsakra mo su na monkɔ onyankopɔn nkyɛn nanso moansakra maa nnebɔneyɛfo ne nguamanfo sakraa wɔn su na muhuu nea ɛbae no koraa moannye anni enti moansakra
yesu buu wɔn bɛ foforo bi se da bi ɔbarima bi a ɔwɔ mmɛfuw a wagye ban afa ho na watu amoa a wokyi ngo wɔ mu de afuw no gyaw akuafo bi eyi akyi no otuu kwan kɔɔ ɔman foforo bi so
eduu bere a mmɛ no beree a ɛsɛ sɛ wonu no ɔsomaa ne ho nnipa baa akuafo no hɔ sɛ wommegye ne kyɛfo mmrɛ no
woduu hɔ ara pɛ na akuafo no tow hyɛɛ nnipa no so boroo ɔbaako kum ɔbaako ɛnna wosiw ɔbaako nso abo
afei ɔsan somaa nnipa a wɔn dodow sen wɔn a ɔsomaa wɔn kan no sɛ wɔnkɔ akuafo no nkyɛn nanso asɛm koro no ara bi na esii
eyi akyi ɔsomaa ɔno ankasa ne ba akuafo no nkyɛn susuwii sɛ wɔde nidi bɛma no
nanso akuafo no hui sɛ ne ba no afiti reba pɛ wɔfaa ne ho adwene kae se ɔdedifo no na ɔreba no momma yenkum no na yɛmfa afuw no
ɛhɔ ara wɔtwee no fii afuw no mu kokum no too baabi
sɛ afuw wura no san ba a mugye di sɛ dɛn na ɔbɛyɛ saa akuafo no
yudafo mpanyin no buae se ɔno nso bekum saa atirimɔdenfo no na ɔde afuw no ama akuafo foforo a wɔde ne kyɛfa bɛma no bere a ɛsɛ mu
yesu bisaa wɔn bio se monkan kyerɛwsɛm no mu da se ɔbo a adansifo apo no ɛno ara na abɛyɛ ɔdan no tweatibo eyi yɛ awurade dwumadi no bi na ayɛ yɛn ani so anwonwasɛm yi no
nea mereka ara ne sɛ wobegye onyankopɔn ahenni no afi mo nsam de akɔma ɔman foforo a wɔbebu n afude no ho nkontaa pa akyerɛ no
wɔn a wɔbɛhwe saa nokware botan yi so no mu bebubu na nea nokware botan no nso bɛhwe ne so no bɛpɛkyɛw
bere a asɔfo mpanyin ne yudafo mpanyin no tee ase sɛ yesu asɛm a ɔreka no fa wɔn ho no
wɔpɛe sɛ wɔyɛ no bɔne nanso na wosuro dɔm no efisɛ na wɔagye yesu atom sɛ ɔyɛ odiyifo
yesu de abebu ahorow kyerɛɛ sɛnea ɔsoro ɔhenni no te
ose ɔsoro ahenni te sɛ ɔhene bi a ne babarima hyiaa ayeforo na ɔtow pon maa no
ɔtoo nsa frɛɛ nnipa pii bere no dui no ɔsomaa n asomfo sɛ wɔnkɔfrɛfrɛ nnipa no na wɔmmra nanso nnipa no amma
ɔsan somaa n asomfo foforo se monkɔka nkyerɛ wɔn se wɔawie biribiara wɔakum m anantwi ne me nyɛmmoa de anoa aduan awie mommra ayeforo no ase mmedidi
nanso ne ho yɛɛ wɔn a ɔtoo nsa frɛɛ wɔn no serew obiara kodii ne dwuma obi kɔɔ n afum ɔfoforo nso kodii ne gua
afoforo nso kyeree n asomfo no hwee wɔn pirapiraa wɔn kunkum ebinom nso
ɔhene no tee nea nnipa no ayɛ n asomfo no ne bo fuwii ɔsomaa n asraafo ma wɔkokunkum awudifo no hyew wɔn kurow no pasaa
ɔsan frɛɛ n asomfo ka kyerɛɛ wɔn se wɔawie ayeforo aduan no nanso wɔn a wɔfrɛɛ wɔn no mfata sɛ wɔba apontow no ase
enti monkɔ mmɔnten so na obiara a mubehu no no momfrɛ no mmra apontow no ase
asomfo no fii adi kɔɔ mmɔnten so kɔfrɛɛ nnipa dodow a wohuu wɔn no nyinaa wɔfrɛɛ nnipa pa ne nnipa bɔne maa ɔdan a wɔtow pon wɔ mu no yɛɛ ma
ɔhene no baa hɔ sɛ ɔrebɛhwɛ nnipa a wɔaba no ohuu obi a ɔnhyɛ ayeforohyia atade wɔ hɔ
obisaa no se damfo ɛyɛɛ dɛn na wonhyɛ ayeforohyia atade na wutumi baa ha nanso damfo no antumi ammua
afei ɔhene no ka kyerɛɛ n asomfo no se monkyekyere ne nan ne ne nsa na monkɔtow no nkyene akyirikyiri sum mu nea osu ne agyaadwo wɔ no
wɔafrɛ bebree nanso kakraa bi na wɔayi wɔn
farisifo no tuu yesu ho agyina pɛɛ ɔkwan bi a wɔnam n anom asɛm so benya no akyere no
wosii no gyinae sɛ wɔbɛsoma wɔn nnipa bi ne herodefo aba yesu nkyɛn abebisa no se owura yenim sɛ woyɛ ɔnokwafo na wonam nokware kwan so kyerɛ nnipa ɔkwan a ɛkɔ onyankopɔn nkyɛn a wunsuro akyi asɛm efisɛ wonhwɛ nnipa anim
ka ma yentie eye sɛ woyi tow ma roma hempɔn kaesare anaa enye
yesu huu wɔn adwemmɔne no ma ɔka kyerɛɛ wɔn se mo nyaatwomfo adɛn nti na mopɛ sɛ mode nnaadaa sɔ me hwɛ
momfa sika a wɔde yi tow no bi nkyerɛ me wɔde bi kyerɛɛ no
obisaa wɔn se hena mfonini na ɛda so na hena din nso na ɛwɔ so
wobuae se kaesare yesu ka kyerɛɛ wɔn se ɛnne momfa kaesare de mma kaesare na momfa onyankopɔn de mma onyankopɔn
ne mmuae a ɔmaa wɔn no maa wɔn ho dwiriw wɔn ma wogyaw no hɔ kɔe
da no ara sadukifo a wonnye owusɔre nni no baa yesu nkyɛn bebisaa no se
owura mose kae se sɛ ɔbarima bi anwo na owu a ne nuabarima mfa ne yere no kunabea na ɔne no nwo mma owufo no
anuanom baason bi ne yɛn tenaa ha ɔpanyin no waree a wanwo ba na owui enti ne nua a ɔto so abien no faa ne yere no kunabea
nea ɔto so abien no nso wui maa nea ɔto so abiɛsa no faa ɔbea no kunabea ɔno nso wui a wanwo ba maa ɔfoforo nso faa ɔbea no kunabea eyi toaa so ara kosii sɛ anuanom baason no nyinaa waree ɔbea no
nea edi akyiri ne sɛ ɔbea no nso wui
ɛno nti owusɔre bere no nnipa baason yi mu hena na ɔbea no bɛyɛ ne yere efisɛ wɔn nyinaa waree no
yesu buaa wɔn se mo mfomso a moayɛ no fi onim a munnim kyerɛwsɛm no ne onyankopɔn tumi a ɔwɔ no
na owusɔre bere no aware nni hɔ obiara bɛyɛ sɛ abɔfo a wɔwɔ soro no
afei ɛfa owusɔre no ho no nso monkanee nea onyankopɔn aka afa ho no pɛn munhu sɛ onyankopɔn kasa kyerɛɛ mo bere a ɔkae se
mene abraham nyankopɔn isak nyankopɔn ne yakob nyankopɔn no eyi kyerɛ sɛ onyankopɔn nyɛ awufo nyankopɔn na mmom ateasefo nyankopɔn
nnipadɔm no tee ne nkyerɛkyerɛ no ɛyɛɛ wɔn nwonwa
farisifo no tee sɛ yesu abu afa sadukifo no so no wɔkohyiaa yesu
wɔn mu baako a ɔyɛ mmaranimfo bisaa yesu se
owura mose mmaransɛm no mu nea ɛwɔ he koraa na ɛkyɛn ne nyinaa
yesu buaa no se dɔ awurade wo nyankopɔn wo koma nyinaa mu wo kra nyinaa mu ne w adwene nyinaa mu
eyi ne mmaransɛm no mu nea edi kan na ɛkyɛn ne nyinaa
nea ɛto so abien no te sɛ ɛno ara dɔ wo yɔnko sɛ wo ho
mose mmaransɛm ne adiyifo no nkyerɛkyerɛ no nyinaa gyina saa mmaransɛm abien yi so di eyinom so na wubehu sɛ woredi nea aka no nyinaa so
farisifo no twaa yesu ho hyiae no obisaa wɔn se
dɛn na mowɔ ka wɔ agyenkwa no ho hena ba ne no wobuaa no se dawid ba
yesu bisaa wɔn se ɛnne adɛn na dawid nam honhom kronkron so frɛ no awurade efisɛ dawid kae se
onyankopɔn ka kyerɛɛ me wura se tena me nifa kosi sɛ mɛma woadi w atamfo nyinaa so
sɛ dawid frɛ no awurade a ɛnne ɛbɛyɛ dɛn na watumi ayɛ ne ba
obiara antumi ammua eyi akyi nso obiara antumi ammisa no nsɛm bio
afei yesu ka kyerɛɛ nnipadɔm no ne n asuafo no se
mmara no akyerɛkyerɛfo ne farisifo no na wɔkyerɛ mose mmara no ase
eyi nti ɛsɛ sɛ mutie wɔn na moyɛ biribiara a wɔbɛka akyerɛ mo sɛ monyɛ no nanso monnyɛ nea wɔyɛ no bi efisɛ nea wɔka kyerɛ mo no ɛnyɛ ɛno na wɔyɛ
wɔhyɛ mo ma mudi mmara a ɛyɛ den so a wɔn ankasa mpɛ sɛ wodi so
biribiara a wɔyɛ no yɛ ɔyɛkyerɛ wɔde sɛbɛ a kyerɛw nsɛm bi hyɛ mu sɛn wɔn nsa hyɛ ntade yuu kyerɛ sɛ wɔyɛ atreneefo
na sɛ wɔkɔ apontow ase nso a wɔpɛ sɛ daa wɔtena mpanyin tenabea afei wɔkɔ asɔre nso a wɔpɛ sɛ wɔtena mpanyin tenabea pa
sɛ wode obu kyia wɔn abɔnten so na wofrɛ wɔn rabi anaa owura a ɛyɛ wɔn dɛ
mommma obiara mmfrɛ mo saa efisɛ onyankopɔn nko ara na ɔyɛ owura mo nyinaa moyɛ pɛ sɛ anuanom
mommfrɛ obiara wɔ asase so ha se agya efisɛ onyankopɔn a ɔwɔ soro no nko ara na ɛsɛ sɛ wɔfrɛ no saa
na mommma wɔmmfrɛ mo owura efisɛ ɔbaako pɛ na ɔyɛ mo wura a ɔne agyenkwa no
wobrɛ wo ho ase som afoforo a wobɛyɛ ɔkɛse wopɛ sɛ woyɛ kɛse a yɛ ɔsomfo
na obiara a ɔbɛma ne ho so no wɔbɛbrɛ no ase saa ara nso na obiara a ɔbɛbrɛ ne ho ase no wɔbɛma no so
munnue mo farisifo ne mmara no akyerɛkyerɛfo nyaatwomfo efisɛ musiw afoforo ɔsoro ahenni ho kwan mo a monkɔ mu mo nso a momma afoforo a wɔpɛ sɛ wɔkɔ mu no kwan
nyaatwomfo mobɔ mpae atenten wɔ mmɔnten so de kyerɛ sɛ moyɛ atreneefo wɔ bere a mutu akunafo fi wɔn afi mu
munnue mo farisifo ne mmara no akyerɛkyerɛfo nyaatwomfo mokɔ wiase afanan nyinaa sɛ mubenya onipa baako abɛfra mo mu na sɛ munya obi saa a mosɛe no ma ɔyɛ ɔbonsam ba sen sɛnea mote no
munnue akwankyerɛfo anifuraefo a moka se sɛ obi de asɔredan ka ntam a ɛno de ɛnyɛ hwee na sɛ ɔde sikakɔkɔɔ a ɛwɔ asɔredan no mu ka ntam de a ɛnne ntam no kyekyere onii no
anifuraefo nkwaseafo asɔredan no ne emu sikakɔkɔɔ no mu nea ɛwɔ he na ɛsom bo sikakɔkɔɔ no anaa asɔredan no a ɛtew sikakɔkɔɔ no ho no
na moka se sɛ obi ka afɔremuka no ntam a ɛnyɛ hwee na mmom sɛ ɔka ayɛyɛde a egu afɔremuka no so ntam de a ɛkyekyere onii
anifuraefo afɔremuka a ɛtew ayɛyɛde a egu so no ho no ne ayɛde a egu so no mu nea ɛwɔ he na ɛsom bo
sɛ woka afɔremuka no ntam a woka afɔremuka no ne ɛso ayɛyɛde nyinaa ntam
na sɛ woka asɔredan no ntam a woka asɔredan no ne onyankopɔn a ɔte mu no nyinaa ntam
na sɛ woka ɔsoro ntam a na woreka onyankopɔn ahengua ne onyankopɔn no ankasa ntam
munnue mo farisifo ne mmara no akyerɛkyerɛfo nyaatwomfo muyi ntotoso du du wɔ afifide a ɛwɔ mo mfikyifuw mu no ho nanso mugyaw nneɛma a ɛsom bo te sɛ atɛntrenee ahummɔbɔ ne nokwaredi ɛwom sɛ ɛsɛ sɛ muyiyi ntotoso du du no de nanso ɛnsɛ sɛ mugyaw nneɛma a ɛsom bo no
anifuraefo akwankyerɛfo mosɔn nea morenom so yi mu nwansena nanso momene nantwi
munnue mo farisifo ne mmara no akyerɛkyerɛfo nyaatwomfo mutwiw mo nkuruwa ne mo ayowa ho fɛfɛɛfɛ nanso emu de asisi ne pɛsɛmenkominya ahyɛ no ma tɔ
farisifo anifuraefo muntwiw kuruwa no mu kan na kuruwa no ho nyinaa bɛtew
munnue mo farisifo ne mmara no akyerɛkyerɛfo mote sɛ da a wɔasra ho fɛfɛɛfɛ nanso awufo nnompe ne nneɛma funu ahyɛ mu ma tɔ
moyɛ mo anim sɛ atreneefo nanso bɔne ahorow ahyɛ mo mu ma tɔ
munnue mo farisifo ne mmara no akyerɛkyerɛfo nyaatwomfo musisi ada akɛse ma adiyifo a mo ara mo agyanom kunkum wɔn na mode nhwiren gugu atreneefo a wokunkum wɔn no da so
na mutwa mo ho ka se sɛ na yɛte ase saa bere no a anka yɛrenyɛ bɔne a yɛn agyanom yɛe no
sɛ moka saa a mubu mo ho fɔ sɛ moyɛ atirimmɔdenfo mma
na mudi wɔn anammɔn akyi yɛ saa bɔne koro no ara bi pɛpɛɛpɛ
awɔ nhurutoa mma mobɛyɛ dɛn aguan amanehunu gya mu atemmu no
mɛsoma adiyifo ne anyansafo ne akyerɛkyerɛfo aba mo nkyɛn mobɛbɔ wɔn mu bi asennua mu akum wɔn mobɛbɔ ebinom akyi mmaa wɔ mo asɔredan mu na moataa ebi afi nkurow so akɔ nkurow so
na atreneefo mogya a moahwie agu asase so nyinaa efi habel so de kosi barakia ba sakaria a mukum no asɔredan ne afɔremuka ntam no bɛba mo so
mereka makyerɛ mo se atemmu a wɔaboaboa ano no nyinaa bɛba nnɛɛmma yi so
o yerusalem yerusalem wo a wukum adiyifo na wusiw wɔn a wɔasoma wɔn wo nkyɛn abo mpɛn ahe na anka mepɛe sɛ meboaboa wo mma ano sɛnea akokɔbeatan boaboa ne mma ano ne ntaban ase nanso moampɛ
wobegyaw mo fi fituw ama mo
na mise mo sɛ efi nnɛ de rekɔ morenhu me bio kosi sɛ mobɛka se nhyira ne nea ɔnam awurade din mu reba no
yesu refi faako a asɔredan no si hɔ no n asuafo no baa ne nkyɛn pɛe sɛ wɔkyerɛkyerɛ no adan ahorow a ɛwɔ asɔredan no mu
nanso ɔka kyerɛɛ wɔn se wobedwiriw saa ɔdan yi agu pasaa
yesu kɔɔ ngo bepɔw no so ɔte hɔ no n asuafo no baa ne nkyɛn bebisaa no se bere bɛn na nea woreka yi bɛba na nsɛnkyerɛnne bɛn na ɛbɛma yɛahu wo ba a wobɛsan aba bio no ne wiase awiei a ɛbɛba no
yesu ka kyerɛɛ wɔn se monhwɛ na obi annaadaa mo
nnipa bebree de me din bɛba abɛka se wɔne agyenkwa no na wɔadaadaa mo mu pii
sɛ mote sɛ wɔafi akodi ase a ɛnkyerɛ me ba a mɛsan aba no ho nsɛnkyerɛnne ɛsɛ sɛ eyinom ba nanso awiei no de ennya mmae
aman bɛsɔre aman so na ahenni asɔre ahenni so na ɔkɔm ne asasewosow bɛba mmeaemmeae
eyinom nyinaa bɛyɛ nneɛma a ɛyɛ hu a ɛbɛba no mfitiase
sɛ moyɛ me de nti wɔbɛyɛ mo ayayade na wɔakum mo wɔ wiase afanan nyinaa
na mo mu pii bɛsan akɔ bɔne mu na moayiyi mo ho mo ho ama na moatan mo ho
atoro adiyifo bebree bɛsɔre na wɔadaadaa mo mu pii
bɔne bɛdɔɔso wɔ wiase na abrɛ nnipa dɔ a wɔwɔ no ase
nanso wɔn a wobegyina pintinn akodu awiei no wobenya nkwa
na wɔbɛka asɛmpa a ɛfa ahenni no ho no wɔ wiase mmaa nyinaa na wɔate ɛno akyi ansa na awiei no bɛba
enti sɛ muhu ade a ɛyɛ hu a odiyifo daniel kaa ho asɛm sɛ egyina kronkronbea hɔ no a nea ɔkan no nte eyi ase
wɔn a wɔte yudea no nguan nkɔ yuda mmepɔw so
wɔn a wɔtete wɔn afi mu no nso nguan a wɔmfa biribiara mfi wɔn adan mu
wɔn a wɔwɔ mfum no nso nnsan wɔn akyi mmmɛfa wɔn ntama
na wɔn a wɔafa afuru ne wɔn a woturu mma saa bere no mu no nnue
na mommɔ mpae na bere a ɛsɛ sɛ muguan no anyɛ awɔwbere anaa homeda
efisɛ ɔtaa a ɛbɛba no ebi nsii wɔ wiase abakɔsɛm mu da na ebi nso rensi da
nokwarem sɛ wɔantwa saa nna no so a nnipa nyinaa ase bɛtɔre
sɛ obi ka kyerɛ mo se agyenkwa no wɔ ha anaa sɛ ɔwɔ nohɔ anaa wayi ne ho adi wɔ ha anaa ɛhɔ a munnnye nnni
atoro kristofo ne atoro adiyifo bɛsɔre na wɔayɛ anwonwade ahorow na sɛ ebetumi a wɔadaadaa wɔn mpo a onyankopɔn ayi wɔn no
mabɔ mo kɔkɔ dedaw
enti sɛ obi ka kyerɛ mo se agyenkwa no asan aba na ɔwɔ sare so a monnhaw mo ho sɛ mobɛkɔ hɔ akɔhwehwɛ no anaasɛ nso ɔde ne ho asie baabi a munnnye nnni
na sɛnea anyinam twa fi apuei kɔ atɔe no saa ara na sɛ onipa ba no reba a ɛbɛyɛ ara ne no
na nea efunu wɔ no ɛhɔ na apete mpa
ɔtaa no akyi pɛ awia beduru sum na ɔsram renhyerɛn na nsoromma bɛtetew ahwe na wɔbɛwosow tumi a ɛwɔ soro no
afei onipa ba no ba ho nsɛnkyerɛnne bɛda adi na ɔsoro ne asase sofo nyinaa betwa agyaadwo na wiase amanaman behu me sɛ mede tumi ne anuonyam nam ɔsoro omununkum mu reba
na mɛsoma m abɔfo a wɔrebɔ mmɛnson aba na wɔbɛboaboa wɔn a mayi wɔn no ano fi soro ano kɔka asase ano
afei munsua biribi mfi borɔdɔma dua no ho asɛm no mu sɛ eyi nnubaa foforo san yi ahaban foforo a na ɛkyerɛ sɛ asusow atue
saa ara nso na sɛ muhu sɛ saa nneɛma yi nyinaa afiti ase resisi a mubehu sɛ me ba a mɛsan aba no abɛn adu apon ano
afei saa awontoatoaso yi betwam
ɔsoro ne asase betwam akɔ na me nsɛm de ɛbɛtena hɔ daa
nanso da anaa dɔn ko a awiei no bɛba de obiara nnim ɔsoro abɔfo ne onyankopɔn ba no mpo nnim agya no nko na onim
onipa ba no ba a ɔbɛba no bɛyɛ sɛnea noa bere so ɛyɛe no ara pɛ
na sɛnea nna a edi nsuyiri no anim no nnipa didii na wɔnomee warewaree de kosii da a noa kɔɔ hyɛn no mu
na nnipa annye nea ɛbɛba anni kosi sɛ nsuyiri bɛfaa wɔn nyinaa kɔe no saa ara na me ba a mɛsan aba no bɛyɛ
saa bere no wɔbɛfa mmarima baanu a wɔreyɛ adwuma wɔ afum no mu baako akɔ na wɔagyaw ɔbaako
saa ara nso na mmea baanu a wɔwɔ fie renoa aduan no nso wɔbɛfa ɔbaako agyaw ɔbaako ne no
enti monwɛn efisɛ munnim da ko a awurade bɛba
sɛnea onipa tumi wɛn de bɔ ne ho ban fi akorɔmfo ho no
saa ara na mubetumi asiesie mo ho awɛn de atwɛn me ba a mɛba a obiara nnim bere ko no
woyɛ awurade akoa onyansafo nokwafo anaa mama wo adwuma sɛ hwɛ me fi so na da biara ma m asomfo aduan nni anaa
nhyira nka wo sɛ mɛsan aba abɛto wo sɛ wode nokware reyɛ w adwuma
mede biribiara a mewɔ no bɛhyɛ saa nokwafo no nsa na wahwɛ so
na sɛ woyɛ akoa bɔne na woka kyerɛ wo ho se me wura nnya mmae
na wufiti ase haw wo mfɛfo nkoa no na wudidi bow nsa a
wo wura no bɛba da a w ani nna no kwan
na wabetwa wo mmaa a ano yɛ den na ɔde wo akɔ nea wobu nyaatwomfo atɛn ɛhɔ na osu ne agyaadwo wɔ
ɔsoro ahenni te sɛ mmabaa du bi a wɔfaa wɔn akanea sɛ wɔrekohyia ayeforokunu
na mmabaa no mu baanum yɛ anyansafo ɛnna baanum nso yɛ nkwaseafo
wɔn mu nkwaseafo no rekɔ no wɔamfa krasin a sɛ nea ɛwɔ akanea no mu sa a wɔde begu mu
nanso wɔn mu anyansafo no de wɔrekɔ no wɔfaa krasin kaa wɔn akanea ho de kɔe
ayeforokunu no amma ntɛm enti wofitii ase totɔɔ nko dedae
ɔdasum na wɔtee nteɛteɛm se ayeforokunu no reba mumfi adi nkohyia no
mmabaa yi nyinaa sɔre buebuee wɔn akanea no
nkwaseafo no srɛɛ anyansafo no sɛ momma yɛn mo krasin no bi ngu yɛn akanea mu na ɛredum
anyansafo no ka kyerɛɛ wɔn se krasin a yɛwɔ no sua monkɔ kurom nkɔtɔ bi
wɔrekɔtɔ krasin no pɛ na ayeforokunu no bae enti wɔn a wɔasiesie wɔn ho no ne ayeforokunu no kɔɔ n apontow no ase na wɔtoo ɔpon no mu
akyiri yi a baanum no san bae no wogyinaa ɔpon no akyi frɛe se owura hiɛ yɛn
nanso ɔka kyerɛɛ wɔn se mumfi hɔ nkɔ minnim mo
enti monwɛn na munnim da anaa dɔn ko a mɛsan aba
bio ɔsoro ahenni te sɛ ɔbarima bi a ɔretu kwan akɔ ɔman foforo bi so ɔrekɔ no ɔfrɛɛ n apaafo baasa maa wɔn mu biara sika a ɛfata sɛ wɔmfa nyɛ adwuma
ɔmaa ɔbaako sidi mpem anum ɔmaa nea odi hɔ no sidi mpem abien ɛnna ɔmaa nea otwa to no sidi apem
ɔpaani a ɔmaa no sidi mpem anum no de sika no kodii gua nyaa mfaso sidi mpem anum kaa ho
nea onyaa sidi mpem abien no nso de sika no kɔyɛɛ adwuma nyaa mfaso sidi mpem abien kaa ne sika no ho
nanso ɔpaani a ne wura maa no sidi apem no de ɔkotuu fam de sika no siee hɔ
mmere bi akyi wɔn wura no fi akwantum bae ɔfrɛɛ apaafo baasa yi sɛ wommebu nkontaa nkyerɛ no
nea ɔmaa no sidi mpem anum no brɛɛ no sidi mpem du
ne wura no ka kyerɛɛ no se mo akoa pa ne nokwafo woadi kakraa yi ho nokware mede wo besi nneɛma pii so panyin bra na me ne wo nni dɛ
ɔpaani a ɔmaa no sidi mpem abien no nso bae ɔka kyerɛɛ ne wura no se worekɔ no womaa me sidi mpem abien mede yɛɛ adwuma na manya sidi mpem abien aka ho
ne wura no ka kyerɛɛ no se mo akoa pa ne nokwafo woadi kakraa yi ho nokware mede wo besi nneɛma pii so panyin bra na me ne wo nni dɛ
ɔpaani a onyaa sidi apem no nso bae ɔka kyerɛɛ ne wura no se owura minim sɛ woyɛ onipa a woyɛ den wutumi twa wɔ nea wunnuae ɛnna wutumi boaboa ano wɔ nea wompetee
enti misuroe na mede wo sika no kɔkyɛɛ fam enti w ade ni
ne wura no ka kyerɛɛ no se akoa bɔne ne onihafo wunim sɛ mitumi twa wɔ nea minnuae na mitumi boaboa ano wɔ nea mempetee a
anka ɛsɛ sɛ wode sika no yɛ adwuma nya ho mfaso to hɔ ma me
munnye ne nsam sika no na momfa nkɔma nea onyaa sidi ɔpedu no
obiara a ɔde nea wɔde ama no no bɛyɛ ade pa no wɔde bi bɛka ne ho na obiara a wamfa nea wɔde ama no no anyɛ ade pa no nea ɔwɔ no mpo wɔbegye afi ne nsam
montow akoa a ne ho nni mfaso yi nkyene sum kabii mu ɛhɔ na osu ne agyaadwo wɔ
na sɛ onipa ba no ba n anuonyam mu a abɔfo nyinaa ka ne ho a saa bere no na ɔbɛtena n anuonyam ahengua no so
na wɔbɛboaboa aman nyinaa ano n anim na ɔbɛpaw nnipa no mu sɛnea oguanhwɛfo paw nguan fi mmirekyi mu
na ɔde nguan no begyina ne nifa so na ɔde mmirekyi no agyina ne benkum so
ɛno na ɔhene no bɛka akyerɛ wɔn a wogyina ne nifa so no se mo a m agya ahyira mo mommra mmɛfa ahenni a wɔasiesie ama mo fi wiase mfitiase no nni
ɔkɔm dee me na momaa me aduan dii osukɔm dee me na momaa me nsu nomee meyɛɛ ɔhɔho na mode me kɔɔ mo fi
medaa adagyaw na mufuraa me ntama meyaree na mobɛsraa me medaa afiase na mobɛhwɛɛ me
saa bere no mu na atreneefo no bebisa se owura da bɛn na yehuu wo sɛ ɔkɔm de wo a yɛmaa wo aduan na osukɔm de wo a yɛmaa wo nsu nomee
afei da bɛn na yehuu sɛ woyɛɛ ɔhɔho a yɛde wo kɔɔ yɛn fi anaasɛ wodaa adagyaw a yefuraa wo ntama
afei da bɛn na yehuu sɛ woyare a yɛbɛsraa wo anaasɛ wodaa afiase a yɛbɛhwɛɛ wo
na me ɔhene no bebua wɔn se sɛ moayɛ ama me nuanom nkumaa yi mu baako yi moayɛ ama me
afei mɛdan m ani akyerɛ wɔn a wogyina me benkum so no aka akyerɛ wɔn se mo a wɔadome mo wɔmfa mo nkogu ogyatanaa a ennum da a wɔasɔ ama ɔbonsam ne n ahokafo no mu
na ɔkɔm dee me moamma me aduan anni osukɔm dee me moamma me nsu annom
meyɛɛ ɔhɔho moamfa me ankɔ mo fi medaa adagyaw moamfura me ntama meyaree moammɛsra me medaa afiase moammɛhwɛ me
wɔn nso bebua no se awurade da bɛn na yehuu wo sɛ ɔkɔm dee wo anaasɛ osukɔm dee wo anaasɛ woyɛɛ ɔhɔho anaasɛ wodaa adagyaw anaasɛ woyaree anaasɛ wodaa afiase na yɛanyɛ nea ɛsɛ sɛ yɛyɛ amma wo
na mebua wɔn se sɛ moanyɛ amma nkumaa yi mu baako nti moanyɛ amma me
na wɔbɛkɔ ahoyeraw a ɛto ntwa da mu na atreneefo akɔ nkwa a enni awiei mu
yesu wiee nsɛm yi ka no ɔka kyerɛɛ n asuafo no se
munim sɛ aka nnanu na twam afahyɛ no adu na wobeyi onipa ba no ama na wɔabɔ no asennua mu
saa bere no ara na asɔfo mpanyin ne yudafo mpanyin bi ahyia mu wɔ ɔsɔfo panyin kaiafa fi
retu agyina ahwehwɛ ɔkwan a wɔbɛfa so akyere yesu akum no a obiara renhu akyi
nanso wɔkae se ɛnsɛ sɛ wɔkyere no twam afahyɛ no mu anyɛ saa a ɛde basabasayɛ bɛba ɔman no mu
afei yesu kɔɔ betania na ɔkɔɔ simon ɔkwatani fi
ɔwɔ hɔ redidi no ɔbea bi a okita ngo huamhuamhuam bi a ne bo yɛ den yiye toa ma baa hɔ behwie guu yesu tirim
bere a asuafo no huu eyi no anyɛ wɔn dɛ wɔkae se adesɛe yi ase ne dɛn
anka wobetumi atɔn srade huamhuamhuam yi anya sika bebree de ama ahiafo
yesu huu wɔn adwene na ɔka kyerɛɛ wɔn se adɛn na moka nea ɔbea yi yɛɛ yi ho asɛm saa wayɛ ade pa ama me
mo ne ahiafo wɔ ha daa na me de me ne mo nni hɔ daa
wahwie ngo huahuamhuam yi agu me so de asiesie me nipadua ama me sie
wɔde nea wayɛ yi bɛkae no daa wɔbɛka nea ɔyɛe yi wɔ wiase baabiara a wɔbɛka asɛmpa no
afei yuda iskariot a ɔyɛ asuafo dumien no mu baako kɔɔ asɔfo mpanyin no nkyɛn
kobisaa wɔn se sɛ miyi yesu ma mo a ahe na mode bɛma me wɔmaa no nnwetɛbona aduasa
efi saa bere no yuda hwehwɛɛ ɔkwan a ɔbɛfa so ayi no ama wɔn
twam afahyɛ da a edi kan no asuafo no baa yesu nkyɛn bebisaa no se ɛhe na wopɛ sɛ yɛkodi twam afahyɛ no
ɔbuaa wɔn se monkɔ kurow no mu nkohu ɔpanyin asomasi nka nkyerɛ no se yɛn wura se ne bere abɛn na wo fi na ɔne n asuafo no bedi twam afahyɛ no
asuafo no dii nea ɔka kyerɛɛ wɔn no so yɛɛ twam afahyɛ aduan a wobedi wɔ ofi a wonyae no mu
eduu anwummere a ɔne dumien no te adidii no
ɔkae se mo mu baako beyi me ama
asɛm yi maa wɔn werɛ howee yiye na wofii ase bisabisae mmaako mmaako se awurade ɛyɛ me anaa
yesu buae se nea medi kan de aduan ama no no ɔno ne saa onipa no
ɛsɛ sɛ onipa ba no wu sɛnea odiyifo no hyɛɛ ne ho nkɔm no nanso onipa a obeyi onipa ba no ama no nnue sɛ wɔanwo saa onipa no a anka eye
yuda nso bisaa no se kyerɛkyerɛfo ɛyɛ me anaa yesu buaa no se yiw
bere a wɔredidi no yesu faa abodoo na ɔhyiraa so bubuu mu de maa n asuafo no kae se munnye nni eyi ne me nipadua
na ɔfaa kuruwa a nsa dɔkɔdɔkɔ wɔ mu na ɔdaa ase no ɔde maa wɔn kae se mo nyinaa monnom bi
na eyi ne me mogya a ɛhyɛ apam foforo no mu den wohwie gu ma nnipa bebree nya bɔne fafiri
montie nea mereka yi yiye merennom saa nsa yi bi bio da de bɛkɔ akosi da a me ne mo bɛnom bi bio wɔ m agya ahenni no mu
na wɔtoo dwom wiei no wofii adi kɔɔ ngo bepɔw no so
woduu nea wɔrekɔ hɔ no yesu ka kyerɛɛ wɔn se anadwo yi mo nyinaa beguan agya me na wɔakyerɛw sɛ onyankopɔn bɛbɔ oguanhwɛfo no na nguankuw no abɔ apete
na sɛ mesan ba nkwa mu bio a mɛkɔ galilea na makohyia mo wɔ hɔ
petro ka kyerɛɛ no se sɛ nnipa nyinaa beguan agya wo a me de merenguan nnya wo da
yesu ka kyerɛɛ no se nokwarem anadwo yi akokɔ remmɔn na woapa me mpɛn abiɛsa
petro kae bio se medi kan mawu asuafo no nyinaa nso kaa saa asɛm koro yi ara
yesu de wɔn kɔɔ baabi a wɔfrɛ hɔ getsemane woduu hɔ no ɔka kyerɛɛ wɔn se wɔntena hɔ ntwɛn no na ɔrekɔ n anim akɔbɔ mpae
ɔfaa petro ne sebedeo mma baanu a wɔn din de yakobo ne yohane kaa ne ho ne werɛ fii ase howee na ne ho nso yeraw no
ɔka kyerɛɛ wɔn se awerɛhow ahyɛ me kra so de kɔ owu mu montena ha na mo ne me nwɛn
na ɔkɔɔ n anim kakra de n anim kobutuw fam bɔɔ mpae se magya sɛ ebetumi a ma kuruwa yi ntwa me ho nkɔ nanso nea wopɛ na ɛnyɛ na ɛnyɛ nea mepɛ
na ɔsan baa asuafo baasa no nkyɛn behui sɛ wɔadeda ɔfrɛɛ petro bisaa no se petro woantumi antena ase ne me anwɛn dɔnhwerew baako mpo
monwɛn na mommɔ mpae na moankɔ sɔhwɛ mu honhom pɛ de nanso ɔhonam yɛ mmerɛw
ɔsan gyaw wɔn hɔ bio kɔbɔɔ mpae bio se m agya sɛ kuruwa yi rentwa me ho nkɔ na nom ara na ɛsɛ sɛ menom nea ɛwɔ mu no a nea wopɛ nyɛ
ɔsan baa wɔn nkyɛn bio behui sɛ wɔadeda efisɛ na wɔn ani kum yiye
ɔsan kɔɔ mpaebɔ a ɛto so mpɛn abiɛsa so kɔbɔɔ mpae kaa asɛm koro no ara
ɔsan baa asuafo no nkyɛn bɛka kyerɛɛ wɔn se afei de monna na monhome nanso dɔn no adu wɔrebeyi onipa ba no ahyɛ nnebɔneyɛfo nsa
monsɔre na yɛnkɔ monhwɛ nea ɔreyi me ama no na ɔreba no
ogu so rekasa no yuda a ɔyɛ asuafo dumien no mu baako ne dɔm a yudafo mpanyin asoma wɔn a wokitakita nkrante ne mmaa baa hɔ
na yuda aka akyerɛ wɔn se wɔnkyere onipa a ɔbɛyɛ no atuu no efisɛ ɔno ne onipa a wɔrehwehwɛ no no
yuda baa yesu nkyɛn bɛbam no kae se me wura atuu
yesu ka kyerɛɛ no se damfo nea wobaa ha sɛ worebɛyɛ no yɛ no ntɛm ɛhɔ ara wɔn a wɔne yuda nam no kyeree yesu
wɔn a wɔka yesu ho no mu baako twee ne nkrante de twaa ɔsɔfo panyin no akoa bi aso
yesu ka kyerɛɛ no se tow wo nkrante no kyene na wɔn a wɔtwe nkrante no nkrante ano na wobewu
munnim sɛ metumi aka akyerɛ m agya na wasoma n abɔfompempem aba ntɛm so na wɔabɛbɔ yɛn ho ban
nanso sɛ meyɛ saa a ɛbɛyɛ dɛn na nea kyerɛwsɛm ka wɔ nea asi yi ho no bɛba mu
yesu bisaa dɔm a wɔbaa ne so no se meyɛ owudifo nti na mode nkrante ne mmaa aba me so sɛ mode rebɛkyere me metenaa mo nkyɛn kyerɛkyerɛɛ wɔ asɔrefi da biara da nso moansiw me kwan
nanso eyi nyinaa aba sɛnea ɛbɛyɛ a nea adiyifo no kae wɔ kyerɛwsɛm mu no bɛba mu saa bere no ara mu na asuafo no nyinaa guan gyaa no
afei dɔm a wɔkyeree yesu no de no kɔɔ ɔsɔfo panyin kaiafa anim faako a yudafo mpanyin nyinaa ahyia hɔ
petro tew ne ho dii nnipadɔm no akyi kɔɔ ɔsɔfo panyin no fi hɔ bi ɔkɔtenaa asomfo a wɔwɔ hɔ no mu sɛ ɔrehwɛ asɛm a ebesi
asɔfo mpanyin ne yudafo asennifo akunini nyinaa hyiae wɔ hɔ hwehwɛe sɛ wobenya adansefo bi a wobedi adansekurum ato yesu so na wɔagyina so abu no kumfɔ
nnipa bebree bedii adanse nanso wohui sɛ wɔredi adansekurum efisɛ na wɔn nsɛm a wɔka no nyinaa bɔ abira akyiri yi nnipa baanu bi ba bɛkae
se saa onipa yi kae se metumi abubu onyankopɔn asɔredan na masi no nnansa
ɔsɔfo panyin no sɔre bisaa yesu se dɛn na wowɔ ka wokaa saa anaasɛ woanka saa
nanso yesu ammua no ɔsɔfo panyin no ka kyerɛɛ no se meka onyankopɔn teasefo no sɛ sɛ wone agyenkwa no onyankopɔn ba no a ka kyerɛ yɛn
yesu ka kyerɛɛ no se yiw woaka na daakye mubehu me agyenkwa no sɛ mete onyankopɔn nifa na menam omununkum mu resian aba
ɔsɔfo panyin no sunsuanee n atade mu teɛɛm se abususɛm adansefo bɛn na wɔn ho hia yɛn bio mo nyinaa ate abususɛm a ɔkae no
asɛm bɛn na mowɔ ka wɔn nyinaa teɛɛm se ɔsɛ owu ɔsɛ owu ɔsɛ owu
afei wɔtew ntasu guu n ani so ebinom bobɔɔ no akuturuku na ebinom nso bobɔɔ no asotɔre
kae se wone agyenkwa no kyerɛ yɛn nea ɔbɔɔ wo
saa bere no na petro te adiwo abeawa bi baa ne nkyɛn bɛka kyerɛɛ no se wo nso na wo ne yesu na ɛnam mo nyinaa mufi galilea
nanso petro de abufuw san n ano se minnim nea woreka yi ho hwee
akyiri yi abeawa foforo bi hyiaa no ɔpon bi ano ka kyerɛɛ wɔn a ɔne wɔn gyina hɔ no se na saa ɔbarima yi ne yesu nasaretni no na ɛnam
petro de ntam san n ano bio se minnim saa onipa a moreka ne ho asɛm no
ɛkyɛɛ kakra no mmarima a wogyina hɔ no mu bi bɛka kyerɛɛ no se yenim sɛ woyɛ n asuafo no mu baako na wo kasa nso yi wo adi sɛ woyɛ galileani
petro fii ase dii nsew kekaa ntam se minnim onipa no sɛ nkontompo na meretwa a onyankopɔn ntua me so ka amonom hɔ ara na akokɔ bɔnee
ɛhɔ na petro kaee asɛm a yesu ka kyerɛɛ no se akokɔ remmɔn na woapa me mpɛn abiɛsa no na ofii adi kosui
ade kyee no asɔfo mpanyin ne yudafo mpanyin kɔɔ agyina hwehwɛɛ ɔkwan a wɔbɛfa so ama roma aban abu yesu kumfɔ
afei wɔde nkɔnsɔnkɔnsɔn guu yesu de no baa pilato a ɔyɛ roma amrado no anim
saa bere no ara mu yuda a oyii yesu mae no hui sɛ wɔabu yesu kumfɔ no onuu ne ho yiye enti ɔsan de sika a ogye fii asɔfo mpanyin ne yudafo mpanyin no nkyɛn no brɛɛ wɔn kae se
mayɛ bɔne efisɛ mayi onipa a ɔnyɛɛ bɔne biara ama wɔn nso kae se ɛmfa yɛn ho wo ara w asɛm
ɔtow sika no guu asɔredan no mu fii hɔ kɔhyɛɛ hama
asɔfo mpanyin no sesaw sika no kae se yɛrentumi mfa saa sika yi mfra yɛn tow a yɛagye mu efisɛ yɛn mmara mma ho kwan sɛ yebegye sika a wɔde abɔ awudi ho paa
wodwinnwen ho sii no gyinae sɛ wɔde sika no bɛtɔ asase bi a wotu hɔ dɔte de nwene nkuku na wɔde ɛhɔ ayɛ amusiei ama ahɔho a wobewu wɔ yerusalem no
enti na wɔda so frɛ saa asase no se mogya asase de besi nnɛ no
eyi maa nea odiyifo yeremia kae se wogyee nnwetɛbona aduasa bo a israelfo sesee sɛ odi
ɛnna wofi mu tɔɔ asase fii anwemfo nkyɛn sɛnea awurade hyɛɛ me no baa mu
afei wɔde yesu begyinaa pilato a ɔyɛ roma amrado no anim obisaa yesu se wone yudafo agyenkwa no anaa yesu buae se yiw
nanso bere a asɔfo mpanyin ne yudafo mpanyin reka nsɛm gu yesu so no wankasa
pilato bisaa no se wonte nea wɔreka no anaa
nanso yesu anka hwee ma ɛyɛɛ amrado no nwonwa
na ɛyɛ amrado no amanne sɛ afe biara twam afahyɛ no mu ogyaa odeduani baako a ɔman no pɛ sɛ wogyaa no
saa afe no mu na onipa debɔneyɛfo bi a wɔfrɛ no baraba nso da afiase
anɔpa no a nnipadɔm no hyiaa wɔ pilato ahemfi anim hɔ no pilato bisaa wɔn se hena na mopɛ sɛ migyaa no ma mo baraba anaa yesu mo agyenkwa no
na onim pefee sɛ yudafo mpanyin no de ɔtan na akyere yesu efisɛ na w agye din
pilato gu so redi yesu asɛm no ne yere soma ma wɔbɛka kyerɛɛ no se gyaa onipa trenee no na ɔnkɔ ne baabi efisɛ anadwo yi mesoo ne ho dae a ɛyɛ hu yiye maa me ho yeraw me
nanso asɔfo mpanyin ne yudafo mpanyin kasa kyerɛɛ dɔm no se wommisa na wonnyaa baraba mma wɔn na wonkum yesu
enti bere a amrado no san bisaa wɔn bio se nnipa baanu yi mu hena na mopɛ sɛ migyaa no ma mo no dɔm no bɔ gyee so se baraba
pilato bisaa wɔn bio se sɛ saa de a ɛnne dɛn na menyɛ yesu mo agyenkwa no wɔn nyinaa bɔ gyee so bio se bɔ no asennuam
pilato bisaa wɔn se adɛn nti bɔne bɛn na wayɛ nanso wɔkɔɔ so bɔ gyeee so ara se bɔ no asennuam bɔ no asennuam
afei pilato hui sɛ ɔyɛ asɛm no ho hwee a ɛnyɛ ye na basabasayɛ reba no ɔma wɔsaw nsu guu ade mu brɛɛ no ma ɔhohoroo ne nsa wɔ dɔm no anim kae se minni saa onipa trenee yi mogya ho fɔ nea ɛbɛba biara no yɛ mo asɛm
nnipadɔm no san bɔ gyee so bio se ne mogya mmegu yɛn ne yɛn mma tiri so
afei pilato yii baraba fii afiase hɔ de no maa wɔn ɔbɔɔ yesu mmaa wiei no ɔde no maa roma asraafo no sɛ wɔmfa no nkɔ nkɔbɔ no asennuam
asraafo no de yesu kɔɔ amrado aban mu hɔ ɛnna wɔfrɛɛ asraafodɔm baa hɔ
woyii yesu atade a na ɛhyɛ no no de batakari kɔkɔɔ bi hyɛɛ no
ɛnna wɔde nsɔe atenten nwenee kyɛw hyɛɛ no ɛnna wɔde dua bi hyɛɛ ne nsa nifa sɛ ahempoma ɛnna wobubuu nkotodwe wɔ n anim fitii ase bɔ gyee so dii ne ho fɛw se yudafo hene wo nkwa so
wɔtetew ntasu guu ne so na wogyee dua no fii ne nsam de paa ne mpampam
wodii ne ho fɛw wiei no wɔworɔw batakari kɔkɔɔ a wɔde hyɛɛ no no de n ankasa n atade no san hyɛɛ no bio afei wɔde no kɔe sɛ wɔrekɔbɔ no asennuam
bere a wɔde no rekɔ faako a wɔbɔ asennuam hɔ no wohyiaa ɔbarima bi a wɔfrɛɛ no simon a ofi kirene a ɛwɔ abibirim wɔhyɛɛ no ma ɔsoaa yesu asennua no bi
wɔde yesu kɔɔ baabi a wɔfrɛ hɔ se golgota a n asekyerɛ ne nitiri so
ɛhɔ na asraafo no maa no nsa nwenenwene bi sɛ ɔnnom yesu kaa n ano no wannom
afei wɔbɔɔ no asɛnnuam ɛno akyi wɔbɔɔ n atade no so ntonto kyekyɛ fae
afei wɔn nyinaa tenatenaa ase wɛn no
wɔkyerɛw nsɛm a wɔka guu ne so no bi fam n atifi se yesu yudafo hene no ni
da no ara anɔpa wɔbɔɔ awudifo baanu bi asɛnnuam kaa yesu ho na ɔbaako sɛn ne nifa so ɛnna ɔbaako nso sɛn ne benkum so
nnipa a wotwaam faa faako a wɔbɔɔ yesu asɛnnuam hɔ no nyinaa wosow wɔn ti dii yesu ho fɛw se
ɛnyɛ wo na wuse wubetumi abubu asɔredan na wode nnansa asi no sɛ wo na wuse woyɛ onyankopɔn ba ampa ara a ɛnne sian fi asɛnnua no so si fam na yɛnhwɛ ɛ
saa ara nso na asɔfo mpanyin ne yudafo mpanyin bɛdii ne ho fɛw se
ogye afoforo nanso ontumi nnye ne ho sɛ wone israelfo hene no ampa ara a sian fi asɛnnua no so si fam na yennye wo nni
ɔde ne ho too onyankopɔn so afei ma onyankopɔn nnye no wanka nso se meyɛ onyankopɔn ba
awudifo bi a wɔbɔɔ wɔne no asennuam no nso fitii ase dii ne ho fɛw
bere a wɔbɔɔ yesu asɛnnuam no sum duruu asase so mmaa nyinaa fi owigyinae kɔpem nnɔn abiɛsa
ɛbɛyɛ nnɔn abiɛsa bere mu no yesu teɛɛm dennen se eli eli lama sabaktani ase kyerɛ sɛ me nyankopɔn me nyankopɔn adɛn nti na woagyaw me
wɔn a wogyina hɔ no bi ante ase susuwii sɛ ɔrefrɛ elia
wɔn mu baako tuu mmirika kɔfaa sapɔw bi de bɔɔ nsa nwenenwene bi mu de tuaa dua bi ano de brɛɛ yesu sɛ ɔnnom
nanso nnipa no nkae no kae se gyaa no na yɛnhwɛ sɛ elia bɛba abegye no anaa
afei yesu teɛɛm dennen bio gyaa ne honhom mu wui
ɛhɔ ara ntama a etwa asɔredan no mu kronkron mu kronkron no mu suanee abien fi soro kosii fam asase wosowee abotan mu paapaee
adamoa so buebuei maa atreneefo a wɔawuwu nyannyanee
yesu wusɔre akyi no wofifii wɔn adamoa mu kɔɔ yerusalem koyii wɔn ho adi kyerɛɛ nnipa bebree
asraafo a wɔwɔ hɔ no huu asasewosow ne nsɛm a esisii hɔ no wɔn koma tui yiye ma wɔkae se ampa ara onipa yi yɛ onyankopɔn ba
saa bere no na mmea bebree a yesu ho dɔ nti wodii n akyi fi galilea no gyinagyina akyiri baabi rehwɛ nea ɛrekɔ so
mmea no bi ne maria magdalene ne maria a ɔyɛ yakobo yohane ne yosef wɔn na na sebedeo mma yakobo ne yohane nso wɔn na ka wɔn ho
eduu anwummere no osikani bi a wɔfrɛ no yosef a ofi arimatea a na ɔyɛ yesu kyidini no
kɔɔ pilato hɔ kɔsrɛɛ no sɛ ɔmfa yesu amu no mma no
yosef faa amu no de nwera kyekyeree ho
na ɔde no kɔtoo ɔno ankasa ne boda foforo bi a watwa mu pirew ɔbo kɛse bi hinii ano ansa na ɔregyaw hɔ akɔ
maria magdalene ne maria baako no de na wɔte nkyɛn baabi rewɛn ɔboda no
ade kyee a ɛyɛ da a edi twam afahyɛ no ahosieisie akyi no asɔfo mpanyin ne farisifo no kɔɔ pilato nkyɛn
kɔka kyerɛɛ no se owura ɔtorofo no kae bere bi se nnansa akyi no mɛsan aba nkwa mu bio
eyi nti ma yɛn kwan na yɛnkɔtare ɔda no ano nkosi nnansa sɛnea ɛbɛyɛ a n asuafo no rentwa wɔn ho nkowia amu no mmɔ no dawuru se wasɔre afi awufo mu na sɛ ɛkɔba saa de a anka akyiri yi nnaadaa bɛsen kan de no
pilato ka kyerɛɛ wɔn se mowɔ awɛmfo momma wɔnkɔwɛn
enti wɔkɔtaree ɔboda no ano maa awɛmfo kɔwɛnee sɛnea ɛbɛyɛ a obiara rentumi nkowura hɔ nkowia amu no
homeda a ɛyɛ kwasida ahemadakye maria magdalene ne maria baako no kɔɔ ɛda no so
amonom asase wosowee dennen na awurade bɔfo sian fi soro bae bepirew ɔbo no fii ɛda no ano na ɔtenaa so
n anim hyerɛn te sɛ kanea na n atade yɛ fitaa te sɛ nwera
awɛmfo no huu no no ehu maa wɔn ho popoe na wɔhwehwee ase danee sɛ awufo
ɔbɔfo no ka kyerɛɛ mmea no se munnsuro minim sɛ morehwehwɛ yesu a wɔbɔɔ no asɛnnuam no
nanso onni ha wasɔre kɔ sɛnea ɔkae no mommra mmɛhwɛ nea na ɔda hɔ no
afei monkɔ ntɛm nkɔka nkyerɛ n asuafo no se wasɔre afi awufo mu na ɔredi mo anim kan akɔ galilea akohyia mo wɔ hɔ eyi ne nkra a mewɔ de ma mo
mmea no de hu ne anigye a adi afra tutuu mmirika fii ɛda no so sɛ wɔrekɔhwehwɛ asuafo no aka ɔbɔfo no nkra no akyerɛ wɔn
wɔrekɔ no prɛko pɛ yesu begyinaa wɔn anim okyiaa wɔn se asomdwoe nka mo wobuu no nkotodwe som no
afei yesu ka kyerɛɛ wɔn se munnsuro monkɔ nkɔka nkyerɛ me nuanom no se wɔnkɔ galilea nkohyia me wɔ hɔ
bere a mmea no rekɔ kurow no mu no awɛmfo a wɔwɛn ɛda no mu bi kɔɔ asɔfo mpanyin no nkyɛn kɔkaa nea asi no nyinaa kyerɛɛ wɔn
yudafo mpanyin no nyinaa hyiae na wosii no gyinae sɛ wɔbɛma awɛmfo no sika aka akyerɛ wɔn
se monka se anadwo a yɛdae no na n asuafo no ba bewiaa amu no de kɔe
wɔhyɛɛ awɛmfo no bɔ sɛ sɛ ɛba sɛ amrado te ɛho asɛm a yɛbɛkyerɛkyerɛ no mu sɛnea ɛbɛyɛ a ɔrenyɛ mo hwee
eyi nti awɛmfo no gyee sika no kɔyɛɛ sɛnea wɔka kyerɛɛ wɔn sɛ wɔnyɛ no asɛm a wɔkae no trɛw faa yudafo no mu nyinaa na wogye di de besi nnɛ
afei asuafo dubaako no siim kɔɔ galilea bepɔw a yesu kae se wobehu no wɔ so no so
ɛhɔ na wohuu no kotow sɔree no nan so na wɔn mu bi nnye nni sɛ ɛyɛ yesu
yesu ka kyerɛɛ n asuafo no se wɔde ɔsoro ne asase so tumi nyinaa ama me
enti monkɔ nkɔyɛ amanaman nyinaa m asuafo mommɔ wɔn asu nhyɛ agya ɔba ne honhom kronkron din mu
na monkyerɛkyerɛ wɔn se wonni nea mahyɛ mo no nyinaa so na me ne mo wɔ hɔ nna nyinaa de bɛkɔ akosi wiase awiei
﻿ asɛmpa a ɛfa yesu kristo onyankopɔn ba no ho mfitiase ni
odiyifo yesaia nhoma no mu no onyankopɔn kae se ɔbɛsoma ne ba aba asase so nanso ɔbɔfo bi bedi n anim a ɔno na obesiesie kwan ama no
saa ɔbɔfo yi bɛtena sare so na wateɛm se munsiesie awurade akwan obiara nsiesie ne ho mfa ntwɛn awurade ba no
saa ɔbɔfo no ɔne yohane osuboni ɔtenaa sare so na ɔkyerɛkyerɛɛ wɔn se wonnu wɔn ho wɔ wɔn bɔne ho na wɔmma wɔmmɔ wɔn asu sɛnea ɛbɛyɛ a onyankopɔn de wɔn bɔne befiri wɔn
nnipa fifi yerusalem ne yudea nkurow so kohuu yohane tiee no na wɔkaa wɔn bɔne kyerɛɛ no no ɔbɔɔ wɔn asu wɔ asubɔnten yordan mu
na yohane hyɛ atade a wɔde aboa nhoma na apam a aboa nhoma abɔso nso bɔ mu n aduan yɛ mmoadabi ne ɛwo
ne nkyerɛkyerɛ no mu ɔkae se ɛrenkyɛ koraa obi bɛba a ɔwɔ tumi sen me a ne mpaboa mpo ɛnsɛ sɛ mikita
me de mede nsu na ɛbɔ mo asu na ɔno de ɔde onyankopɔn honhom kronkron na ɛbɛbɔ mo asu
da bi yesu fii nasaret a ɛwɔ galileaman mu bae maa yohane bɔɔ no asu wɔ asubɔnten yordan mu
yesu fi nsu no mu sii koko so ara pɛ ohui sɛ ɔsoro abue na honhom kronkron resian sɛ aborɔnoma aba ne so saa bere no ara mu
ɛnne bi fi soro kae se wone me dɔ ba a wosɔ m ani
ɛhɔ ara honhom kronkron de yesu kɔɔ sare so
ɔtenaa hɔ adaduanan a na obiara nka ne ho ka wuram mmoa nko ara ɛhɔ na ɔbonsam sɔɔ no hwɛe akyiri yi abɔfo ba bɛsom no
ɔhene herode kyeree yohane akyi no yesu kɔɔ galilea kɔkaa asɛmpa no wɔ hɔ
ɔkae se bere no awie du onyankopɔn ahenni no abɛn monsakra mo adwene na munnye asɛmpa no nni
da bi a yesu nam galilea mpoano no ohuu simon ne ne nua andrea sɛ wɔregu asau
yesu frɛɛ wɔn se mummedi m akyi na mɛma mo ayɛ nnipayifo
ɛhɔ ara wogyaw wɔn asau no guu hɔ bedii n akyi
ɔkɔɔ n anim kakra no ohuu sebedeo mma baanu a wɔfrɛ ɔbaako yohane ɛnna ɔbaako nso yakobo sɛ wɔte ɔkorow mu renwene wɔn asau
ɔfrɛɛ wɔn nso sɛ wommedi n akyi ntɛm ara wogyaw wɔn agya sebedeo ne n apaafo hɔ wɔ ɔkorow no mu bedii n akyi
yesu ne n akyidifo yi beduu kapernaum na homeda dui no ɔkɔɔ asɔredan mu kɔkaa asɛmpa no
nnipa no tee asɛm no no wɔn ho dwiriw wɔn efisɛ ɔkasae te sɛ obi a ɔwɔ tumi na mmom wankasa sɛ mmara no akyerɛkyerɛfo no
amonom hɔ ara ɔbarima bi a honhommɔne bi hyɛ ne mu de nteɛteɛm puee wɔ asɔredan mu hɔ se
dɛn na wo nasaretni yesu wɔ ne yɛn yɛ woaba sɛ worebɛsɛe yɛn anaa minim wo sɛ wone onyankopɔn ba kronkron no
yesu teɛteɛɛ honhommɔne no se mua w ano fi ne mu kɔ
honhommɔne no wosow saa ɔbarima no ma ɔteɛteɛɛm dennen na etu kɔe
nnipa no nyinaa ho dwiriw wɔn ma wobisabisaa wɔn ho wɔn ho se nkyerɛkyerɛ foforo bɛn ni ahonhommɔne mpo tie ne nne
saa anwonwade a ɔyɛɛ yi ho asɛm trɛw faa galileaman mu nyinaa
wofi asɔredan no mu no ɔne n asuafo no kɔɔ simon ne andrea fi
wɔkɔtoo sɛ atiridii abɔ simon asebea ma ɔda hɔ
yesu kɔɔ faako a ɔda hɔ kosoo ne nsa ma ɔsɔre tenaa ase ɛhɔ ara atiridii no tu fii ne so ɔsɔre noaa aduan maa wɔn
eduu anwummere no nnipa no de ayarefo ne wɔn a wɔwɔ ahonhommɔne brɛɛ yesu sɛ ɔnsa wɔn yare
nnipa bebree bɛboaa wɔn ho ano wɔ ofi no abobow ano hwɛɛ nea ɛrekɔ so
saa anwummere no ara yesu saa ayarefo bebree yare otuu ahonhommɔne bebree nso nanso wamma ahonhommɔne no ankasa efisɛ na wonim no
ade kyee anɔpatutuutu no yesu nko ara kɔɔ sare so kɔbɔɔ mpae
akyiri yi simon ne ebinom nso fii adi kɔhwehwɛɛ no
na wohuu no no wɔka kyerɛɛ no se nnipa bebree rehwehwɛ wo
ɔka kyerɛɛ wɔn se ɛsɛ sɛ yɛkɔ nkurow a aka no so na mekɔka m asɛm kyerɛ wɔn efisɛ ɛno nti na mebae
enti ɔkɔɔ galileaman mu baabiara kɔkaa asɛmpa no wɔ hyiadan mu tuu ahonhommɔne bebree nso
ɔkwatani bi bɛkotow no srɛɛ no sɛ mesrɛ wo sa me yare
ɔkwatani no yɛɛ yesu mmɔbɔ enti ɔde ne nsa kaa no kae se mɛsa wo yare wo ho ntɔ wo
amonom hɔ ara kwata no fii ne ho maa ne ho tɔɔ no
yesu bɔɔ n ano denneenen se
nka saa asɛm yi nkyerɛ obiara na mmom fa wo ho kɔkyerɛ ɔsɔfo sɛ worekɔ a fa w afɔrebɔde a mose ahyɛ sɛ akwatafo a wɔasa wɔn yare mfa nka wɔn ho nkɔ no ka wo ho kɔ sɛnea ɛbɛma obiara ahu sɛ wo ho atɔ wo bio
nanso ɔrekɔ no nyinaa na ɔde nteɛteɛm rebɔ n ayaresa no ho dawuru esiane eyi nti sɛ yesu kɔ baabiara a nnipadɔm betwa ne ho hyia ɛno nti afei baabiara a ɔbɛkɔ no onyi ne ho adi enti ɔtenaa sare so hɔ maa nnipa bebree baa ne nkyɛn wɔ hɔ
nna bi akyi no yesu kɔɔ kapernaum bio oduu hɔ no nnipa pii tee sɛ waba hɔ
ankyɛ na nnipa bebree bɛhyɛɛ ofi a na ɔwɔ mu no mu ma tɔ ofitii ase kaa asɛmpa no kyerɛɛ wɔn
mmarima baanan bi de obubuafo bi a wɔso no baa hɔ
esiane sɛ na wontumi mfa nnipadɔm no mu nkɔ yesu nkyɛn no nti wɔforoo ɔdan a yesu wɔ mu no kotuu tokuru wɔ atifi wɔde obubuafo a ɔda ne kɛtɛ so no faa mu gyaagyaa no brɛoo de no kɔtoo yesu anim
yesu huu wɔn gyidi a wɔwɔ wɔ ne mu no ɔka kyerɛɛ ɔyarefo no se ɔba wɔde wo bɔne akyɛ wo
nanso mmara no akyerɛkyerɛfo a wɔwɔ hɔ no tee nea yesu kae no wɔdwenee wɔ wɔn tirim
se asɛm bɛn na ɔreka yi abususɛm na ɔreka yi osusuw sɛ ɔyɛ onyankopɔn onyankopɔn nko na otumi de bɔne kyɛ
yesu huu wɔn adwene no ɛhɔ ara ɔka kyerɛɛ wɔn se adɛn na moma asɛm a mekae yi haw mo
me onipa ba no mewɔ tumi wɔ asase so sɛ mede bɔne kyɛ sɛ obi bɛka asɛm bi no nyɛ den obiara betumi aka asɛm a mekae yi
nanso sɛnea ɛbɛyɛ na mubehu sɛ onipa ba no wɔ tumi sɛ ɔde bɔne kyɛ nti ɔka kyerɛɛ obubuafo no se
mise wo sɛ sɔre gyina hɔ fa wo kɛtɛ na kɔ wo fi
obubuafo yi sɔre bobɔw ne kɛtɛ na ɔde anigye ne ahosɛpɛw faa nnipadɔm no mu kɔe nnipa no ho dwiriw wɔn ma wɔkamfoo onyankopɔn kae se yenhuu eyi bi da
yesu san kɔɔ mpoano hɔ bio na ɔkaa asɛmpa no kyerɛɛ nnipakuw a wɔahyia wɔ hɔ no
bere a ɔnam mpoano hɔ no ohuu alfeo ba lewi sɛ ɔte atowgyei ohuu no no ɔka kyerɛɛ no se di m akyi ɛhɔ ara lewi sɔre dii n akyi
saa da no anadwofa lewi tow pon too nsa frɛɛ n afɛfo towgyefo ne nnebɔneyɛfo bi sɛ wɔmmra na ɔne wɔn ne yesu ne n asuafo nto nsa nnidi nnipa a wodii yesu akyi no bi te sɛ lewi ara pɛ
farisifo no hui sɛ ɔne nnebɔneyɛfo ne towgyefo ato nsa redidi no anyɛ wɔn dɛ wobisaa n asuafo no se adɛn nti na ɔne towgyefo ne nnebɔneyɛfo te sɛ eyinom to nsa didi
yesu tee nea wɔkae no obuaa wɔn se wɔn a wɔwɔ ahoɔden no ɔyaresafo ho nhia wɔn wɔn a wɔyare no na ɔyaresafo ho hia wɔn mamma sɛ merebɛka akyerɛ atreneefo se wɔnsakra wɔn adwene na mmom nnebɔneyɛfo
da bi a yohane osuboni akyidifo ne farisifo no redi mmuada no nnipa bi kɔɔ yesu nkyɛn kobisaa no se adɛn nti na yohane ne farisifo no akyidifo di mmuada na w akyidifo de wonni mmuada
yesu nso bisaa wɔn se moahu ayeforokunu nnamfo a wɔbɛba ayeforo ase a wɔbɛka se wɔredi mmuada enti wɔrennidi anaa mmere dodow a wɔne ayeforokunu no nam no de wɔrenni mmuada da
nanso da bi bɛba a wɔbɛfa ayeforokunu no afi wɔn nkyɛn saa bere no na wobedi mmuada
ɛte sɛ wode ntama foforo atare ntama dedaw mu dɛn na ɛba ntaremu no bɛtew ntama dedaw no mu na ayi afi mu na ama tokuru a ɛda hɔ no aso asen kan de no
munim sɛ wɔmfa nsa foforo ngu aboa nhoma nkotoku dedaw mu anyɛ saa a ɛbɛpae nsa no behwie agu na nkotoku a nsa no wɔ mu no nso bɛpaapae ɛsɛ sɛ wɔde nsa foforo gu nkotoku foforo mu
homeda bi a yesu ne n asuafo nam aburowfuw bi mu no asuafo no pempan aburow no bi wee
farisifo no bi ka kyerɛɛ yesu se enni ho kwan sɛ wɔyɛ saa yɛn mmara mma ho kwan sɛ wobu aburow homeda
yesu nso bisaa wɔn se monkenkan nea ɔhene dawid yɛɛ bere a ɔkɔm dee ɔne wɔn a na wɔka ne ho no
ne sɛnea ɔkɔɔ onyankopɔn fi ɔsɔfo panyin abiata bere so na ɔne wɔn a wɔka ne ho kodii abodoo a wɔde abɔ afɔre ama onyankopɔn no a obiara nni ho kwan sɛ odi gye asɔfo nko ara no pɛn na ɛno nso tia mmara
onipa nti na wɔyɛɛ homeda na ɛnyɛ homeda nti na wɔbɔɔ onipa
na me onipa ba no mpo mewɔ tumi sɛ mekyerɛ nea ɛsɛ sɛ onipa tumi yɛ homeda
yesu baa kapernaum no ɔkɔɔ hyiadan mu bio oduu hɔ no ohuu ɔbarima bi a ne nsa baako awu
na saa da no yɛ homeda enti na yesu atamfo no retetɛw no ahwɛ sɛ ɔbɛsa ɔbarima no yare anaa na wɔabɔ wɔn tirim sɛ sɛ ɔsa no yare a wɔbɛkyere no
yesu ka kyerɛɛ ɔbarima no se ommegyina nnipa no anim
ɔdanee ne ho kyerɛɛ n atamfo no bisaa wɔn se eye sɛ obi yɛ papa homeda anaasɛ ɛyɛ da a wɔde yɛ bɔne ɛyɛ da a wɔde gye nkwa anaa wɔma obi nkwa hwere no nanso wɔammua no
ɔde abufuw hwɛɛ wɔn hyiae ɛhaw no sɛ wonni ahummɔbɔ ma nnipa enti ɔka kyerɛɛ ɔbarima no se teɛ wo nsa no mu ɔteɛɛ mu na amonom hɔ ara ne nsa no yɛɛ yie
ɛhɔ ara farisifo no kohyiaa herodefo no ne wɔn susuwii ɔkwan a wɔbɛfa so akum yesu no ho
yesu ne n asuafo no fii hɔ kɔɔ mpoano nnipadɔm fifi galilea yudea yerusalem
idumea asubɔnten yordan agya tiro ne sidon fam nyinaa tu dii yesu akyi efisɛ na n anwonwade a ɔyɛ no atrɛw mmaa nyinaa enti na ebinom pɛ sɛ wɔbɛhwɛ no
ɔka kyerɛɛ n asuafo no se wɔmpɛ ɔkorow bi nsi nkyɛn baabi na sɛ nnipadɔm no kyere ne so wɔ mpoano hɔ a watena mu akɔ
da no na wasa nyarewa bebree nanso na ayarefo no ba ara na wɔreba a wɔpɛe sɛ wɔde wɔn nsa ka n atade
bere biara a wɔn a wɔwɔ ahonhommɔne no bi behu no no wotwa hwe fam wosow biribiri ka se woyɛ onyankopɔn ba
nanso ɔbɔɔ wɔn ano se wɔnnkyerɛ onipa ko a ɔyɛ
akyiri yi ɔkɔɔ bepɔw so frɛɛ wɔn a wayi wɔn no baa ne nkyɛn
oyii wɔn mu dumien a daa wɔne no bɛnantew na wɔakɔka asɛmpa no
na wɔatu ahonhommɔne nso
dumien a oyii wɔn no din ni simon a ɔtoo no din foforo petro
sebedeo mma yakobo ne yohane nso ɔfrɛɛ wɔn boanerges a ase ne aprannaa mma
wɔn a wɔka ho nso ni andrea filipo bartolomeo mateo toma yakobo alfeo ba tadeo ne simon ɔmanyɛfo
ɛne yuda iskariot a oyii no mae no
ɔsan baa ofi a ɔte mu no mu no nnipakuw bi san baa ne so bio ankyɛ koraa na ɛhɔ nyinaa ayɛ ma a onnya kwan koraa nnidi
ne fifo tee asɛm a aba no wɔkɔɔ hɔ sɛ wɔrekɔfa no akɔ wɔn fi efisɛ wɔkae se ne tiri mu ka no
mmara no akyerɛkyerɛfo a wofi yerusalem bae no kae se beelsebub a ɔyɛ ahonhommɔne panyin no afa no na ɔnam saa tumi no so na etu ahonhommɔne no
yesu frɛɛ wɔn kasa kyerɛɛ wɔn abebu mu se ɛbɛyɛ dɛn na satan betumi atu satan
ahenni biara a ɛne ne ho di asi no begu
saa ara na ofi biara a ɛne ne ho di asi no nnyina ara ne no
na sɛ satan twa ne ho ne ne ho di asi a ɛbɛyɛ dɛn na watumi adi nkonim obedi nkogu
obiara ntumi nkɔ ɔhoɔdenfo fi nkɔfa ne nneɛma kwa gye sɛ onii no di kan kyekyere ɔhoɔdenfo no ansa na watumi afa ne nneɛma
mereka akyerɛ mo se bɔne a onipa ayɛ biara no wotumi de kyɛ no na mpo obi ka abususɛm tia me a wotumi de kyɛ no
nanso nea ɔka abususɛm tia honhom kronkron no de wɔremfa nkyɛ no da ɛyɛ bɔne a ɛrempopa da
ɔkaa saa asɛm yi efisɛ na wɔka se ɔwɔ honhommɔne
ogu so rekyerɛkyerɛ no ne na ne ne nuanom begyinaa nnipadɔm no mu baabi somaa obi sɛ ɔnkɔfrɛ no mmra na wɔne no nkasa
saa bere no na nnipadɔm no atwa ne ho ahyia nnipa no ka kyerɛɛ yesu se wo na ne wo nuanom gyina afikyiri hɔ pɛ sɛ wɔne wo kasa
yesu bisaa wɔn se hena ne me na ɛhefo ne me nuanom
ɔhwɛɛ nnipadɔm no hyiae kae se eyinom ne me na ne me nuanom
obiara a ɔbɛyɛ onyankopɔn apɛde no ɔno ne me nuabarima ne me nuabea ne me na
bere a ogu so rekyerɛkyerɛ no nnipadɔm san betwaa ne ho hyiae wɔ mpoano hɔ eyi nti ɔkɔtenaa ɔkorow mu toaa ne nkyerɛkyerɛ no so
na sɛnea ɔyɛ daa no ɔnam mmebu so kasa kyerɛɛ wɔn baako a ɔkae ne sɛ
da bi okuafo bi kɔɔ n afum koguu aba ogu so regu aba no no
aba no bi guu kwankyɛn maa nnomaa bɛsosɔw ne nyinaa dii
ebi nso koguu ɔbotan bi so nanso dɔte a ɛwɔ so no nnɔɔso
ankyɛ na efifii nanso esiane sɛ dɔte a ɛwɔ ɔbotan no so no nnɔɔso no nti owia bɔɔ so no ne nyinaa hyewee
aba no bi nso guu nsɔe mu maa nsɔe no kyekyeree no enti antumi ansow aba
aba no bi guu asase pa mu maa ebi nyin sow mmɔho aduasa ebi aduosia ɛnna afoforo nso mmɔho ɔha
sɛ mowɔ aso a muntie
akyiri yi a ɛkaa ɔne dumien no ne asuafo afoforo bi no wobisaa no se asɛm a wokae no ase ne dɛn
obuaa wɔn se mo de wɔada onyankopɔn ahenni ho ahintasɛm adi akyerɛ mo nanso afoforo de wɔka no abebu mu na ɛkyerɛ wɔn
esiane saa nti wohu na wɔte nanso wɔrente nea wɔte no ase na wɔrennan mma onyankopɔn nkyɛn na wɔremfa wɔn bɔne nso nkyɛ wɔn
na sɛ moante saa bɛ yi ase a ɛbɛyɛ dɛn na moate mmɛ ahorow a merebebu no ase
okuafo a mekaa ne ho asɛm no gyina hɔ ma obiara a ɔde onyankopɔn asɛm no kɔma afoforo ɔregu aba pa no wɔ wɔn mu
aba a eguu kwankyɛn no gyina hɔ ma wɔn a wɔte onyankopɔn asɛm nanso sɛ wɔte asɛm no a ntɛm so ɔbonsam ba wɔn nkyɛn na wɔn werɛ fi nea wɔate no nyinaa
aba a eguu ɔbotan so no gyina hɔ ma nnipa a wɔde anigye tie asɛm no
nanso wɔte sɛ aba a afifi foforo a ne ntini nkɔ fam mfitiase no wɔkɔ so fɛfɛɛfɛ nanso sɛ ɛba sɛ asɛm no nti ɔtaa anaa amanehunu bi to wɔn pɛ na wɔapa abaw
aba a eguu nsɔe mu no nso gyina hɔ ma nnipa a wɔte asɛmpa no
nanso ɛnkyɛ koraa na wiase yi mu afɛfɛde ne ahonyade ne ɔbra yi mu dadwene nnaadaa ne nneɛma bi ho akɔnnɔ abɛhyɛ wɔn koma mu eyi nti asɛm no ntumi nsow aba biara
aba a eguu asase pa mu no gyina hɔ ma wɔn a wɔte onyankopɔn asɛm no na wɔsow aba bebree nnipa no bi sow mmɔho aduasa ebi nso sow aduosia na afoforo nso sow ɔha
afei yesu bisaa wɔn se moahu obi a ɔsɔ kanea na ɔde hyɛ mpa ase anaasɛ ɔde ahina butuw so dabida wɔrenhu kanea no hyerɛn anaa wɔrentumi mfa nyɛ hwee wɔde kanea si petee mu na ahyerɛn ma ɛho aba mfaso
da bi nea ahintaw saa bere yi no nyinaa bɛda adi
nea ɔwɔ aso a obetie no ma ontie
momfa asɛm a mote no nyɛ adwuma moyɛ eyi ansa a na mobɛte nea meka kyerɛ mo no ase
nea ɔwɔ biribi no wɔbɛma no bi aka ho nea onni ahe bi no kakraa a ɔwɔ no mpo wobegye afi ne nsam
yesu san buu bɛ foforo faa onyankopɔn ahenni no ho se ɛte sɛ okuafo bi a okoduaa aburow wɔ n afum
ogyaw n aburowfuw no hɔ kɔe a wanhwɛ nanso aburow no nyinyinnii a onnim ɔkwan a ɛnam so nyinii
asase no na ɛmaa aburow no fifii yii ahaban turuu mma nyinii hoae
maa okuafo no faa ne dade bebuu aburow no
yesu bisae se dɛn ho na mede ɔsoro ahenni no bɛto dɛn na menka mfa nkyerɛkyerɛ mu
ɛte sɛ onyaa aba ketewaa bi
ɛwom ɛyɛ aba ketewaa bi de nanso sɛ enyin a ɛka nnutan akɛse no ho eyiyi abaa atenten ma nnomaa yɛ wɔn birebuw wɔ so
abebu a ɛtete sɛ eyinom na ɔde kaa asɛm kyerɛɛ wɔn
ɔnam abebu so na ɔkasa kyerɛɛ wɔn a wobetiee no no nyinaa na sɛ ɛka ɔne n asuafo no nko a ɔkyerɛ wɔn ne nyinaa ase
eduu anwummere no yesu ka kyerɛɛ n asuafo no se momma yentwa nkɔ asuogya nohɔ
ɔkaa saa no wogyaw nnipadɔm no hɔ na ɔne wɔn kɔe a akorow foforo di wɔn akyi
prɛko pɛ ahum kɛse bi tui maa asorɔkye bu bɛkɛtaa ɔkorow no so ma ɛyɛɛ sɛ ɛremem
saa bere no na yesu wɔ ɔkorow no to de ne ti ato sumii so ada asuafo no de ahopopo ne nteɛteɛm konyanee no kae se kyerɛkyerɛfo yɛreyɛ amem yi ɛmfa wo ho
ɔsɔre teɛteɛɛ mframa no ka kyerɛɛ po no se yɛ komm mframa no gyaee na po no yɛɛ dinn
yesu bisaa wɔn se adɛn na moyɛ ahufo saa adɛn munnye me nni anaa
na wɔn ho dwiriw wɔn yiye bisabisaa wɔn ho wɔn ho se onipa bɛn ni a mframa ne po mpo tie no yi
yesu ne n asuafo beduu po no fa baabi wɔ gerasefo asase so
ɔresi afi ɔkorow no mu no ɔbarima bi a honhommɔne wɔ ne mu di mmirika fi amusiei behyiaa no
na saa ɔbarima yi te amusiei hɔ
ɔyɛ obi a na ne ho yɛ den yiye nti sɛ wɔde nkɔnsɔnkɔnsɔn mpo gu ne nsa a otumi bubu mu a obiara ntumi nkɔ n anim
awia ne anadwo nyinaa na ɔnenam amusiei hɔ mmepɔw no mu a ɔde abo a ano yɛ nam twitwa ne ho
ɔbarima yi huu yesu wɔ akyirikyiri no otuu mmirika bebuu no nkotodwe
ɔteɛteɛɛm se yesu ɔsorosoro nyankopɔn no ba dɛn na wowɔ ne me yɛ mesrɛ wo nyɛ me ayayade biara
yesu teɛɛ honhommɔne a ɛwɔ ɔbarima no mu no se honhommɔne fi ne mu fi
yesu bisaa no se wɔfrɛ wo dɛn obuaa yesu se me din de dɔm efisɛ yɛdɔɔso
afei ɔsrɛɛ yesu anibere so sɛ ɔmmpam wɔn nnkɔ akyirikyiri
saa bere no na mprakokuw bi redidi wɔ bepɔw no nkyɛn baabi a ɛbɛn po no
enti ahonhommɔne no srɛɛ yesu sɛ tu yɛn na yɛnkɔhyɛ mprako no mu
yesu maa wɔn ho kwan ma wɔkɔhyɛɛ mprako no mu mprako no de ahoɔhare sianee bepɔw no koguu po no mu ma ɛfaa wɔn
mprakohwɛfo no guan baa nkurow a ɛbemmɛn hɔ no mu bɛkaa nea wɔahu no kyerɛɛ wɔn wɔn a wɔtee no kɔhwɛɛ nea asi no
nnipakuw no duu faako a yesu wɔ no wohuu ɔbarima a na hohommɔne ahyɛ no ma no sɛ ɔte hɔ dinn a n adwenem atew no eyi maa wɔn ho dwiriw wɔn
wɔn a wohuu nea asi no ka kyerɛɛ afoforo
maa nnipakuw no srɛɛ yesu sɛ omfi wɔn nkyɛn nkɔ na wɔn ho ntɔ wɔn
enti ɔsan foro kɔtenaa ɔkorow no mu ɔbarima a na honhommɔne wɔ ne mu no srɛɛ yesu sɛ ɔpɛ sɛ ɔne no kɔ
nanso yesu kae se dabi kɔ na kɔka anwonwade a onyankopɔn ayɛ ama wo yi ne n ahummɔbɔ ho asɛm kyerɛ wo nnamfo
enti ɔbarima no fii hɔ kɔɔ dekapoli nkurow du no a ɛwɔ saa ɔmantam no mu no mu kɔkaa anwonwade a yesu ayɛ ama no no kyerɛɛ obiara wɔtee asɛm no no wɔn ho dwiriw wɔn
yesu de ɔkorow no twa baa po no fa baabi no nnipakuw betwaa ne ho hyiae wɔ mpoano hɔ
asafopanyin bi a na ɔwɔ hɔ a wɔfrɛ no yairo no buu yesu nkotodwe
srɛɛ no sɛ ɔnsa ne babea yare mma no ofi ahoyeraw mu ka kyerɛɛ yesu se abofra no rewu enti mesrɛ wo sɛ fa wo nsa bɛka no na onya nkwa
yesu ne no kɔe a nnipakuw no di wɔn akyi
na ɔbea bi a watu mogya mfe dumien ka nnipakuw no ho
ɔde ne yare no akyin ayaresafo bebree so atua sika bebree ama wayɛ ohiani nanso na ne ho ntɔ no ara
na wate anwonwade a yesu ayɛ no nyinaa na ɛno nti na ɔde ne ho fraa nnipakuw no de ne nsa besoo yesu atade mu no
odwenee ho kae se sɛ mitumi nya ne ho kwan de me nsa so n atade mu kɛkɛ a me ho bɛtɔ me
ampa ara oso a osoo n atade no mu pɛ na mogya no twae maa ne ho tɔɔ no
amonom hɔ ara yesu tee nka sɛ ayaresa tumi afi ne mu ɔdanee ne ho kyerɛɛ nnipakuw no bisae se hena na osoo m atade mu no
n asuafo no buae se saa nnipakuw a obiara de ne ho twitwiw ne yɔnko yi na worebisa se hena na ɔde ne nsa aka w atade
nanso ɔpɛe sɛ ohu onipa ko a osoo n atade mu no
bere a ɔbea no huu asɛm a asi no ɔde ahopopo bebuu yesu nkotodwe kaa nea ɔyɛe no kyerɛɛ no
yesu ka kyerɛɛ no se ɔbabea wo gyidi ama wo ho atɔ wo fa asomdwoe kɔ wo yare no agyae
ogu so rekasa akyerɛ ɔbea no no abɔfo fi yairo fi bɛbɔɔ amanneɛ se yairo babea no awu enti ɛho nhia sɛ yesu bɛba bio
yesu antie nea wɔreka no koraa na ɔka kyerɛɛ yairo se nsuro gye me di
afei yesu ka kyerɛɛ nnipakuw no se obiara nnni m akyi nnkɔ yairo fi hɔ gye petro yakobo ne yohane
bere a yesu duu hɔ no ohui sɛ ɛhɔ nyinaa ayɛ manyamanya a nnipa retwa agyaadwo
ɔkɔɔ ofi no mu ne wɔn a wɔwɔ hɔ no kɔkasae obisaa wɔn se adɛn ne agyaadwotwa ne basabasayɛ yi abofra no nwui nna na wada
wɔn a wɔwɔ hɔ no tee asɛm a yesu kae no wɔserew no yesu ka kyerɛɛ wɔn a wɔwɔ fie hɔ no se wɔn nyinaa mfi adi ɔne abofra no agya ne ne na ne n asuafo baasa no kɔɔ nea abofra no da hɔ
osoo abea no nsa na ɔka kyerɛɛ no se talita kuum a ase ne sɛ abeawa mise wo sɛ sɔre
amonom hɔ ara abeawa no sɔree na ofii ase nantewee
na wadi mfirihyia dumien nea esii yi maa wɔn ho dwiriw wɔn papa
ankyɛ na yesu ne n asuafo no fii nea wɔwɔ hɔ kɔɔ ne kurom nasaret
ɔkɔɔ hyiadan mu homeda fitii ase kyerɛkyerɛe maa wɔn a wobetiee no no ho dwiriw wɔn wɔ ne nyansa ne n anwonwade a ɔyɛ no ho efisɛ nea wonim ne sɛ ɔte sɛ wɔn ara pɛ
wɔkae se ɔnsen yɛn wɔ hwee mu ɛnyɛ maria ba kapentani a ne nuanom ne yakobo ne yosef ne simon no ni ɛnyɛ yɛne no ne ne nuammeanom na ɛte ha anokwa wɔn bo fuwii
yesu ka kyerɛɛ wɔn se odiyifo wɔ anuonyam wɔ nea ɔwɔ biara gye ne kurom ne ne fi ne n abusuafo mu
na esiane sɛ wɔannye no anni no nti wantumi anyɛ anwonwade ahorow wɔ hɔ gye ayarefo kakraa bi na ɔde ne nsa guu wɔn so saa wɔn yare
gye a wɔannye no anni no yɛɛ no nwonwa de nanso ɔkɔɔ so kyinkyinii nkuraa a ɛwɔ mpɔtam hɔ no ase kyerɛkyerɛe
yesu frɛɛ n asuafo dumien no baa ne nkyɛn na ɔsomaa wɔn baanu baanu maa wɔn ahonhommɔne so tumi
ɔka kyerɛɛ wɔn se wɔmmfa biribiara nnkita gye wɔn poma nko ara wɔmmfa aduan anaa kotoku anaa sika
bio wɔmmfa mpaboa foforo anaa atade foforo nnka nea ɛhyɛ wɔn no ho
afei ɔka kyerɛɛ wɔn se baabiara a mobɛkɔ no montena ofi baako pɛ mu monnsesa mo atenae
na sɛ morefi kurow bi a wɔannye anaa wɔantie mo mu akɔ a momporoporow mo nan ase tutuw mfa nni adanse
asuafo no kɔ kɔkaa asɛm no kyerɛɛ obiara a wohyiaa no no sɛ ɔnsakra n adwene ntwe ne ho mfi ne bɔne ho
na wotutuu ahonhommɔne bebree de ngo sraa ayarefo pii saa wɔn yare
esiane yesu anwonwade a na ɔyɛ no nti ne din trɛw maa ɔhene herode tee ne nka ɔhene no susuwii sɛ yesu yɛ yohane osuboni na wasan aba nkwa mu bio nnipa bi kae se ɛnyɛ nwonwa sɛ otumi yɛ anwonwade a ɔyɛ yi
ebinom nso susuwii sɛ yesu yɛ odiyifo elia na wasan aba afoforo nso kae se odiyifo foforo bi a ɔte sɛ tete adiyifo akɛse no bi na waba
herode kae se dabi ɛyɛ yohane osuboni a mitwaa ne ti no wanyan afi owu mu
saa bere no na herode asoma asraafo ma wɔakɔkyere yohane de no ato afiase efisɛ na yohane akasa atia herode ne herodia a ɔyɛ herode ne nua filipo yere no aware
yohane osuboni ka kyerɛɛ herode se wunni ho kwan sɛ woware wo nua yere
asɛm a yohane kae no anyɛ herodia nso dɛ ma onyaa ne ho menasepɔw kae se ɛsɛ sɛ wokum yohane nanso ɔrentumi nkum no gye sɛ herode ama no tumi
na herode bu yohane efisɛ onim sɛ ɔyɛ onipa trenee eyi nti ɔbɔɔ ne ho ban bere biara a herode ne yohane bɛkasa no na ne ho yeraw no nanso eyi nyinaa akyi no ɔde boasetɔ tiee no
nea herodia pɛe sɛ ɛnyɛ yohane no baa mu ɛne sɛ na herode redi n awoda na ɔtow pon wɔ n ahemfi maa ne mpanyimfo n asafohene ne galilea mpanyimfo
herodia babea bɛsaw kyerɛɛ wɔn ma ɛyɛɛ wɔn nyinaa fɛ
herode de ntam ka kyerɛɛ ababaa no se bisa me biribiara a wopɛ sɛ m aheman mu fa mpo na wopɛ koraa a mede bɛma wo
ababaa yi kɔɔ ne na nkyɛn kobisaa no nea ommisa ma ɔka kyerɛɛ no se bisa yohane osuboni ti
ababaa yi de ahoɔhare san baa ɔhene no nkyɛn bɛka kyerɛɛ no se mepɛ sɛ wode yohane osuboni ti to prɛte mu ma me mprempren ara
eyi maa ɔhene no werɛ howee nanso esiane sɛ na waka ntam wɔ nnipa no anim no nti wammu bɔ a ɔhyɛɛ ne babea no so
herode somaa n asrafo no mu baako sɛ ɔnkɔ afiase hɔ nkotwa yohane ti mfa mmrɛ no ɔsraani no kotwaa yohane osuboni ti
na ɔde too prɛte mu de brɛɛ ababaa no ma ɔde kɔmaa ne na
bere a yohane asuafo no tee nea asi no wɔbɛfaa n amu no kosiee no wɔ ɔboda bi mu
asuafo no san baa yesu nkyɛn bɛkaa nea wɔyɛe ne nea wɔkyerɛkyerɛɛ nnipa a wɔkɔɔ wɔn nkyɛn no nyinaa kyerɛɛ no
yesu tiee wɔn amanneɛ no wiei no ɔka kyerɛɛ wɔn se momma yɛntwe yɛn ho mfi nnipakuw yi ho na yɛnkɔhome kakra nea ɛma ɔkaa saa ne sɛ na nnipa a wɔba wɔn nkyɛn no to ntwa da wonnya kwan mpo na wɔadidi
yesu ne n asuafo no tenaa ɔkorow mu kɔɔ baabi a obiara nni hɔ
nanso bere a wɔrekɔ no nnipa pii huu wɔn na wotuu mmirika faa mpoano hɔ kohyiaa wɔn
eyi nti bere a yesu sii fam no na nnipakuw ahyia wɔ hɔ ohuu wɔn no ne yam hyehyee no maa wɔn efisɛ na wɔte sɛ nguan a wonni hwɛfo ɔkyerɛkyerɛɛ wɔn nneɛma bebree a ɛsɛ sɛ wohu
onwini reyɛ adwo no n asuafo no baa ne nkyɛn bɛka kyerɛɛ no se ade resa aduan biara nso nni ha
ka kyerɛ nnipa no na wɔnkɔ nkurow mu ne nkuraa a atwa yɛn ho ahyia yi ase na wɔnkɔtɔ aduan bi nni
yesu ka kyerɛɛ wɔn se momma wɔn aduan nni wobisaa no se aduan bɛn sɛ yese yɛbɛma wɔn aduan a yɛrennya saa nnipa dodow yi ho sika
yesu bisaa wɔn se abodoo ahe na yɛwɔ monkɔ na monkɔhwɛ wɔsan ba bɛka kyerɛɛ no se wɔwɔ abodoo anum ne mpataa abien
afei yesu ka kyerɛɛ wɔn se wɔmma nnipa no ntenatena ase akuwakuw wɔ sare no so
enti wɔtenatenaa ase akuwakuw a ebi yɛ ɔha na ebi yɛ aduonum
yesu faa abodoo anum ne mpataa abien no na ɔhwɛɛ soro bɔɔ mpae hyiraa so obubuu abodoo no mu de maa asuafo no sɛ wɔnkyɛ mma nnipa no na ɔkyɛɛ mpataa no nso mu maa wɔn
nnipa no dii aduan no maa obiara mee
nnipa a wodii aduan no bɛyɛ mmarima mpemnum
na wɔtasee ase nnikae no ɛyɛɛ nkɛntɛmma dumien
adidi no akyi pɛ yesu ka kyerɛɛ n asuafo no se wɔnkɔtena ɔkorow no mu na wonni kan nkɔ betsaida na ɔregya nnipakuw no kwan na watiw wɔn
akyiri yi ɔkɔɔ bepɔw no so kɔbɔɔ mpae
anadwo no a asuafo no te ɔkorow mu adu nsu no mfinimfini no na yesu nko ara na ɔwɔ mpoano
ohui sɛ na wɔn ho akyere wɔn ɛne sɛ mframa a ano yɛ den ne asorɔkye bɔ dwiradwiraa ɔkorow no enti na wɔrebrɛ ɔkorow no hare mu ahemanakye bɛyɛ sɛ nnɔn abiɛsa bere mu no ɔnantewee nsu no ani baa wɔn nkyɛn ɔyɛe sɛ ɔretwa wɔn ho
bere a asuafo no huu obi sɛ ɔnam nsu no ani no wɔde hu teɛteɛɛm efisɛ na wosusuw sɛ wɔahu ɔsaman
wɔn nyinaa huu no ɛhɔ ara yesu ka kyerɛɛ wɔn se momma mo bo ntɔ mo yam ɛyɛ me munnsuro
afei ɔkɔɔ wɔn nkyɛn wɔ ɔkorow no mu no mframa no gyaee asuafo no ho dwiriw wɔn
anwonwade a na yesu ayɛ akyerɛ wɔn no nyinaa akyi no na wonhu onipa ko a ɔyɛ ara nea ɛwom ne sɛ na wɔmpɛ sɛ wogye di
wotwaa asu no baa genesaret na woduu hɔ no wɔde ɔkorow no baa mpoano
na wosi fii ɔkorow no mu no nnipa a wogyina hɔ no huu no
wotuu mmirika faa nkurow a atwa ho ahyia no nyinaa so kae se waba hɔ afei wofitii ase soaa nnipa a wɔyare da wɔn kɛtɛ so brɛɛ no sɛ ɔnsa wɔn yare
na nkuraase anaa nkurow baabiara a ɔkɔɔ so no wɔde ayarefo beguu mmɔnten so srɛɛ no sɛ ɔmma wɔmfa wɔn nsa nka n atade ano kɛkɛ ayarefo dodow a wotumi de wɔn nsa kaa n atade ano no ho yɛɛ wɔn den
da bi farisifo mpanyin bi ne mmara no akyerɛkyerɛfo fi yerusalem baa yesu nkyɛn bɛpɛɛ no asɛm
woduu hɔ no wohui sɛ n asuafo no bi redidi a wɔanhohoro wɔn nsa wɔ ɔkwan a farisifo no fa so hohoro wɔn nsa ansa na wɔadidi no so
na yudafo no ne titiriw no farisifo no nnidi da gye sɛ wɔahohoro wɔn nsa ho nyinaa sɛnea wɔn amanne kyerɛ ansa na wɔadidi
na sɛ wofi gua so ba a wɔhohoro wɔn nsa ansa na wɔadidi eyi yɛ mmara bebree a wofi tete adi so no mu baako na mmara no bi ne sɛ wɔhohoro nkuruwa asɛn ne nwowa mu
enti mmara no akyerɛkyerɛfo no bisaa yesu se adɛn nti na w asuafo no nni yɛn amanne a efi tete no so efisɛ wodidi a wonni kan nhohoro wɔn nsa sɛnea amanne kyerɛ no
yesu buaa wɔn se mo nyaatwomfo asɛm a yesaia ka faa mo ho se saa nnipa yi de wɔn ano na edi me ni nanso wɔn koma mmɛn me ho babiara
wɔsom me kwa na wɔn nkyerɛkyerɛ yɛ nnipa nsa ano mmara no yɛ nokware turodoo
mugyaw onyankopɔn mmara a wahyehyɛ no de mo ankasa mo amanne si ananmu
moahyɛ da sɛ mobɛpo onyankopɔn mmara no na moatiatia so ama mo amanne no atim
ɛho nhwɛso bi ne sɛ mose nam onyankopɔn a ɔde mmara a ɛka se di wo agya ne wo na ni no maa mo ɔkae se obiara a ɔbɛkasa atia n agya anaa ne na no ɛsɛ sɛ wokum no
nanso muse eye sɛ obi bɛka akyerɛ n agya anaa ne na a ade bi hia no no se merentumi mmoa mo efisɛ mede nea anka ɛsɛ sɛ mede ma mo no ama onyankopɔn
enti mubu onyankopɔn mmara a ɔhyɛɛ no so sɛnea ɛbɛyɛ a mubetumi abɔ mo amanne ho ban
eyi yɛ nhwɛso baako pɛ nanso bebree ka ho
afei yesu frɛɛ nnipakuw no baa ne nkyɛn ka kyerɛɛ wɔn se mo nyinaa muntie asɛm a mereka yi yiye na monte ase
ade biara a ɛkɔ onipa mu no ngu ne ho fi na mmom nea ebefi onipa mu aba no na egu ne ho fi
nea ɔwɔ aso a obetie no ntie
afei yesu fii nnipakuw no mu kɔɔ fie no n asuafo no bisaa no asɛm a ɔkae no ase
obisaa wɔn se mo nso monte asɛm a mekae no ase munhu sɛ nea mudi no ngu mo ho fi anaa
efisɛ nea mudi biara no ne mo koma nni hwee yɛ na mmom ɛfa ɔyafunu no mu kɛkɛ
ɔtoaa so se nea mudwen no na ɛhaw ɔkra no
afei nea efi nnipa koma mu ba no ɛde adwemmɔne korɔn awudi aguamammɔ
adifudepɛ amumɔyɛ nsisi ahohwi anibere abususɛm ahantan ne nkwaseasɛm ba
saa nnebɔne yi nyinaa fi onipa mu na ɛba na ɛnonom na egu onipa ho fi a enti ɛmma ɔmfata onyankopɔn anim no
yesu fi hɔ no ɔkɔɔ tiro ne sidon fam pɛe sɛ ɔkɔhyɛ hɔ komm a obiara nte ne nka nanso anyɛ ye da a oduu hɔ ara pɛ na nkurɔfo tee ne nka sɛ waba hɔ
ɛhɔ ara na ɔbea bi a hohommɔne hyɛ ne babea ketewa bi mu baa ne nkyɛn na wate yesu nka enti obebuu no nkotodwe
ɔbea no srɛɛ no sɛ ontu saa hohommɔne no mfi ne ba no mu mma no na saa ɔbea yi yɛ siro foinikeni
yesu ka kyerɛɛ no se ɛsɛ sɛ mma mee ansa na enye sɛ wɔde mma aduan ma akraman
ɔbea no nso buaa no se owura ɛyɛ nokware de nanso ɛyɛ a wɔde aduan a aka wɔ mmofra no prɛte mu no bi ma akraman a wɔhyehyɛ ɔpon no ase no
yesu ka kyerɛɛ no se wo mmuae pa no nti masa wo babea no yare kɔ fie hohommɔne no afi ne mu afi
oduu fie no ohui sɛ ne babea no da mpa so dinn a honhommɔne no afi ne mu ampa ara
yesu fi tiro no ɔfaa sidon mansin a emu nkurow yɛ du no so beduu galilea po so
wɔde ɔsotifo bi a ɔsan yɛ mumu brɛɛ no wɔn a wɔwɔ hɔ no nyinaa srɛɛ yesu sɛ ɔmfa ne nsa nka ɔyarefo no na ɔnsa no yare
yesu soo ne mu de no fii nnipakuw no mu afei ɔde ne nsateaa hyɛɛ ɔbarima no asom tew ntasu de kaa ne tɛkrɛma
ɔhwɛɛ soro guu ahome teɛɛm se hefata ase ne bue
amonom hɔ ara ɔbarima no tumi tee asɛm kasae
yesu bɔɔ nnipakuw no ano se wɔmmɔ asɛm no dawuru nkyerɛ obiara nanso mpɛn dodow a ɔbraa wɔn no na trɛw ara na wɔn nso wɔretrɛw asɛm no mu
saa asɛm yi maa wɔn ho dwiriw wɔn yiye enti wɔkae se yesu yɛ biribiara yiye ɔma asotifo te asɛm na mumu nso kasa
da koro bi a nnipakuw bi aba yesu nkyɛn no aduan a wodi no sae
yesu frɛɛ n asuafo ka kyerɛɛ wɔn se nnipa yi yɛ me mmɔbɔ wɔabedi nnansa wɔ ha a wonni aduan biara a wobedi bio
sɛ migya wɔn kwan sɛ wɔnkɔ a wonnidii a anhwɛ a na wɔn mu bi atotɔ piti wɔ kwan so efisɛ wɔn mu bi fi akyirikyiri na wɔbae
n asuafo no bisaa no se ɛhefa na yebenya aduan ama saa nnipa dodow yi wɔ sare yi so ha
obisaa wɔn se abodoo ahe na mowɔ wobuaa no se yɛwɔ ason
yesu ka kyerɛɛ nnipakuw no se wɔntenatena ase wɔ sare no so afei ɔfaa abodoo ason no na ohyiraa so bubuu mu de maa n asuafo no ma wɔkyɛ maa nnipa no
na wɔwɔ mpataa kakra wɔ hɔ enti yesu hyiraa ɛno nso so de maa asuafo no se wɔnkyɛ ɛno nso mma wɔn
nnipakuw no didi mee no ogyaa wɔn kwan
nnipa a wodii aduan no dodow bɛyɛ mpemnan na wɔtasee ase nnikae no ɛyɛɛ nkɛntɛmma ason
eyi akyi no ɔne n asuafo no kɔtenaa ɔkorow mu baa dalmanuta fam
farisifo no tee sɛ yesu aba hɔ no wɔbaa ne nkyɛn bebisabisaa no nsɛm de sɔɔ no hwɛe wɔka kyerɛɛ no se yɛ nsɛnkyerɛnne bi kyerɛ yɛn ma nsɛnkyerɛnne bi nna adi wɔ wim nkyerɛ yɛn ɛno ansa na yebegye wo adi
yesu tee nea wɔkae no oguu ahome ka kyerɛɛ wɔn se nsɛnkyerɛnne biara nni hɔ a mɛyɛ akyerɛ mo mpɛn ahe na mopɛ sɛ meyɛ nsɛnkyerɛnne kyerɛ mo
ɔsan kɔtenaa ɔkorow no mu gyaw wɔn twa kɔɔ asuogya nohɔ
asuafo no werɛ fii sɛ wɔfa aduan bi kita ansa na wɔakɔ aduan a na wokurae wɔ ɔkorow no mu no yɛ abodoo baako pɛ
wɔretwa asu no no yesu ka kyerɛɛ wɔn se monhwɛ mo ho so yiye wɔ ɔhene herode ne farisifo mmɔkaw ho
asuafo no bisabisaa wɔn ho wɔn ho se asɛm a ɔreka yi ase ne dɛn nea wɔn adwene kyerɛɛ wɔn ne sɛ ebia ɔreka aduan a wɔn werɛ fii sɛ wɔbɛfa akita no ho asɛm
yesu huu nea wodwinnwen no ɔka kyerɛɛ wɔn se ɛnyɛ ɛno ho asɛm na mereka monte eyi ase anaa mo koma da so pirim
mowɔ ani nso munhu ade mowɔ aso nso momfa nte asɛm adɛn na mummue mo asom mfa ntie asɛm monkae biribiara
mo werɛ afi abodoo anum a mibubuu mu maa nnipa mpemnum no nnikae nkɛntɛmma ahe na motasee wɔkae se dumien
na mesan de abodoo ason maa nnipa mpemnan no nso ahe na ɛkae wɔkae se nkɛntɛmma ason
obisaa wɔn bio se monte ase ara
bere a woduu betsaida no nnipa bi de onifuraefo bi brɛɛ no srɛɛ no sɛ ɔmfa ne nsa nka no na ɔnsa no yare
yesu soo onifuraefo yi nsa de no kɔɔ akuraa no kurotia ɔtew ntasu guu onifuraefo no ani so de ne nsa kataa n ani no so oyii ne nsa no obisaa no se wuhu ade anaa
onifuraefo no twitwaa n ani buae se yiw mihu nnipa nanso minhu wɔn yiye mihu wɔn sɛ nnua bi na wɔnenam hɔ
afei yesu de ne nsa kataa n ani no so bio onifuraefo no buee n ani na bere a ɔrehwɛ ade haa no n ani no yɛɛ yie a afei de na ohu biribiara kann
yesu ma ɔkɔɔ fie ka kyerɛɛ no se ɔnnsan nnkɔ akuraa no ase bio
yesu ne n asuafo no fii galilea kɔɔ kaesarea ne filipi nkuraa ase wɔnam ɔkwan so rekɔ no obisaa wɔn se nnipa ka se mene hena
asuafo no buae se ebinom se wone yohane osuboni no na afoforo nso se woyɛ elia anaasɛ tete adiyifo no mu bi a wasan aba
na obisaa wɔn se na mo nso muse meyɛ hena petro buaa no se wone kristo no
ɔbɔɔ wɔn kɔkɔ se wɔnnka nnkyerɛ obiara
afei ofitii ase kaa wɔn amane a obehu ne mpanyimfo ne asɔfo mpanyin ne mmara no akyerɛkyerɛfo no po a wɔbɛpo no na wɔakum no na nnansa so wasɔre no ho asɛm
ɔkaa asɛm no pefee a wamfa biribiara ansie wɔn petro twee no gyinaa nkyɛn bisaa no se adɛn nti na woka asɛm a ɛte sɛɛ
yesu danee ne ho hwɛɛ n asuafo no kaa petro anim se fi me so ɔbonsam w adwene yɛ nea efi onipa na ɛnyɛ nea efi onyankopɔn
afei ɔfrɛɛ n asuafo no ne nnipakuw no baa ne nkyɛn ka kyerɛɛ wɔn se wommetie no ɔka kyerɛɛ wɔn se sɛ obi pɛ sɛ odi m akyi a ɛsɛ sɛ ɔpa ne ho akyi na ɔsoa n asennua na odi m akyi
nea ɔma ne kra som no bo no ebefi ne nsa na wɔn a me ne asɛmpa no nti wɔbɛhwere wɔn kra no wɔn na wobenya asetena pa
na sɛ onipa nya wiase nyinaa na ɔhwere ne kra a mfaso bɛn na obenya
dɛn na ɛsom bo sen ne kra
na obiara a saa nna bɔne yi mu n ani wu me ne me nsɛm ho no ne ho bɛyɛ me onipa ba no aniwu bere a me ne m abɔfo kronkron no bɛsan aba wɔ m agya anuonyam mu no
yesu kɔɔ so ka kyerɛɛ n asuafo no se mo a mugyina ha yi mu bi bɛtena ase akosi sɛ mubehu sɛ onyankopɔn ahenni no reba tumi mu
nnansia akyi yesu faa petro yakobo ne yohane de wɔn kɔɔ bepɔw tenten bi atifi saa bere no na obiara nni hɔ ka wɔn ho amonom hɔ ara yesu sakrae anuonyam mu
n atade hyerɛn yɛɛ fitafita sen sɛnea obi betumi ahoro saa atade no ama ayɛ fitaa no
afei elia ne mose befii hɔ na wɔne yesu kasae
petro ka kyerɛɛ yesu se kyerɛkyerɛfo eye sɛ yɛwɔ ha yɛbɛbɔ asese abiɛsa wɔ ha na mo mu biara anya baako
esiane sɛ na wɔabɔ hu no nti na ɛma ɔkaa saa
petro gu so rekasa no omununkum bɛkataa wɔn so ɛnne bi fii omununkum no mu kae se oyi ne me dɔ ba a ɔsɔ m ani muntie no
prɛko pɛ wɔtotoo wɔn ani no na mose ne elia kɔ ama aka wɔne yesu nko ara
wɔresian afi bepɔw no so no yesu bɔɔ wɔn ano se wɔnnka nea wɔahu no nnkyerɛ obiara kosi sɛ ɔbɛsɔre afi awufo mu
asuafo no anka ankyerɛ obiara na mmom ɛyɛ a na wɔtaa bisabisa wɔn ho wɔn ho se n asɛm a ɔkae se menyan afi awufo mu no na ɔkyerɛ dɛn
afei n asuafo no bisaa no nea enti a daa yudafo mpanyin no ka se ɛsɛ sɛ elia san ba ansa na onipa ba no aba no
yesu gye too mu sɛ ɛsɛ sɛ elia di kan ba bɛtoto nneɛma nyinaa yiye
na mpo elia aba dedaw na wɔne no anni no yiye sɛnea adiyifo no hyɛɛ ho nkɔm no afei yesu bisaa wɔn nkɔm a adiyifo no hyɛe se onipa ba no behu amane na wɔabu no animtia no ase
bere a wosian beduu bepɔw no ase hɔ no wohui sɛ nnipakuw atwa asuafo baakron a wɔaka no ho ahyia na wɔne yudafo mpanyin no regye wɔn ho wɔn ho akyinnye
bere a yesu reba nnipakuw no nkyɛn no wɔde ahodwiriw hwɛɛ no tuu mmirika kohyiaa no
yesu bisaa wɔn se akyinnye a na moregye no fa dɛn ho
nnipa no mu baako kae se kyerɛkyerɛfo mede me ba aba ha sɛ sa no yare honhommɔne bi a ɛwɔ ne so nti ontumi nkasa
sɛ honhommɔne no ka ne ho wɔ ne mu a etwa no hwe fam ma n ano twa ahuru ma ɔtwɛre ne se ma osinsen ɛno nti mesrɛɛ w asuafo no sɛ wontu honhommɔne no mfi ne mu nanso wɔantumi
yesu ka kyerɛɛ n asuafo no se o mo a mo gyidi sua me ne mo ntena nkosi da bɛn ansa na mo gyidi atim momfa abarimaa no mmrɛ me
wɔde abarimaa no brɛɛ yesu bere a wɔde no duu yesu anim pɛ no ɔyare no bae denneenen twaa no hwee fam ma ɔperee a n ano retwa ahuru
yesu bisaa abrimaa no agya se nna ahe ni a ɔyare yi baa ne so abarimaa no agya buaa yesu se efi ne mmofraase pɛɛ
na ɛtɔ da bi koraa a ɔyare no tumi twa no hwe ogya anaa nsu mu pɛ sɛ ekum no enti sɛ wubetumi asa no yare de a hu yɛn mmɔbɔ na sa no yare ma yɛn
yesu bisaa no se adɛn nti na woka se sɛ metumi a obiara a ɔwɔ gyidi no betumi ayɛ biribiara
abarimaa no agya buae se mewɔ gyidi no nanso esua enti boa me na hyɛ me gyidi mu den
yesu hui sɛ nnipa no dɔ ara na wɔredɔɔso no ɔteɛɛ honhommɔne no se honhommɔne sotifo ne mumu mehyɛ wo sɛ fi abofra yi mu fi nkɔhyɛ ne mu bio
afei ɔyare no bae denneenen ansa na ɛrefi ne mu enti ɛmaa abarimaa no yɛɛ sɛ owufo enti nnipakuw no kasae huhuhuhu se wawu
nanso yesu soo ne nsa pagyaw no ma ogyinaa ne nan so a ne ho atɔ no
eyi akyi a yesu ne n asuafo no nko ara wɔ fie no wobisaa no se adɛn nti na yɛn de yɛantumi antu saa honhommɔne no
yesu buaa wɔn se mpaebɔ ho hia wɔ ɔyare a ɛte sɛɛ sa mu
yesu fii hɔ no ɔfaa galilea efisɛ na ɔmpɛ sɛ nnipa te ne nka
na ɔpɛ sɛ onya bere ma n asuafo no de kyerɛkyerɛ wɔn ɔka kyerɛɛ wɔn se wobeyi me a meyɛ onipa ba no ama na wɔakum me na nnansa so mɛsɔre aba nkwa mu bio
asuafo no ante asɛm a ɔkae yi ase nanso na wosuro sɛ wobebisa no ase
yesu ne n asuafo no baa kapernaum bere a woduu ofi a wɔbɛtena mu no mu na wɔregye wɔn ahome no yesu bisaa n asuafo no se yɛreba no dɛn akyinnye na na moregye wɔ kwan so no
asuafo no antumi ammua efisɛ na wɔredwinnwen nea ɔbɛyɛ wɔn mu kɛse no ho
ɔtenaa ase frɛɛ wɔn baa ne nkyɛn ka kyerɛɛ wɔn se obiara a ɔpɛ sɛ ɔyɛ ɔpanyin wɔ mo mu no ɛsɛ sɛ ɔyɛ abofra anaa ɔsomfo wɔ mo mu
afei ɔde abofra ketewa bi begyinaa wɔn mfinimfini ɔde abofra no kyerɛɛ wɔn kae se
mo mu biara a me nti obegye abofra ketewa sɛ oyi no agye me na nea obegye me no nso agye m agya a ɔsomaa me no
yohane a ɔyɛ asuafo no mu baako no ka kyerɛɛ yesu se kyerɛkyerɛfo yehuu ɔbarima bi a ɔde wo din retu ahonhommɔne enti yɛka kyerɛɛ no se onnyae efisɛ ɔnka yɛn ho
yesu kae se munnsiw no kwan efisɛ obiara nni hɔ a ɔreyɛ anwowade wɔ me din mu na obetwa ne ho atia me
na obiara a ontia yɛn no wɔ yɛn afa
obiara a esiane sɛ moyɛ kristo de no nti ɔbɛma mo nsu kuruwa ma anom no n akatua remmɔ no da
enti sɛ obi to mmofra nketewa a wogye me di yi mu bi hintidua a eye ma no sɛ anka wɔde ɔbo duruduru bɛsɛn ne kɔn mu atow no akyene po mu
sɛ wo nsa ma woyɛ bɔne a twa na tow kyene eye ma wo sɛ wode dɛm bɛkɔ nkwa mu sen sɛ wɔde wo nipadua bɛto ogyatanaa
a ennum da no mu
na sɛ wo nan ma woyɛ bɔne a twa na tow kyene eye ma wo sɛ wode nansin bɛkɔ nkwa mu sen sɛ wode nan abien bɛkɔ ogyatanaa
a ennum da no mu
na sɛ w ani ma woyɛ bɔne a tu na tow kyene eye ma wo sɛ wode ani baako bɛkɔ onyankopɔn ahenni mu sen sɛ wowɔ ani abien na wɔde wo bɛto ogyatanaa
a ennum da na ɛhɔ asonson nso nwu da no mu
na wɔde ogya bɛhyɛ wɔn nyinaa nkyene
nkyene yɛ dɛ nanso sɛ nkyene yera ne dɛ a ɛho nni mfaso wonte ne dɛ wɔ biribiara mu enti monnyera mo dɛ mo ne mo ho mo ho ntena asomdwoe mu
afei yesu fii galilea twa baa yudea fam nohɔ wɔ asubɔnten yordan agya na sɛnea ɛtaa ba no nnipakuw baa ne nkyɛn ma ɔkyerɛkyerɛɛ wɔn
farisifo bi baa ne nkyɛn bebisaa no se wopene awaregyae so anaa wobisaa no eyi de sɔɔ no hwɛe
yesu nso bisaa wɔn se dɛn na mose ka faa awaregyae ho
wobuae se mose kae se eye sɛ wogyae aware n asɛm a ɔkae ne sɛ sɛ ɔbarima bi pɛ sɛ ogyaa ne yere aware a ɔnkyerɛw awaregyae krataa mfa mma ne yere no
yesu bisaa wɔn se adɛn nti na ɔkaa saa merebɛkyerɛ mo nea enti a ɔkaa saa esiane mo koma a apirim no nti na ɔkaa saa kyerɛɛ mo
nanso eyi mfi onyankopɔn efi adebɔ mfitiase na onyankopɔn bɔɔ ɔbarima ne ɔbea kaa wɔn bɔɔ mu
eyi nti na ɔbarima begyaw n agya ne ne na
na ɔde ne ho akɔbata ne yere ho na wɔn baanu no ayɛ honam koro
na nea onyankopɔn aka abom no ɛnsɛ sɛ onipa tetew mu
akyiri yi a ɔne n asuafo no wɔ fie no asuafo no bisaa no saa asɛm koro no ara bio
obuaa wɔn se sɛ obi gyaa ne yere na ɔsan ware obi foforo a na wabɔ aguaman
na sɛ ɔyere gyaa ne kunu aware na ɔsan ware a ɔno nso abɔ aguaman saa ara
da bi awofo bi de mmofra nkumaa brɛɛ yesu sɛ onhyira wɔn nanso n asuafo no pampam wɔn a wɔde mmofra no bae no ka kyerɛɛ wɔn se wɔnnhaw no
yesu huu nea n asuafo no ayɛ no anyɛ no dɛ ma ɔka kyerɛɛ wɔn se momma mmofra no kwan na wɔmmra me nkyɛn na munnsiw wɔn kwan na eyinom sɛɛ na onyankopɔn ahenni no yɛ wɔn dea
mereka akyerɛ mo se obiara a ɔrennye onyankopɔn ahenni no sɛ abofra no rentumi nkɔ mu
na ɔyɛɛ wɔn atuu de ne nsa guu wɔn so hyiraa wɔn
na osiim sɛ ɔrekɔ baabi foforo no ɔbarima bi tutuu mmirika baa ne nkyɛn bebuu no nkotodwe bisaa no se kyerɛkyerɛfo pa dɛn na menyɛ na manya nkwa a enni awiei
yesu bisaa no se adɛn na wofrɛ me onipa pa obiara nyɛ onipa pa gye ɔbaako ɔne onyankopɔn
ɛfa w asemmisa no ho nso wunim mmaransɛm no nni awu nsɛe aware mmɔ korɔn nni atoro nsisi di w agya ne wo na ni
aberante no ka kyerɛɛ no se kyerɛkyerɛfo eyinom nyinaa mifi me mmofraase na midii so
yesu hwɛɛ aberante yi dinn nyaa ɔdɔ bi maa no ɔka kyerɛɛ no se aka wo ade baako kɔ na kɔtɔn biribiara a wowɔ na fa sika no ma ahiafo na wubenya agyapade wɔ soro na bra bedi m akyi
aberante no tee saa asɛm yi no n anim sesae na ɔde awerɛhow kɔe efisɛ na ɔwɔ ahonyade bebree
ɔrekɔ no yesu hwɛɛ no na ɔdanee ne ho ka kyerɛɛ n asuafo no se ɛyɛ den ma osikani sɛ ɔbɛkɔ onyankopɔn ahenni no mu
asɛm a yesu kae no maa asuafo no ho dwiriw wɔn yesu san kaa bio se mma sɛ moahu den a ɛyɛ ma wɔn a wɔwɔ ahonyade sɛ wɔbɛkɔ onyankopɔn ahenni mu
na ɛyɛ mmerɛw sɛ nantwi bɛfa paane tokuru me sen sɛ osikani bɛkɔ onyankopɔn ahenni mu
asuafo no ho dwiriw wɔn mmoro so na wobisaa no se ɛnne na hena na wobegye no nkwa
yesu hwɛɛ wɔn dinn kae se onipa fam de eyi rentumi mma mu na onyankopɔn fam de biribiara betumi aba mu
afei petro fitii ase kenkan nneɛma a ɔne asuafo no agyaw abedi yesu akyi no ɔkae se yɛagyaw biribiara abedi w akyi
yesu nso buaa no se merema mo ate ase sɛ obi nni hɔ a me nti wagyaw ofi nuabarimanom nuabeanom ɛna agya ne mma anaasɛ agyapade a ɔbɛkɔ akɔka asɛmpa no
na ɔrennya ofi nuabarimanom nuabeanom ɛnanom mma ne nsase mmɔho ɔha a ɔtaa nso ka ho eyinom nyinaa bɛyɛ ne de wɔ asase yi so na wiase a ɛreba no mu de obenya nkwa a enni awiei
na adikanfo pii bedi akyi na akyikafo abedi kan
afei wosiim sɛ wɔrekɔ yerusalem a na yesu di wɔn kan na bere a asuafo no di n akyi no ehu ne suro kaa wɔn yesu twee wɔn gyinaa nkyɛn na ɔsan kaa nneɛma a sɛ wodu yerusalem a ɛbɛba ne so no nyinaa kyerɛɛ wɔn
ɔka kyerɛɛ wɔn se sɛ yedu hɔ a wobeyi me onipa ba no ama asɔfo mpanyin ne mmara no akyerɛkyerɛfo na wɔabu me kumfɔ na wɔde me ahyɛ roma aban nsa akum me
wobedi me ho fɛw na wɔatetew ntasu agu me so na wɔde mpire atwa me mmaa na wɔakum me na nnansa so no masɔre bio
afei sebedeo mma yakobo ne yohane baa yesu nkyɛn bɛka kyerɛɛ no se kyerɛkyerɛfo yɛpɛ sɛ woyɛ yɛn adɔe bi
yesu bisaa wɔn se dɛn na mopɛ sɛ meyɛ ma mo
wobuae se ma yɛn mu baako ntena wo nifa so na ɔbaako nso ntena wo benkum so wɔ w ahenni mu hɔ
nanso yesu maa wɔn mmuae se munnim nea mubisa no mubetumi anom awerɛhow kuruwa nwenenwene a ɛsɛ sɛ menom ano no ano anaa anaasɛ mubetumi ama wɔde amanehunu asubɔ no abɔ mo asu
wɔka kyerɛɛ no se yebetumi na yesu ka kyerɛɛ wɔn se mubetumi anom me kuruwa ano na wɔde asubɔ a wɔde bɔ me no abɔ mo
nanso minni tumi sɛ miyi wɔn a wɔbɛtena me nifa anaa me benkum so no onyankopɔn nko ara na ɔde saa afa no bɛma wɔn a wɔasiesie hɔ ama wɔn no
asuafo a aka no tee nea yakobo ne yohane kobisae no anyɛ wɔn dɛ
enti yesu frɛɛ wɔn ka kyerɛɛ wɔn se munim sɛ ahene ne atumfo a wɔwɔ wiase no di wɔn a wɔhyɛ wɔn ase no so
nanso mo de ɛnte saa wɔ mo ho obiara a ɔpɛ sɛ ɔyɛ kɛse wɔ mo mu no ɛsɛ sɛ ɔyɛ mo somfo
na obiara a ɔpɛ sɛ ɔyɛ ne nuanom so panyin no ɛsɛ sɛ ɔyɛ wɔn nyinaa akoa
me a meyɛ onipa ba no mamma sɛ wɔnsom me na mmom mebae sɛ merebɛboa afoforo na mede me kra ayɛ mpata ama nnipa pii
yesu ne n asuafo no beduu yeriko wɔrefi kurow no mu no nnipakuw tu dii wɔn akyi saa bere a yesu retwam no na timoteo ba bartimeo onifuraefo no te kwankyɛn resrɛsrɛ ade
bere a bartimeo tee sɛ yesu nasaretni na ɔretwam no ofitii ase teɛteɛɛm se dawid ba yesu hu me mmɔbɔ
nnipa no bi teɛteɛɛ no se mua w ano nanso ɔkɔɔ so teɛteɛɛm dennen se dawid ba hu me mmɔbɔ
bere a yesu tee ne nne no ogyina kae se momfrɛ no mma me wɔfrɛɛ onifuraefo no ka kyerɛɛ no se ma wo bo ntɔ wo yam sɔre na ɔrefrɛ wo
bartimeo tow ne ntama gui sɔre baa yesu nkyɛn
yesu bisaa no se dɛn na wopɛ sɛ meyɛ mema wo onifuraefo no buae se kyerɛkyerɛfo mepɛ sɛ mihu ade
yesu ka kyerɛɛ no se kɔ na wo gyidi agye wo na ntɛm ara onifuraefo no huu ade na odii yesu akyi
yesu ne n asuafo no rebɛn betfage ne betania a ɛwɔ yerusalem nkwantia no wobeduu ngo bepɔw no so maa yesu somaa n asuafo no mu baanu dii wɔn anim kan
yesu ka kyerɛɛ wɔn se monkɔ akuraa a ɛwɔ hɔ no ase sɛ mudu hɔ a mubehu sɛ wɔasa afurum ba bi a wɔntenaa ne so da hama monsan no na momfa no mmrɛ me
na sɛ obi bisa mo se dɛn na moreyɛ a monka no tiaa se ne ho hia awurade na ɔbɛsan de no aba mprempren ara
asuafo baanu no siim wokohui sɛ aboa no sa ofi bi aboboano enti wɔsanee no
wogu so resan no no nnipa bi a wogyina nkyɛn bisaa wɔn se adɛn nti na moresan afurum ba no
wɔkaa nea yesu ka kyerɛɛ wɔn no kyerɛɛ nnipa no ma wɔtee wɔn ase
wɔde afurum ba no brɛɛ yesu maa asuafo no de wɔn ntama guu aboa no so maa yesu tenaa no so
nnipakuw a wɔwɔ hɔ no bi de wɔn ntama sesɛw ɔkwan a ɔde aboa no nam so no so ebinom nso pempan nnubaa de sesɛw ɔkwan no mu saa ara
na yesu di nnipakuw no mfinimfini a wɔn nyinaa reteɛteɛm se hosiana nhyira ne nea ɔnam awurade din mu reba
anuonyam nka onyankopɔn sɛ yɛn agya dawid ahenni reba hosiana wɔ sorosoro nohɔ
yesu koduu yerusalem no ɔkɔɔ asɔredan no mu ɔhwɛɛ biribiara a ɛwɔ hɔ dinn ansa na ɔrefi hɔ efisɛ na onwini redwo enti ɔne asuafo dumien no kɔɔ betania
ade kyee anɔpa a wɔrefi betania hɔ no ɔkɔm dee no
wɔkɔe kakra no ohui sɛ akutu dua bi si hɔ a ayɛ kusuu ɔkɔɔ hɔ kɔhwɛe sɛ akutu no bi wɔ so anaa nanso oduu hɔ no ohui sɛ ahaban nko ara na ɛwɔ so saa bere no nso na ɛnyɛ bere a ɛsɛ sɛ akutu sow
nanso yesu domee akutu dua no se efi nnɛ worensow aba bio asuafo no tee asɛm a ɔkae no
yesu san baa yerusalem no ɔkɔɔ asɔrefi hɔ oduu hɔ no ɔpamoo aguadifo a wɔwɔ hɔ no nyinaa kaa sikasesafo apon nyinaa guu fam bubuu pata a wɔtɔn mmorɔnoma wɔ mu no nyinaa
siw kwan sɛ obiara mmedi gua wɔ hɔ bio
ɔka kyerɛɛ wɔn se kyerɛwsɛm no ka se m asɔrefi yɛ beae a wɔbɔ mpae wɔ hɔ nanso mo de mode hɔ ayɛ akorɔmfo atenae
asɔfo mpanyin ne yudafo mpanyimfo tee nea yesu ayɛ no wɔbɔɔ ne ho pɔw pɛɛ ɔkwan a wɔbɛfa so ayi no afi hɔ asɛm a na ɛhaw wɔn ne sɛ sɛ wɔanhwɛ no yiye nso a ɛde basabasa bɛba efisɛ na nnipa bebree agye yesu nkyerɛkyerɛ no atom
sɛnea na wɔtaa yɛ no anwummere no ara wofii kurow no mu
anɔpa a asuafo no retwam wɔ akutu dua a yesu domee no no ho no wohui sɛ awu
petro kaee nea yesu ka de domee dua no no ɔteɛɛm se hwɛ kyerɛkyerɛfo akutu dua a wodomee no no awu
yesu nso ka kyerɛɛ n asuafo no se sɛ mowɔ gyidi wɔ onyankopɔn mu a
anka mubetumi aka akyerɛ ngo bepɔw yi se tutu kogu po mu na ebetutu akogu mu nso munnye nni mommma mo gyidi nnhinhim
muntie nea mereka yi biribiara a mode gyidi bebisa wɔ mpaebɔ mu no mo nsa bɛka
na sɛ morebɔ mpae a nea edi kan no sɛ wowɔ obi ho asɛm a fa kyɛ no sɛnea ɛbɛyɛ a w agya a ɔwɔ soro no nso de wo bɔne bɛkyɛ wo
na sɛ moamfa bɔne ankyɛ a saa ara na mo agya a ɔwɔ soro no nso remfa mo bɔne nkyɛ mo
wɔbaa yerusalem bio wɔkɔɔ asɔrefi hɔ no asɔfo mpanyin ne yudafo mpanyin baa ne nkyɛn bebisaa no se
tumi bɛn na wugyinaa so pamoo aguadifo no
yesu nso buaa wɔn se merebebisa mo asɛm baako bi na mummua me
onyankopɔn na ɔsomaa yohane osuboni anaa ɛnyɛ ɔno mummua me
wodwinnwen ho kae se sɛ yɛka se onyankopɔn na ɔsomaa no a wobebisa yɛn nea enti a yɛannye nea yohane kae no anni
na sɛ yɛka se ɛnyɛ onyankopɔn na ɔsomaa no nso a dɔm no bɛhaw yɛn efisɛ wɔn nyinaa nim sɛ yohane yɛ odiyifo
enti wɔn mmuae a wɔmae ara ne sɛ yɛrentumi mmua yennim ɛhɔ ara na yesu nso ka kyerɛɛ wɔn se sɛ munnim de a me nso meremma mo asɛmmisa no ho mmuae
yesu nam mmebu so kyerɛɛ nnipa no se da bi okuafo bi yɛɛ mmɛfuw gyee ban faa ho na otuu amoa bi a wokyi ngo wɔ mu na osii dan maa nea ɔwɛn afuw no afei ɔde afuw no gyaw akuafo bi na otuu kwan
eduu bere a mmɛ no beree a ɛsɛ sɛ wonu no ɔsomaa ne ho nnipa bi sɛ ɔnkogye ne kyɛfa mmrɛ no
nanso akuafo no boroo no ma ɔde ne nsa pan san kɔe
okuafo no san somaa onipa foforo kɔɔ wɔn nkyɛn na ɔno nso wɔboroo no pirapiraa no sen nea odi kan no
onipa a ɔsomaa no bio no de wokum no afoforo a akyiri yi wɔkɔe no nso wɔhwee ebinom na wokum ebinom nso
nanso na aka ɔbaako a ɔyɛ ne ba a ɔdɔ no ɔsomaa ɔno nso kɔɔ wɔn nkyɛn susuwii sɛ wɔbɛfɛre no de nidi ama no
nanso bere a akuafo no huu no sɛ ɔreba no wɔkae se ɔdedifo no na ɔreba no momma yenkum no na agyapade no ayɛ yɛn de
wɔkyeree no kum no twee no kɔtow no kyenee baabi
mugye di sɛ sɛ afuw wura no ba a dɛn na ɔbɛyɛ akuafo no ɔbɛba abekum wɔn na ɔde afuw no ama nnipa foforo
monkan eyi wɔ kyerɛwsɛm no mu pɛn sɛ ɔbo a adansifo apo no ɛno ara na abɛyɛ tweatibo
awurade na ɔmaa eyi bae na ɛyɛ nwonwa wɔ yɛn ani so
na esiane saa bɛ a obui no nti yudafo mpanyin no pɛe sɛ wɔkyere no efisɛ wohui sɛ wɔn ho asɛm na ɔreka no a ɛkyerɛ sɛ wɔne saa akuafo atirimɔdenfo no nanso na wosuro dɔm no eyi ma wogyaa no na wɔfii hɔ kɔe
wɔsomaa farisifo ne herodefo bi baa yesu nkyɛn sɛ wɔne no mmɛkasa na wɔnam n anom asɛm so anya no akyere no
wobisaa no se kyerɛkyerɛfo yenim sɛ woyɛ ɔnokwafo a wotaa ka nokware nea onipa ka no ntumi nnan w adwene afei wokyerɛkyerɛ nnipa onyankopɔn akwan yɛpɛ sɛ yebisa wo se eye sɛ woyi tow ma roma hempɔn kaesare anaa enye
yesu huu wɔn adwemmɔne no kae se momfa sika a wɔde yi tow no bi nkyerɛ me na mɛma mo mmuae
wɔde maa no no obisaa wɔn se hena mfonini ne nkyerɛw na ɛwɔ so wobuae se ɔhempɔn no de
yesu ka kyerɛɛ wɔn se ɛnne momfa ne de mma no na momfa onyankopɔn de mma oyankopɔn ne mmuae no maa wɔn ho dwiriw wɔn
afei sadukifo a wɔka se owusɔre nni hɔ no baa ne nkyɛn bebisaa no se
kyerɛkyerɛfo mose yɛɛ mmara maa yɛn se sɛ ɔbarima bi anwo na owu a ne nuabarima mfa ne yere no kunabea na ɔne no nwo mma mma owufo no
anuanom baason bi tenaa ase nea odi kan no waree yere na ɔne no anwo na owui
na nea ɔto so abien no nso waree okunafo no na ɔno nso ankyɛ na owui a ɔne no anwo na nea ɔto so abiɛsa no nso waree no a ɔne no anwo na owui
eyi kɔɔ so kosii sɛ anuanom yi nyinaa waree ɔbea no na ɔbea no nso wui
nea yɛpɛ sɛ yehu ne sɛ owusɔre no mu sɛ wonya sɔre a wɔn mu hena na ɔbea no bɛyɛ ne yere
yesu buaa wɔn se mo mfomso a moyɛ no fi onim a munnim kyerɛwsɛm no ne onyankopɔn tumi a ɔwɔ
sɛ anuanom baason yi ne ɔbea no sɔre fi awufo mu a wɔrenware wɔbɛyɛ sɛ abɔfo a wɔwɔ soro no
afei ɛfa awufo nyan no ho no nso monkanee mose nhoma no mu asɛm a ɛfa mose ne wura a na ɛrehyew no ho da onyankopɔn ka kyerɛɛ mose se mene abraham nyankopɔn isak nyankopɔn ne yakob nyankopɔn
na onyankopɔn reka akyerɛ mose se ɛwom sɛ saa nnipa yi awuwu mfe pii a atwam no de nanso wɔte ase anyɛ saa a anka ɔrenka se ɔyɛ ateasefo nyankopɔn na ɔnyɛ awufo nyankopɔn moayɛ mfomso kɛse
mmara no akyerɛkyerɛfo no mu baako a ogyina hɔ retie no no hui sɛ wabua wɔn sɛnea ɛfata no ɔbisaa no se mose mmaransɛm no mu nea ɛwɔ he na ɛkyɛn ne nyinaa
yesu buaa no se nea ɛkyɛn ne nyinaa ne nea ɛka se israel tie awurade yɛn nyankopɔn yɛ awurade koro
na dɔ awurade wo nyankopɔn fi wo koma ne wo kra ne w adwene ne w ahoɔden nyinaa mu no
na nea ɛto so abien no ne dɔ wo yɔnko sɛ wo ho mmaransɛm bi nni hɔ a ɛkyɛn eyinom
mmara no akyerɛkyerɛfo no buaa no se owura woaka nokware sɛ onyankopɔn baako pɛ na ɔwɔ hɔ na obi foforo nka ne ho
na minim nso sɛ sɛ mɛdɔ no afi me koma ne m adwene ne m ahoɔden nyinaa mu na mɛdɔ me yɔnko sɛ me ho no sen afɔre biara a wɔbɔ
yesu hui sɛ wabua asɛm no nyansa mu no ɔka kyerɛɛ no se wo ne onyankopɔn ahenni ntam kwan nware na saa asɛm yi akyi obi antumi ammisa no asɛm biara bio
bere bi a yesu rekyerɛkyerɛ wɔ asɔredan mu no obisaa nnipa no se adɛn na mmara no akyerɛkyerɛfo no ka se ɛsɛ sɛ agyenkwa no yɛ ɔhene dawid ba
efisɛ dawid ankasa nam honhom kronkron mu kae se onyankopɔn ka kyerɛɛ me wura se tena me nifa so kosi sɛ mede w atamfo bɛyɛ wo nan ntiaso
sɛ dawid frɛ no awurade a ɛbɛyɛ dɛn na watumi ayɛ ne ba ɔkwan a ɔfaa so kasae no maa nnipa no de anigye tiee no
bere bi a nnipakuw bi de anigye retie yesu no ɔka kyerɛɛ wɔn se monhwɛ mo ho yiye wɔ mmara no akyerɛkyerɛfo ho wɔhyɛ ntade akɛse sɛ asikafo na sɛ wɔnam gua so a wɔpɛ sɛ obiara a ohyia wɔn no de obu kyia wɔn
sɛ wɔkɔ hyiadan mu a wɔtenatena mpanyin agua so na sɛ wɔkɔ adidi ase a wɔtena mpanyin tenabea
nanso ɛnyɛ wɔn aniwu sɛ wotu akunafo fi wɔn afi mu na wɔyɛ eyi a wɔbɔ mpae atenten wɔ guam de kyerɛ sɛ wɔyɛ atreneefo eyi nti wobenya asotwe a emu yɛ duru
da bi a yesu kɔɔ asɔredan mu no ɔkɔtenaa tow adaka a esi hɔ no anim hwɛɛ sɛnea nkurɔfo no de sika regu tow adaka no mu asikafo no de sika a ɛdɔɔso guu mu
ɔbea kunafo hiani bi nso bae na ɔde mpɛsewa abien beguu mu
ɔfrɛɛ n asuafo no baa ne nkyɛn ka kyerɛɛ wɔn se saa ɔbea kunafo hiani yi tow a oyii no dɔɔso sen asikafo a wɔde bi beguu tow adaka no mu no nyinaa tow a woyiyii no
na wɔn nyinaa fi nea wɔanya ama abu wɔn so no mu na woyiyii bi de bae na ɔbea yi de ofi ne hia mu de nea ɔwɔ nyinaa na abegu mu no
yesu refi asɔredan no mu hɔ no n asuafo no mu baako kae se kyerɛkyerɛfo adan yi yɛ fɛ papa hwɛ sɛnea wɔde abo asiesie afasuw no
yesu ka kyerɛɛ no se ɛyɛ nokware de nanso wobedwiriw saa ɔdan yi agu pasaa
bere a ɔte ngo bepɔw no so a n ani tua yerusalem no petro yakobo yohane ne andrea baa ne nkyɛn bebisaa no se
bere bɛn na nea woreka fa asɔredan yi ho no bɛba mu na nsɛnkyerɛnne bi bedi kan aba ansa anaa
yesu nso buaa wɔn se monhwɛ yiye na obi annaadaa mo
nnipa bebree de me din bɛba abɛka se wɔne agyenkwa no na wɔadaadaa mo mu pii
akokoakoko besisi mmaa nyinaa nanso ɛnyɛ ɛnonom ne awiei no ho nsɛnkyerɛnne
aman bɛsɔre aman so na ahenni asɔre ahenni so na asasewosow ne ɔkɔm bɛba mmeaemmeae eyinom nyinaa bɛyɛ nneɛma a ɛyɛ hu a ɛbɛba no mfitiase
nanso sɛ eyinom fiti ase sɛ ɛreba a monhwɛ yiye mobɛkɔ ɔhaw akɛse mu esiane sɛ mudi m akyi nti wɔbɛtwe mo akɔ asɛnnii wɔbɛhwe mo wɔ asɔredan mu na wɔaka nsɛm agu mo so wɔ ahemfo ne mpanyimfo anim saa bere no ne bere pa a ɛsɛ sɛ moka asɛmpa no kyerɛ wɔn
na ɛsɛ sɛ asɛmpa no di kan du ɔman biara so ansa na awiei no aba
na sɛ wɔkyere mo de mo begyina asɛnnii a munnnwen nea mobɛka de ayi mo ho ano ho monka nea onyankopɔn bɛkyerɛ mo sɛ monka no na ɛnyɛ mo na mobɛkasa na honhom kronkron no na ɔbɛkyerɛ mo nea monka
onua beyi onua ama sɛ wonkum no agyanom nso beyi wɔn mma ama mma nso beyi wɔn awofo ama sɛ wonkum wɔn
na esiane sɛ moyɛ me de nti nnipa nyinaa bɛtan mo nanso wɔn a wobegyina pintinn akodu awiei no wobegye wɔn nkwa
enti sɛ muhu akyide a ɛbɔ ɔman wɔ asɔredan mu hɔ a ɔkenkanfo hwɛ yiye wɔn a wɔwɔ yudea no nguan nkɔ mmepɔw no so
wɔn a wɔwɔ wɔn afi mu no nguan a wɔnnsan nnkɔ fie hɔ bio nnkɔfa biribiara mmfi hɔ
wɔn a wɔwɔ mfum no nso nnsan wɔn akyi mmmɛfa sika anaa ntama wɔ fie
na wɔn a wɔafa afuru ne wɔn a woturu mma saa bere no mu no nnue
na mommɔ mpae na bere a ɛsɛ sɛ muguan no anyɛ awɔwbere
na ahohia a ɛbɛba saa mmere no mu no efi bere a onyankopɔn bɔɔ ade no ebi nsii da na ebi nso rensi da
gye sɛ awurade twa saa amanehunu no so anyɛ saa a ɔkra baako koraa rentena ase nanso esiane wɔn a wɔayi wɔn no nti obetwa nna no so
na sɛ obi ka kyerɛ mo se agyenkwa no ni a mummmua
wɔn a wɔnam nnaadaa so ka se wɔne kristo no ne adiyifo no bɛsɔre wɔ mo mu na wɔayɛ anwonwade ahorow na sɛ ebetumi a wɔadaadaa onyankopɔn no ara ankasa mma
monhwɛ yiye efisɛ maka biribiara akyerɛ mo
ahohia no akyi no owia beduru sum na ɔsram renhyerɛn
na nsoromma bɛtetew ahwe na wɔbɛwosow tumi a ɛwɔ wim no
na nnipa nyinaa behu me agyenkwa no sɛ mede tumi ne anuonyam nam omununkum mu reba
na mɛsoma m abɔfo akɔ wiase mmaa nyinaa fi soro ano akɔka asase ano na wɔabɛboaboa wɔn a mayi wɔn no ano
afei merebɛka asɛm bi a ɛfa akutu dua ho a ɛbɛma mo osuahu bi akyerɛ mo sɛ eyi baa foforo san yi ahaban foforo a na ɛkyerɛ sɛ asusow atue
sɛ muhu sɛ saa nneɛma yi a maka ho asɛm akyerɛ mo yi nyinaa afiti ase resisi a mubehu sɛ me ba a mɛsan aba no abɛn
afei nokware ni wɔn a wɔte ase saa bere yi mu no nyinaa renwuwu kosi sɛ saa nsɛm yi besisi
ɔsoro ne asase betwam akɔ na me nsɛm de ɛrentwam da
nanso da anaa dɔn ko a awiei no bɛba de obiara nnim ɔsoro abɔfo ne me ankasa mpo nnim agya no nko ara na onim
esiane sɛ munnim bere ko a asɛm yi besi nti munsiesie mo ho monwɛn ntwɛn me ba no
me ba no te sɛ ɔbarima bi a otuu kwan kɔɔ ɔman foforo bi so ɔrebɛkɔ no ɔkyerɛɛ adwuma a n apaafo nyɛ ɛnna ɔka kyerɛɛ ne wɛmfo nso se ɔnwɛn hɔ yiye nkosi sɛ ɔbɛba
enti mo nso monwɛn efisɛ munnim bere ko a ofiwura no bɛba ebetumi aba sɛ ɔbɛba anwummere ɔdasum ahemanakye anaa awia
sɛ ofi mu ba a ɛnsɛ sɛ ɔbɛto mo sɛ moadeda
asɛm a mede agyaw mo ne nnipa nyinaa ni monwɛn
aka nnanu na twam ne apiti afahyɛ a ɛyɛ yudafo ahomegye nna no adu no asɔfo mpanyin ne mmara no akyerɛkyerɛfo no hwehwɛɛ nyansa kwan a wɔbɛfa so akyere yesu akum no
nanso wɔkae se yɛrenkyere no afahyɛ no mu anyɛ saa a ɛde basabasa bɛba ɔman no mu
yesu wɔ betania na ɔne simon kwatani redidi no ɔbea bi a okita ngo huamhuamhuam bi a ne bo yɛ den toa ma baa hɔ otuu ano hwie guu yesu tirim
nea ɔbea yi yɛe no anyɛ nnipa a wɔte adidii no mu bi dɛ na wɔkae se wasɛe ngo no kwa
wɔkae bio nso se anka obetumi atɔn ngo huamhuamhuam yi anya sika pii ma ɔde ama ahiafo
nanso yesu ka kyerɛɛ wɔn se munnyaa no adɛn nti na morehaw no wɔ ade pa a ɔyɛe no ho
mo ne ahiafo a mubetumi aboa wɔn bere biara mu na ɛte na me de merenkyɛ wɔ mo nkyɛn
wayɛ nea obetumi wadi kan asra me nipadua ama da a wobesie me
mereka makyerɛ mo se baabiara a wɔbɛka asɛmpa no wɔ wiase no wɔde nea ɔbea yi yɛe no bɛkae no akamfo no
afei yuda iskariot asuafo dumien no mu baako kɔɔ asɔfo mpanyin no nkyɛn ne wɔn kɔhyehyɛɛ sɛnea obeyi yesu ama wɔn no ho
asɔfo mpanyin no tee asɛm no ɛyɛɛ wɔn anigye ma wɔhyɛɛ no bɔ efi saa bere no ɔhwehwɛɛ sɛnea obenya yesu ho kwan ayi no ama bere a ɛsɛ mu
twam afahyɛ no da a edi kan a wokum twam guan no n asuafo bisaa no faako a wɔbɛkɔ akodi twam no
ɔsomaa n asuafo no mu baanu kɔɔ yerusalem sɛ wonkosiesie baabi mma no nea ɔka kyerɛɛ wɔn ne sɛ morekɔ kurow no mu a mubehyia onipa bi a ɔso ahina munni n akyi
baabiara a obewura no monka nkyerɛ ofiwura no se yɛn wura asoma yɛn sɛ yɛmmɛhwɛ ɔdan a woasiesie ama yɛn a yebedi twan no wɔ mu no
ɔbɛkyerɛ mo abansoro asa kɛse bi a wɔasiesie mu ɛhɔ na munsiesie twam no mma yɛn
asuafo baanu no siim kɔɔ kurow no mu na wohuu biribiara sɛnea yesu ka kyerɛɛ wɔn no pɛpɛɛpɛ na wosiesiee twam no wɔ hɔ
eduu anwummere no yesu ne dumien no bae
na wɔte hɔ redidi no yesu kae se merema mo ate ase sɛ mo a me ne mo reto nsa adidi yi mu baako beyi me ama
wɔn nyinaa werɛ howee na wofitii ase bisae mmaako mmaako se ɛyɛ me anaa
obuaa wɔn se ɛyɛ mo dumien a mo ne me reto nsa adidi yi mu baako
ɛsɛ sɛ miwu sɛnea adiyifo no hyɛɛ me ho nkɔm no nanso onipa a obeyi me ama no nnue sɛ wɔanwo saa onipa no mpo a anka eye
bere a wɔredidi no yesu faa abodoo na ohyiraa so bubui na ɔde maa wɔn kae se munnye nni eyi ne me nipadua
afei ɔfaa kuruwa a nsa dɔkɔdɔkɔ wɔ mu na ɔdaa ase no ɔde maa wɔn na wɔn nyinaa nom bi
na ɔka kyerɛɛ wɔn se eyi ne me mogya a ɛyɛ apam no mogya a ɛhyɛ apam foforo no mu den a bebree nti wɔrehwie agu
mereka akyerɛ mo se merennom saa nsa dɔkɔdɔkɔ yi bio da akosi da a me ne mo bɛnom bi bio wɔ onyankopɔn ahenni no mu
wɔtoo dwom bi wiei no wofii hɔ kɔɔ ngo bepɔw no so
woduu nea wɔrekɔ no yesu ka kyerɛɛ wɔn se mo nyinaa beguan agya me efisɛ onyankopɔn nam adiyifo no so kae se mɛbɔ oguanhwɛfo no na nguan no abɔ apete
na sɛ wɔma me so na mesan ba nkwa mu bio a medi mo anim akɔ galilea akohyia mo wɔ hɔ
petro ka kyerɛɛ no se sɛ nnipa nyinaa beguan agya wo a me de merenguan nnya wo da
yesu ka kyerɛɛ no se petro ansa na anadwo yi akokɔ bɛbɔn mpɛn abien no na woapa me mpɛn abiɛsa
petro de anibere kae se merempa wo da sɛ ɛsɛ sɛ me ne wo wu mpo a merempa wo da saa ara na wɔn a aka no nyinaa nso kae
yesu ne n asuafo no duu baabi a wɔfrɛ hɔ getsemane no ɔka kyerɛɛ n asuafo no se montena ha na merekɔbɔ mpae aba
ɔfaa petro yakobo ne yohane kaa ne ho na ne ho fitii ase yeraw no na ɔyɛɛ basaa
ɔka kyerɛɛ wɔn se awerɛhow ahyɛ me kra ma montena ha na mo ne me nwɛn
ɔkɔɔ n anim kakra kobutuw fam bɔɔ mpae se sɛ ebetumi a saa ahoyeraw no ntwa ne ho nkɔ
ɔkae se aba agya wutumi yɛ biribiara ma kuruwa yi ntwa me ho nkɔ nanso nea wopɛ na ɛnyɛ na ɛnyɛ nea mepɛ
ɔsan bae no obehuu asuafo baasa no sɛ wɔadeda obisaa petro se simon woada woantumi ne me anwɛn dɔnhwerew baako pɛ mpo
monwɛn na mommɔ mpae na ɔsɔhwɛfo no anni mo so honhom no pɛ de na honam no na ɛyɛ mmerɛw
ɔsan kɔe bio kɔbɔɔ mpae koro no ara
ɔsan baa wɔn nkyɛn bio behui sɛ wɔadeda efisɛ na wɔabrɛbrɛ na wonhu nea wɔnka nkyerɛ no
ɔsan bae ne mprɛnsa so no obisaa wɔn se mugu so adeda a morehome bere a ɛsɛ sɛ mode da no atwam wɔrebeyi me ahyɛ nnebɔneyɛfo nsa
monsɔre na yɛnkɔ monhwɛ nea ɔreyi me ama no wɔ ha
ogu so rekasa no yuda a ɔyɛ n asuafo no mu baako ne dɔm a asɔfo mpanyin ne yudafo mpanyin asoma wɔn ka ne ho a wokitakita nkrante ne mmaa baa hɔ
na yuda aka akyerɛ wɔn dedaw se nea mɛbam no ayɛ no atuu no ɔno ne nea mohwehwɛ no no monkyere no na munso ne mu yiye mfa no nkɔ
ɛno nti woduu hɔ pɛ ɔkɔɔ yesu nkyɛn kɔbam no kae se me wura afei ɔyɛɛ no atuu
ɛhɔ ara na dɔm a wɔne yuda nam no soo yesu mu kyeree no
wɔn a wɔka yesu ho no mu baako twee ne nkrante de twaa ɔsɔfo panyin no akoa bi aso ma ɛtewee
yesu bisaa wɔn se meyɛ owudifo nti na mode nkrante ne mmaa aba me so rebɛkyere me anaa
adɛn na bere a merekyerɛkyerɛ wɔ asɔredan mu hɔ no moankyere me nanso eyinom nyinaa aba sɛnea ɛbɛyɛ a nkɔm a wɔhyɛe wɔ me ho no bɛba mu
asuafo no nyinaa guan gyaa no
aberante bi a ɔde ntama sin bi asi n asen dii n akyi
dɔm a wɔbɛkyeree yesu no pɛe sɛ wɔkyere no nanso ogyaw ne ntama no maa wɔn de ne ho saa ara guanee
wɔde yesu kɔɔ ɔsɔfo panyin no anim no ankyɛ na asɔfo mpanyin ne yudafo mpanyin bi behyiaa hɔ
bere a wɔde yesu rekɔ no petro tew ne ho dii wɔn akyi na owiawiaa ne ho kɔhyɛɛ ɔsɔfo panyin no fi hɔ de ne ho kɔfraa asomfo bi a na wɔreto gya no mu
asɔfo mpanyin ne baguafo no nyinaa hwehwɛe sɛ wobenya asɛm bi atia yesu na wɔagyina so abu no kumfɔ nanso wɔannya bi
nnipa pii bedii adansekurum tiaa yesu nanso wɔn nsɛm a wɔkae no bɔɔ abira
afei nnipa no bi kekaa nsɛm a ennim too no so se
yɛtee sɛ ɔkae se mebubu asɔredan a wɔde nsa na esii no na mede nnansa asi foforo a wɔamfa nsa ansi
na eyi mpo wɔn adanse no anhyia
ɔsɔfo panyin no sɔre gyinaa bagua no mfinimfini bisaa yesu se eyi nso wunni ho anoyi biara dɛn na wowɔ ka
yesu ammua no afei ɔsɔfo panyin no bisaa no bio se wone agyenkwa no onyankopɔn ba no anaa
yesu buaa no se mene no na mubehu me sɛ mete onyankopɔn nifa na menam omununkum mu resan aba asase so
eyi maa ɔsɔfo panyin no sunsuanee n atade mu kae se adansefo bɛn na wɔn ho hia yɛn bio
mo nyinaa ate abususɛm a ɔkae no dɛn na mowɔ ka wɔn nyinaa gye too mu se ɔsɛ owu
na ebinom tew ntasu guu no so na wɔkyekyeree n ani na wɔbobɔɔ no akuturuku bisaa no se wuse woyɛ odiyifo kyerɛ yɛn onipa ko a ɔbɔɔ wo na asomfo a wɔde no rekɔ no bobɔɔ no asotɔre
bere a na petro te adiwo hɔ no ɔsɔfo panyin no mmaawa no mu baako baa hɔ
na ohuu petro sɛ ɔreto gya no ɔhwɛɛ no haa ka kyerɛɛ no se wo nso wo ne nasaretni yesu no na ɛnam
petro sanee se minnim nea woreka yi ho hwee na ɛhɔ ara na ofii adi kɔtenaa nkyɛn baabi saa bere no ara na akokɔ bɔnee
abeawa no san huu no na ofitii ase ka kyerɛɛ wɔn a ɔne wɔn nam no se oyi nso ka wɔn ho ɔyɛ yesu asuafo no mu baako
petro sanee bio ɛkyɛɛ kakra no nnipa a wogyina ogya no ho no fitii ase ka kyerɛɛ petro se woka wɔn ho efisɛ woyɛ galileani
petro fitii ase kekaa ntam dii nsew se minnim saa onipa a moreka ne ho asɛm yi
na ɛhɔ ara akokɔ bɔnee nea ɛto so abien na petro kaee yesu asɛm a ɔka kyerɛɛ no se akokɔ remmɔn mpɛn abien na woapa me mpɛn abiɛsa no na ofitii ase sui
ade kyee anɔpatutuutu no asɔfo mpanyin yudafo mpanyin mmara no akyerɛkyerɛfo ne agyinatufo hyia dwennwenee ɔkwan a wɔde yesu bɛfa so ho wɔn nyinaa adwene hyiae sɛ wɔbɛma asraafo de atuo awɛn yesu de no akɔ roma amrado pilato anim
wɔde no duu hɔ no pilato bisaa no se wone yudafo hene no anaa yesu buae se mo na muse
ɛhɔ ara asɔfo mpanyin no kaa nsɛm akɛseakɛse guu ne so nanso wanka hwee
pilato bisaa no se enti nsɛm akɛseakɛse a wɔreka gu wo so yi wonka ho hwee
nanso yesu anka hwee ma ɛyɛɛ pilato nwonwa
na ɛyɛ pilato amanne sɛ afe biara twam afahyɛ no mu ogyaa odeduani baako a ɔman no pɛ sɛ wogyaa no ma wɔn
saa afe no mu na onipa bi a wɔfrɛ no baraba no ka nnipa bi a wɔsɔre tiaa aban nam so dii awu no ho wɔ afiase hɔ
dɔm no kɔɔ pilato so kɔka kyerɛɛ no se onyi odeduani baako mma wɔn sɛnea daa ɔyɛ no
pilato bisae se minyi yudafo hene no mma mo anaa
efisɛ na wahu sɛ asɔfo mpanyin no de ɔtan na atwa asɛm ato yesu so esiane din a na wagye no nti
nanso asɔfo mpanyin no tuu dɔm no aso se sɛ wɔde beyi yesu de wɔmpere ma wonyi baraba
enti pilato bisaa wɔn se na sɛ miyi baraba ma mo a dɛn na menyɛ saa ɔbarima yi a mofrɛ no mo hene no
wɔteɛteɛɛm se bɔ no asɛnnuam
pilato bisaa wɔn bio se adɛn nti bɔne bɛn na wayɛ wɔn nyinaa bɔ gyee so se bɔ no asɛnnuam
afei pilato hui sɛ ɔyɛ asɛm no hwee a ɛrenyɛ ye afei na osuro nso sɛ sɛ anhwɛ a basabasayɛ bɛba nti ogyaa baraba maa wɔn ɔma wɔbɔɔ yesu mmaa na ɛno akyi no ɔde no maa wɔn sɛ wɔnkɔbɔ no asɛnnuam
asraafo no de yesu kɔɔ amrado aban mu hɔ ɛnna wɔfrɛɛ asraafo no nyinaa baa hɔ
wɔhyɛɛ no batakari kɔkɔɔ bi de nsɔe atenten bi nwenee kyɛw hyɛɛ no
wofitii ase bɔ gyee so dii ne ho fɛw se yudafo hene wo nkwa so
wɔde abaa paa ne mpampam tetew ntasu guu ne so buu no nkotodwe de dii ne ho fɛw
wodii ne ho fɛw wiei no wɔworɔw batakari kɔkɔɔ no ɛnna wɔde ɔno ara n atade hyɛɛ no de no kɔe sɛ wɔrekɔbɔ no asɛnnuam
wɔrekɔ no wohyiaa ɔbarima bi a wɔfrɛ no simon a ofi kirene a ɔyɛ aleksandro ne rufo wɔn agya wɔ ɔkwan so wɔhyɛɛ no ma ɔsoaa yesu asɛnnua no bi
wɔde yesu baa baabi a wɔfrɛ hɔ se golgota a n asekyerɛ ne nitiri so hɔ
ɛhɔ na wɔmaa no nsa nwenenwene bi sɛ ɔnnom nanso wannom
afei wɔbɔɔ no asɛnnuam eyi akyi wɔbɔɔ n atade no so ntonto
ɛbɛyɛ anɔpa nnɔnkron na wɔbɔɔ no asɛnnuam
asɛm bi a wɔka too no so na wɔkyerɛw taree n asɛnnua no atifi ka se yudafo hene
da no ara anɔpa wɔbɔɔ awudifo baanu bi asennuam kaa yesu ho na ɔbaako sɛn ne nifa so ɛnna ɔbaako nso sɛn ne benkum so
eyi maa nea kyerɛwsɛm no kae se wɔkan no fraa nnebɔneyɛfo mu no baa mu
nnipa a wɔsen faa hɔ no nyinaa wosowosow wɔn ti dii ne ho fɛw se ei wo ni ɛnyɛ wo na wuse sɛ wubetumi abubu asɔredan na wode nnansa asi no
sɛ wuse wo ho yɛ nwonwa a ɛnne sian fi asɛnnua no so si fam
saa bere no na asɔfo mpanyin ne mmara no akyerɛkyerɛfo no nso atwa ahyia hɔ redi yesu ho fɛw wɔkɔɔ so dii ne ho fɛw se ogye afoforo nanso ontumi nnye ne ho
wɔkɔɔ so dii ne ho fɛw bio se agyenkwa yudafo hene sian fi asɛnnua no so si fam na yennye wo nni awudifo a wɔbɔɔ wɔne yesu asennuam no mpo dii ne ho fɛw bi
efi owigyinae kɔpem nnɔn abiɛsa no sum duruu asase no so nyinaa
yesu de nne kɛse teɛɛm se eli eli lama sabaktani ase ne sɛ me nyankopɔn me nyankopɔn adɛn nti na woagyaw me
wɔn a wogyina hɔ no bi a wɔtee nea ɔkae no kae se muntie sɛ ɔrefrɛ elia
wɔn mu baako tuu mmirika kɔfaa sapɔw bi de bɔɔ nsa nwenenwene bi mu de tuaa dua bi ano de brɛɛ yesu sɛ ɔnnom ɔkae se momma yɛnhwɛ sɛ elia bɛba abeyi no asi fam anaa
afei yesu de nne kɛse teɛɛm bio na ogyaa ne honhom mu wui
ɛhɔ ara ntama a etwa asɔredan no mu no mu suanee abien fi soro kosii fam
roma asraafo panyin a na ogyina hɔ no huu ɔkwan a yesu faa so wui no ɔde ahodwiriw kae se ampa ara onipa yi yɛ onyankopɔn ba
saa bere no na mmea bi gyinagyina akyiri baabi rehwɛ nea ɛrekɔ so mmea no bi ne maria magdalene maria a ɔyɛ yakobo kumaa ne yose wɔn na ne salome
bere a na yesu wɔ galilea no saa mmea yi dii n akyi som no saa ara nso na na nnipa bi a wodii n akyi baa yerusalem no bi nso wɔ hɔ
eduu anwummere no esiane sɛ na ade kye a ɛyɛ homeda no nti
ɔbaguani nuonyamfo bi a wɔfrɛ no yosef a ofi arimatia a na ɔretwɛn bere a onyankopɔn ahenni no bɛba no de akokoduru kɔɔ pilato hɔ kɔsrɛɛ no sɛ ɔmfa yesu amu no mma no
bere a pilato tee sɛ yesu awu no wannye anni enti ɔfrɛɛ roma asraafo panyin a na ɔhwɛ hɔ no bisaa no
asraafo panyin no kae sɛ wawu no pilato maa yosef ho kwan sɛ ɔnkɔfa amu no
yosef kɔtɔɔ nwera yii yesu amu no fii asɛnnua no so de nwera no kyekyeree no ɔde no kɔtoo ɔboda bi a wɔatwa mu pirew ɔbo kɛse bi hinii ano
na maria magdalene ne yose ne na maria wɔ hɔ bi na wohuu faako a wɔde yesu amu no toe hɔ
ade kyee a homeda no twaam no maria magdalene ne salome ne yakobo ne na maria kɔtɔɔ nnuhuam sɛ wɔde rekɔ akɔsra yesu amu no
da a edi nnawɔtwe no kan anɔpahema no ansa na owia bepue no wɔde nnuhuam no baa ɛda no so
wɔnam kwan so rekɔ no na wɔredwen nea ɛbɛyɛ a wobepirew ɔbo no afi ɛda no ano no ho
nanso wɔreyɛ adu hɔ no wɔmaa wɔn ani so hui sɛ obi apirew ɔbo kokuroko no afi ɛda no ano
wɔkɔɔ ɛda no mu kohuu aberante bi sɛ ɔhyɛ atade fitaa te nifa so hɔ wohuu no no wɔbɔɔ birim
nanso aberante no ka kyerɛɛ wɔn se munnsuro ɛnyɛ nasaretni yesu a wɔbɔɔ no asɛnnua mu no na mohwehwɛ no no onni ha wasɔre monhwɛ faako a wɔde no toe hɔ
afei monkɔ na monkɔka eyi nkyerɛ n asuafo no ne petro se yesu redi mo anim akɔ galilea ɛhɔ na mubehu no sɛnea ɔka kyerɛɛ mo ansa na ɔrewu no
mmea no de hu ne ahopopo guan fii hɔ a na obiara ntumi ne ne yɔnko nkasa
kwasida anɔpa na yesu sɔre fii awufo mu onipa a oyii ne ho adi kyerɛɛ no kan ne maria magdalene ɔbea a otuu ahohommɔne ason fii ne mu no
maria magdalene kɔɔ asuafo no nkyɛn kohuu wɔn sɛ wɔn werɛ ahow na wɔresu
ɔka kyerɛɛ wɔn se wahu yesu na ɔte ase nanso wɔannye no anni
akyiri yi yesu yii ne ho adi kyerɛɛ wɔn mu baanu a wɔnam fi yerusalem rekɔ akuraa nanso wohuu no no mfitiase no wɔantumi anhu sɛ ɛyɛ ɔno efisɛ na wasesa
akyiri yi a wohuu onipa ko a ɔyɛ no wotuu mmirika san baa yerusalem bɛka kyerɛɛ nkae no nanso obiara annye wɔn anni
akyiri no a asuafo dubaako no te adidii no oyii ne ho adi kyerɛɛ wɔn ɔkaa wɔn anim wɔ gyidi a wonni ne gye a wɔannye wɔn a wɔbɛkae se wasɔre no anni no ho
afei ɔka kyerɛɛ wɔn se monkɔ wiase nyinaa nkɔka asɛmpa no nkyerɛ nnipa nyinaa
na obiara a ogye di ma wɔbɔ no asu no wobegye no nkwa na obiara a onnye nni no wobebu no fɔ
saa nsɛnkyerɛnne yi bedi wɔn a wogye me di no akyi wɔde me din betu ahonhommɔne na wɔakasa kasa foforo
wobeso awɔ mu na sɛ wɔnom awuduru bi mpo a ɛrenyɛ wɔn hwee wɔde wɔn nsa begu ayarefo so ama wɔn ho ayɛ wɔn den
awurade yesu ne wɔn kasa wiei akyi no wɔfaa no kɔɔ soro na ɔkɔtenaa onyankopɔn nsa nifa so
eyi akyi no asuafo no kɔkaa asɛm no wɔ baabiara na awurade kaa wɔn ho ma wɔyɛɛ nsɛnkyerɛnne ne anwonwade ahorow nso de hyɛɛ wɔn nsɛm a wɔkae no den
﻿ adamfo pa tiofilo nnipa pii abɔ mmɔden akyerɛw yesu ho nsɛm a akɔ so wɔ yɛn mu no
wɔkyerɛw faa nsɛm a wɔaka akyerɛ yɛn a nnipa a wohuu saa nneɛma yi fi mfiase nam so daa no adi no ho
nanso minyaa adwene bi sɛ sɛ mehwehwɛ nea wɔakyerɛw no nyinaa mu yiye na mekyerɛw brɛ wo a eye
eyi bɛboa wo ma woahu nokware a ɛwɔ nea woasua no nyinaa mu
mede m asɛm no befi yudafo sɔfo sakaria a ɔtenaa ase yudea hene herode bere so a na ofi abia asɔfokuw mu no so sakaria yere elisabet nso na ɔyɛ aaron aseni
na sakaria ne ne yere elisabet som onyankopɔn nokwarem a wɔn ho nni asɛm wɔ onyankopɔn anim
na wonni ba efisɛ na elisabet yɛ obonini na wɔn baanu nyinaa nso anyinyin
da bi a eduu sakaria asɔfokuw so sɛ wɔyɛ asɔredan mu adwuma no
wɔtow aba yii no sɛ ɔnkɔhyew aduhuam wɔ ɔhyew afɔremuka no so
saa bere yi ara nso na asafo no rebɔ mpae wɔ adiwo hɔ sɛnea wɔtaa yɛ no
sakaria gu so rehyew aduhuam no awurade bɔfo begyinaa afɔremuka no nkyɛn mu wɔ nifa so
sakaria huu no no ɔbɔɔ piriw na ne ho popoe
nanso ɔsoro bɔfo no ka kyerɛɛ no se sakaria nsuro awurade nyankopɔn ate wo mpaebɔ wo yere elisabet bɛwo babarima na ɛsɛ sɛ woto ne din yohane
n awo bɛma w ani agye na wo ho asɛpɛw wo saa ara na ɛbɛma nnipa bebree nso ani agye
ɔbɛyɛ kɛse awurade anim ɔrennom nsa biara da na honhom kronkron bɛyɛ no ma afi ne na yam
israelfo pii nam n asɛnka so benya adwensakra asan aba awurade wɔn nyankopɔn nkyɛn
obenya odiyifo elia honhom ahoɔden no bi na obedi agyenkwa no ba no anim abesiesie nnipa ama ne ba a ɔbɛba no n asɛnka bɛma ntease aba agyanom ne wɔn mma ntam na ɔbɛdan awurade asɛm no ho asoɔdenfo adwene akɔ awurade pɛ ho
sakaria buaa ɔbɔfo no se ɛbɛyɛ dɛn na eyi aba mu mabɔ akora na me yere nso abɔ aberewa
ɔbɔfo no kae se mene gabriel a migyina onyankopɔn anim daa no ɔno na ɔsomaa me sɛ memmɛka asɛmpa yi nkyerɛ wo
esiane sɛ woagye akyinnye nti wobɛtɔ mumu kosi sɛ wɔbɛwo abofra no na nea maka akyerɛ wo yi nyinaa bɛba mu pɛpɛɛpɛ wɔ ne bere a ɛsɛ mu
saa bere yi nyinaa na asafo mma no retwɛn sakaria sɛ ɔbɛba na ɛyɛ wɔn nwonwa sɛ wakyɛ saa
bere a ɔbae no wantumi ankasa ankyerɛ asafo mma no wohu fii ne nneyɛe mu sɛ wahu n ani so ade wɔ asɔredan mu hɔ ɔde ne nsa nyamaa wɔn se wɔnkɔ
owiee n asɔfodwuma wɔ asɔredan mu hɔ no ɔkɔɔ fie
nna bi akyi no ne yere elisabet nyinsɛnee na ɔde ne ho siei asram anum
ɔde anigye kae se awurade ayɛ me adɔe wayi animguase a ɛkaa me wɔ nnipa anim no afi me so
elisabet nyinsɛnee asram asia no onyankopɔn somaa ɔbɔfo gabriel kɔɔ galilea akuraa bi a wɔfrɛ no nasaret no ase
sɛ ɔnkɔ ɔbaabun bi a wɔfrɛ no maria a na wɔde no ama yosef a ofi ɔhene dawid abusua mu no aware no nkyɛn
gabriel huu no ara pɛ ɔka kyerɛɛ no se asomdwoe nka wo awurade ka wo ho wo a awurade adom wo
ɔbɔfo no asɛm no maa maria adwenem yɛɛ no nnaa ma obisaa ne ho se na saa nkyia yi ase ne dɛn
ɔbɔfo no san ka kyerɛɛ maria bio se maria nsuro efisɛ awurade adom wo
tie ɛrenkyɛ biara wubenyinsɛn na woawo ɔbabarima na woato ne din yesu
ɔbɛyɛ ɔkɛse na wɔbɛfrɛ no ɔsorosoro nyankopɔn ba na awurade de ne nena dawid ahengua no bɛma no
na obedi yakob fi so hene daa na n ahenni to rentwa da
maria bisaa ɔbɔfo no se na ɛbɛyɛ dɛn na mawo bere a ɔbarima nhuu me da
ɔbɔfo no buae se honhom kronkron bɛba wo so na ɔsorosoro nyankopɔn tumi abɛkata wo so eyi nti abofra a wobɛwo no no bɛyɛ kronkron na wɔbɛfrɛ no onyankopɔn ba
ɛbɛyɛ asram asia ni a wo busuani elisabet mpo a ɔyɛ obonini anyinsɛn ɔbabarima wɔ ne mmerewabere mu
efisɛ onyankopɔn de biribiara nso no yɛ
maria kae se me de meyɛ awurade afenaa nea awurade pɛ na ɛnyɛ ɛno akyi ɔbɔfo no gyaw no hɔ kɔe
nna kakra bi akyi no maria kɔɔ yudea mmepɔw so kurow bi mu
saa kurow no mu na sakaria te oduu kurow no mu hɔ no ɔkɔɔ sakaria fi kɔsraa elisabet okyiaa no
elisabet tee maria nkyia no ɔba a ɔda ne yam no kekaa ne ho amonom hɔ ara honhom kronkron hyɛɛ elisabet ma
elisabet de ahosɛpw teɛɛm se maria wɔahyira wo sen mmea nyinaa na wo ba a wobɛwo no no bɛyɛ onipa kɛse
anuonyam bɛn na ɛsen eyi me sɛɛ ne hena a anka m awurade ne na bɛba abɛsra me
wukyiaa me pɛ na abofra no de anigye kekaa ne ho
nhyira nka wo sɛ wugye dii sɛ nea onyankopɔn aka no ɔbɛyɛ ɛno nti na wɔadom wo yi
maria kae se me kra kamfo awurade
na me honhom ani gye m agyenkwa nyankopɔn mu
efisɛ wahu n afenaa mmɔbrɔni mmɔbɔ na efi nnɛ awo ntoatoaso nyinaa bɛfrɛ me nea onyankopɔn ahyira no
efisɛ ɔkronkronni tumfo no ayɛ ade kɛse ama me
n ahummɔbɔ fi awo ntoatoaso kosi awo ntoatoaso ma wɔn a wosuro no na wodi no ni no nyinaa
ɔde ne nsa a tumi wɔ mu no abɔ ahomasofo ne ahantanfo ne wɔn nsusuwii apete
watu aberɛmpɔn ade so ama ahobrɛasefo so
wama wɔn a ahia wɔn no nnepa na wagya ahonyafo kwan nsapan
waboa n akoa israel na ne werɛ amfi ne mmɔborɔhunu ne ne bɔ
a ɔhyɛɛ yɛn agya abraham ne n asefo no da
maria tenaa elisabet nkyɛn bɛyɛ asram abiɛsa ansa na ɔresan akɔ ne kurom
elisabet awo duu so no ɔwoo ɔbabarima
n afipamfo ne n abusuafo tee adɔe a awurade ayɛ no no wɔne no nyinaa de anigye dii ahurusi
eduu nnawɔtwe no abusuafo ne adɔfo behyiae sɛ wɔrebetwa abofra no twetia na wɔato no din wɔpɛe sɛ wɔde abofra no to n agya sakaria
nanso ne na kae se dabi ɛsɛ sɛ wɔfrɛ no yohane
wɔka kyerɛɛ no se obiara nni abusua yi mu a wɔfrɛ no saa
eyi ma wɔde wɔn nsa yɛɛ nsɛnkyerɛnne bisaa n agya din a wɔmfa nto abofra no
sakaria ma wɔde krataa brɛɛ no na ɔkyerɛw so se ne din de yohane eyi yɛɛ wɔn nyinaa nwonwa
amonom hɔ ara sakaria tumi kasae bio na ofii ase yii onyankopɔn ayɛ
wɔn a wɔtee nyinaa ho dwiriw wɔn na saa asɛm yi trɛw faa yudea mmepɔw so hɔ nyinaa
obiara a ɔtee saa nsɛm yi bisaa ne ho se ɛdɛn na abofra yi benyin ayɛ daakye ɛda adi pefee sɛ awurade nsa wɔ ne so
honhom hyɛɛ n agya sakaria ma ma ɔhyɛɛ nkɔm se
nhyira nka awurade israel nyankopɔn sɛ waba abegye ne manfo
ɔde agyenkwa tumfo a ɔyɛ ne somfo dawid aseni rebrɛ yɛn
sɛnea ɔnam n adiyifo kronkron so fi teteete hyɛɛ bɔ
sɛ ɔbɛma yɛn agyenkwa a obegye yɛn afi yɛn atamfo ne wɔn a wokyi yɛn no nsam no
na wama bɔ a ɔhyɛɛ yɛn agyanom wɔ n ahummɔbɔ ho no aba mu na wakae n apam kronkron no
na wakae n apam kronkron a ɔne abraham pamee no
sɛ obegye yɛn afi yɛn atamfo nsam no na yɛasom no a osuro biara nni mu
na yɛn nkwanna nyinaa mu yɛayɛ kronkron ne atreneefo wɔ n anim
na wo akokoaa yi wɔbɛfrɛ wo ɔsorosoroni no odiyifo efisɛ wo na wubesiesie ɔkwan ama agyenkwa no
na wobɛkyerɛ ne manfo ɔkwan a wɔnam bɔnefafiri so nya daa nkwa
na eyinom nyinaa bɛba mu efisɛ onyankopɔn mmɔborɔhunu a ɛdɔɔso no
na ɛbɛma hann a efi soro abepue yɛn so ahyerɛn wɔn a wɔte sum ne owu sum mu no so na akyerɛ yɛn kwan akɔ asomdwoe mu
abofra no nyinii na honhom hyɛɛ no ma ɔtenaa sare so kosii bere a ofitii n asɛnka adwuma ase
saa bere no mu no kaesare augusto a na ɔyɛ roma hempɔn hyɛɛ mmara bi sɛ wɔnkan ne man no mu nnipa nyinaa
saa nnipakan yi ne nea edi kan a wɔkanee wɔ kireneo a ɔyɛ amrado wɔ siria no bere no
obiara kɔɔ ne kurom ma wɔkyerɛw ne din
esiane sɛ na yosef yɛ ɔhene dawid busuani no nti na ɛsɛ sɛ ofi galilea kurow a wɔfrɛ no nasaret kɔ betlehem a ɛwɔ yudea
ɔne ne yere maria a saa bere no na wafa afuru no na wɔkɔe
wɔwɔ betlehem no awo kaa maria
na ɔwoo ɔbarima wɔde kuntu kyekyeree abofra no ho de no too mmoa adididaka mu efisɛ wɔannya baabi ansoɛ wɔ ahɔhobea hɔ
anadwo no ara na nguanhwɛfo bi nso wɔ sare so baabi rewɛn wɔn nguan
mpofirim ɔsoro bɔfo baa wɔn nkyɛn na onyankopɔn anuonyam hyerɛn twaa wɔn ho hyiae maa wɔn ho dwiriw wɔn
ɔsoro bɔfo no ka kyerɛɛ wɔn se munnsuro mede anigyesɛm rebrɛ mo ne amansan nyinaa
ɛnnɛ wɔawo agyenkwa a ɔne kristo awurade no ama mo wɔ dawid kurom
eyi ne nsɛnkyerɛnne a mubehu mubehu akokoaa a wɔde kuntu akyekyere ne ho a ɔda mmoa adididaka mu
amonom hɔ ara abɔfokuw bɛkaa ɔbɔfo a ɔwɔ hɔ no ho ma wɔtoo ayeyi dwom se
anuonyam nka ɔsorosoro nyankopɔn na asomdwoe mmra wɔn a wɔsɔ n ani wɔ asase so no so
bere a abɔfokuw yi san kɔɔ soro no nguanhwɛfo no keka kyerɛkyerɛɛ wɔn ho wɔn ho se momma yɛnkɔ betlehem hɔ na yɛnkɔhwɛ saa anwonwasɛm a asi wɔ hɔ a awurade ada no adi akyerɛ yɛn yi
wɔde ahoɔhare kɔɔ betlehem kohuu maria ne yosef na wohuu abofra no nso sɛ ɔda mmoa adididaka mu
nguanhwɛfo no huu abofra no no wɔkaa ne ho asɛm a ɔsoro abɔfo no bɛka kyerɛɛ wɔn no nyinaa kyerɛɛ nnipa a wɔahyia hɔ no
wɔn a wɔtee nguanhwɛfo yi asɛm no nyinaa ho dwiriw wɔn
nanso maria de ɔde saa nsɛm a ɔtee no nyinaa siee ne tirim dwinnwen ho
nguanhwɛfo no kohuu nea abɔfo no ka kyerɛɛ wɔn no wɔde anigye san wɔn akyi kɔɔ nea wɔn nguan no wɔ hɔ wɔrekɔ no nyinaa na wɔreyi onyankopɔn ayɛ
abofra no dii nnawɔtwe no wɔtoo ne din yesu sɛnea ɔsoro bɔfo no kyerɛe ansa na wɔrenyinsɛn no no da no ara na wotwaa no twetia
bere dui sɛ yosef ne maria kodwira wɔn ho sɛnea mose mmara kyerɛ no wɔde abofra no kɔɔ yerusalem sɛ wɔde no rekɔhyɛ onyankopɔn nsa
sɛnea mose mmara no kyerɛ no sɛ ɔbea wo n bakan na ɔyɛ ɔbarima a wɔde no ma awurade
wɔkɔɔ asɔredan no mu hɔ no nso wɔde mmorɔnoma mma abien bɔɔ afɔre sɛnea mmara no kyerɛ no
da no na ɔbarima bi a wɔfrɛ no simeon a ɔte yerusalem no nso wɔ asɔredan mu hɔ bi na simeon yɛ onipa trenee ɔhotefo a honhom kronkron ahyɛ no ma a na daa na ɔhwɛ agyenkwa no kwan
ɔno na na honhom kronkron ayi akyerɛ no sɛ ɔrenwu kosi sɛ obehu agyenkwa a awurade asra no no
enti bere a maria ne yosef duu asɔredan no mu sɛ wɔde abofra no rekɔma awurade sɛnea mmara no te no
wɔkɔtoo simeon nso wɔ hɔ na simeon gyee abofra no hyɛɛ awurade anuonyam se
awurade afei ma w akoa nwu asomdwoe mu
efisɛ m ani ahu agyenkwa
a wohyɛɛ me ne ho bɔ no
ɔno ne hann a ɛbɛhyerɛn wiase nyinaa na wahyɛ wo man israel anuonyam
nsɛm a wɔka faa yesu ho no yɛɛ n agya yosef ne ne na maria nwonwa
afei simeon hyiraa wɔn na ɔka kyerɛɛ ne na maria se saa abofra yi so na israelfo mu dodow no ara nkwagye ne wɔn asehwe begyina
na ɔbɛma dodow no ara tirim ahintasɛm ada adi na wo maria de wubesi apini wɔ wo mu
saa bere no na fanuel babea odiyifo ana a ofi aser abusua mu no nso wɔ hɔ bi na ana yɛ obi a wanyin ɔwaree ne mmabaabere mu ne ne kunu tenae mfe ason pɛ na ne kunu no wui
ne kunu no wu akyi no odii kuna kosii sɛ odii mfe aduɔwɔtwe anan na bere biara nso na ɔwɔ asɔredan mu de mmuadadi ne mpaebɔ som onyankopɔn
saa bere no ara mu ɔno nso begyinaa hɔ bi yii onyankopɔn ayɛ saa ara ɔkaa abofra no ho asɛm kyerɛɛ wɔn a wɔretwɛn ogye a obegye yerusalem no nyinaa
wowiee amanne sɛnea awurade mmara kyerɛ no wɔsan kɔɔ wɔn kurom nasaret a ɛwɔ galilea
onyankopɔn hyiraa abofra no ma onyinii honhom ne nimdeɛ mu
afe biara na yesu awofo kɔ yerusalem kodi twam afahyɛ no
sɛnea na wɔn amanne te no yesu dii mfe dumien no n awofo de no kɔɔ yerusalem kodii twam afahyɛ no
wowiee afahyɛ no di a wɔresan akɔ wɔn kurom no yesu kaa yerusalem a n awofo no nnim
wotwaa da koro kwan a wɔn ani baa wɔn ho so sɛ yesu nka wɔn ho no wofitii ase bisabisaa n ase fii wɔn abusuafo ne amannifo nkyɛn
na wɔanhu no no wɔsan baa yerusalem bɛhwehwɛɛ no
ne nnansa akyi no wokohuu no yerusalem asɔredan mu sɛ ɔte akyerɛkyerɛfo bi a wɔahyia mu ntam na ɔretie wɔn na ɔrebisabisa wɔn nsɛm
yesu nyansa ne ne nimdeɛ a ɛdaa adi wɔ ne mmuae nyinaa mu no yɛɛ nnipa a na wɔretie no no nyinaa nwonwa
wɔkɔtoo no sɛ ɔte akyerɛkyerɛfo no mfinimfini retie wɔn no ɛyɛɛ wɔn nwonwa ne na frɛɛ no bisaa no se me ba adɛn na woyɛ yɛn saa woama me ne w agya ahwehwɛ wo abrɛ
yesu buaa wɔn se adɛn nti na mohwehwɛ me munnim sɛ ɛyɛ m asɛde sɛ metena m agya fi som no anaa
nanso n awofo no ante nea ɔkae no ase
yesu ne n awofo kɔɔ nasaret no ɔyɛɛ osetie maa wɔn ne na de nsɛm a esisii no nyinaa siee ne tirim
yesu nyinii nyansa mu ne honam fam na onyaa onyankopɔn ne nnipa anim adom
kaesare tiberio dii ade ne mfe dunum so na onyankopɔn asɛm baa sakaria ba yohane so wɔ sare so
saa bere no na pilato yɛ amrado wɔ yudea na herode di galilea mansinhene ne nua filipo di iturea ne trakoniti mansin so na lisania di abilene mansinhene ɛnna hana ne kaifa nso yɛ yudafo asɔfo mpanyin
yohane kyinkyinii asubɔnten yordan ho nyinaa kyerɛɛ nnipa sɛ wɔmma wɔmmɔ wɔn asu mfa nkyerɛ sɛ wɔasakra afi wɔn bɔne ho na wɔde wɔn bɔne akyɛ wɔn
sɛnea odiyifo yesaia kae se ɛnne bi teɛm sare so se munsiesie kwan mma awurade momma n atempɔn nteɛ
mmepɔw bedwiriw abon nyinaa bɛyɛ ma nea akyea bɛteɛ akwammɔne bɛyɛ akwan pa
na nnipa nyinaa behu onyankopɔn nkwagye
yohane ka kyerɛɛ nkurɔfo a wɔbaa hɔ sɛ ɔmmɔ wɔn asu no se awɔ mma hena na ɔbɔɔ mo kɔkɔ sɛ munguan mfi abufuwhyew a ɛreba no ho
monkɔbɔ ɔbra pa mfa nkyerɛ sɛ moasakra ampa na monnhoahoa mo ho sɛ moyɛ abraham asefo efisɛ onyankopɔn betumi ama saa abo yi adan nnipa ma wɔabɛyɛ abraham asefo
sɛ moammu ɔbra pa a ɛnne na mote sɛ dua a ɛnsow aba a wɔde abonnua ato ase rebetwa akyene ahyew no no
nnipakuw no bisaa no se na ɛnne na dɛn na yɛnyɛ
yohane buaa wɔn se sɛ wowɔ ntama abien a ma nea onni bi no baako saa ara nso na sɛ wowɔ aduan a ma nea onni bi no bi
towgyefo a wɔbaa hɔ sɛ wɔmmɔ wɔn asu no nso bisae se kyerɛkyerɛfo yɛnyɛ dɛn
obuaa wɔn se munnnye mmmoro nea wɔatwa ato hɔ sɛ munnye no
asraafo bi nso bisae se yɛn nso yɛnyɛ dɛn yohane buaa wɔn se mommmɔ apoo monntoto obiara ano momma mo akatua nsɔ mo ani
esiane sɛ saa bere no na nnipa no nyinaa rehwɛ agyenkwa no kwan nti na wosusuw sɛ yohane ne agyenkwa no
eyi maa yohane ka kyerɛɛ wɔn se me de mede nsu na ɛrebɔ mo asu nanso obi di m akyi a ɔreba a ɔwɔ tumi sen me na ne mpaboa mpo mensɛ sɛ mikata ɔno de sɛ ɔba a ɔde honhom kronkron ne ogya na ɛbɛbɔ mo asu
ɔno na sɛ ɔba a obehuw mo so sɛ ɛmo ayiyi mu aba pa no afi ntɛtɛ no mu na ɔde aba pa no akosie na ɔde ogya a ennum da ahyew ntɛtɛ no
ɔnam afotu horow so kaa asɛmpa no kyerɛɛ wɔn
yohane kaa herode anim wɔ ne nua yere herodia a ɔwaree no ne bɔne ahorow a na ɔyɛ no ho
eyi maa herode de yohane too afiase
bere a yohane bɔɔ nkurɔfo pii asu wiei no ɔbɔɔ yesu nso asu ɔbɔɔ no asu wiei a ɔrebɔ mpae no ɔsoro buei
honhom kronkron sianee te sɛ aborɔnoma baa yesu so na nne bi fi soro kae se wone me dɔ ba a wosɔ m ani
yesu fitii n adwuma ase no na wadi bɛyɛ mfe aduasa nkurɔfo susuwii sɛ yesu yɛ yosef ba yosef n agya ne eli
eli n agya ne mattat mattat n agya ne lewi lewi n agya ne melki melki n agya ne yanai yanai n agya ne yosef
yosef n agya ne matatia matatia n agya ne amos amos n agya ne nahum nahum n agya ne hesli hesli n agya ne nagai
nagai n agya ne mahat mahat n agya ne matatia matatia n agya ne semein semein n agya ne yosek yosek n agya ne yoda
yoda n agya ne yohanan yohanan n agya ne resa resa n agya ne sorobabel sorobabel n agya ne sealtiel sealtiel n agya ne neri
neri n agya ne melki melki n agya ne adi adi n agya ne kosam kosam n agya ne elmadam elmadam n agya ne er
er n agya ne yosua yosua n agya ne elieser elieser n agya ne yorim yorim n agya ne matat matat n agya ne lewi
lewi n agya ne simeon simeon n agya ne yuda yuda n agya ne yosef yosef n agya ne yonam yonam n agya ne eliakim
eliakim n agya ne melea melea n agya ne mena mena n agya ne matata matata n agya ne natan natan n agya ne dawid
dawid n agya ne yisai yisai n agya ne obed obed n agya ne boas boas n agya ne sala sala n agya ne nahson
nahson n agya ne aminadab aminadab n agya ne admin admin n agya ne arni arni n agya ne herson herson n agya ne peres peres n agya ne yuda
yuda n agya ne yakob yakob n agya ne isak isak n agya ne abraham abraham n agya ne tera tera n agya ne nahor
nahor n agya ne serug serug n agya ne reu reu n agya ne peleg peleg n agya ne eber eber n agya ne sala
sala n agya ne kainan kainan n agya ne arfaksad arfaksad n agya ne sem sem n agya ne noa noa n agya ne lamek
lamek n agya ne metusala metusala n agya ne henok henok n agya ne yared yared n agya ne mahaleleel mahaleleel n agya ne kainan
kainan n agya ne enos enos n agya ne set set n agya ne adam adam n agya ne onyankopɔn
afei yesu a honhom kronkron ahyɛ no ma no fii asubɔnten yordan ho maa honhom no de no kɔɔ yudea sare so
ɛhɔ na ɔbonsam kɔsɔɔ no hwɛe adaduanan saa nna no mu no wanni hwee na ɔkɔm dee no
ɔbonsam ka kyerɛɛ yesu se sɛ wone onyankopɔn ba no a ka na saa abo yi nnan aduan
yesu buaa no se wɔakyerɛw se ɛnyɛ aduan nko ara na ɛho hia onipa wɔ n asetena mu
ɔbonsam de yesu kɔɔ bepɔw bi so kyerɛɛ no wiase ahenni nyinaa bere tiaa bi mu
na ɔka kyerɛɛ yesu se
sɛ wobɛkotow asom me a mede ahenni ahorow yi ne mu tumi ne anuonyam nyinaa a wɔde ahyɛ me nsa yi bɛma wo
yesu buaa no se wɔakyerɛw se som awurade wo nyankopɔn na ɔno nko ara na som no
afei ɔbonsam de yesu kɔɔ yerusalem de no kogyinaa asɔredan a ɛwɔ hɔ no atifi pɛɛ na ɔka kyerɛɛ no se sɛ wone onyankopɔn ba no ampa ara a gyaa wo ho fi nea wugyina hɔ to fam
efisɛ wɔakyerɛw se onyankopɔn bɛsoma n abɔfo abɛbɔ wo ho ban
na wɔabɛsɔw wo na woammɛhwe abotan no so
yesu buaa no se wɔakyerɛw se nsɔ awurade wo nyankopɔn nhwɛ
ɔbonsam wiee sɔhwɛ no nyinaa no ogyaw no hɔ kɔe ansa
yesu san baa galilea a na honhom kronkron ahyɛ no ma ankyɛ koraa ne din trɛwee ɔman no mu nyinaa
ɔkyerɛkyerɛɛ wɔ wɔn hyiadan mu maa obiara kamfoo no
yesu baa nasaret kurow a ne mmofraase wɔtetew no wɔ mu no mu na sɛnea ɔtaa yɛ no ɔkɔɔ hyiadan mu homeda ɔsɔre kɔɔ anim sɛ ɔrekɔkenkan kyerɛwsɛm
wɔde odiyifo yesaia nhoma hyɛɛ ne nsa na obuee baabi a wɔakyerɛw se
awurade honhom wɔ me so na wɔayi me sɛ memmɛka asɛmpa nkyerɛ ahiafo na menka nkyerɛ wɔn a wɔwɔ nnomum mu se wobenya ahofadi anifuraefo behu ade wɔn a wobu wɔn animtiaa benya anuonyam
na onyankopɔn asiesie ne ho sɛ obehyira wɔn a wɔba ne nkyɛn nyinaa
ɔtoo nhoma no mu de maa ɔhwɛfo no na ɔtenaa ase na obiara a ɔwɔ hyiadan no mu hɔ no hwɛɛ no dinn
afei ɔka kyerɛɛ wɔn se ɛnnɛ na kyerɛwsɛm no aba mu
na kasa pa ne nsɛm ahorow a ɔkae no yɛɛ wɔn a wɔtee nyinaa nwonwa ma wobisae se ɛnyɛ yosef ba no ni
yesu ka kyerɛɛ wɔn se akyinnye biara nni ho sɛ mode bɛ yi bebu me se ɔyaresafo sa wo ho yare nea yɛate afa wo ho sɛ woyɛe wɔ kapernaum no yɛ bi wɔ wo kurom ha
nanso mereka ama moate ase sɛ odiyifo biara nni anuonyam wɔ ne kurom
nokware mu elia bere so no na mmea akunafo bebree wɔ israelman mu saa bere no osu antɔ mfe abiɛsa ne asram asia enti ɛmaa ɔkɔm kɛse baa ɔman no nyinaa mu
nanso onyankopɔn ansoma odiyifo elia ankɔ obiara nkyɛn sɛ ɔbea kunafo a na ɔwɔ sarepta a ɛwɔ sidon no nkyɛn
bio saa bere no na akwatafo bebree wɔ israelman mu nanso odiyifo elisa ansa obiara yare sɛ ɔsahene naaman a ofi siriaman mu no nko ara
nnipa a wɔwɔ hyiadan no mu tee ne nsɛm a ɔkae no wɔn bo fuwii papaapa
wɔde abufuw piapiaa no fii kurow no mu de no kɔɔ bepɔw a wɔn kurow da so no ano sɛ wɔrekɔwɔ n atiko ama wakɔhwe bepɔw no ase
nanso ɔfaa wɔn mu kɔɔ ne baabi
yesu kɔɔ kapernaum a ɛwɔ galilea ɔkyerɛkyerɛɛ nnipa no homeda biara
ɛha nso ne nkyerɛkyerɛ no yɛɛ nkurɔfo no nwonwa efisɛ ɔkasae wɔ tumi so
na ɔbarima bi wɔ hyiadan no mu hɔ a hohommɔne ahyɛ no ma ohuu yesu no ɔteɛɛm se
yesu nasaretni mmɛhaw yɛn yɛne wo nni hwee yɛ woaba sɛ worebɛsɛe yɛn anaa minim onipa ko a woyɛ wone onyankopɔn ba kronkronni no
yesu hyɛɛ hohommɔne no sɛ tu fi ne mu kɔ hohommɔne no de ɔbarima no hwee fam na etu fii ne mu kɔe a hwee anyɛ no
nnipa no nyinaa ho dwiriw wɔn na wobisabisaa wɔn ho wɔn ho se asɛm bɛn ni onipa bɛn ni a ɔde tumi ne ahoɔden teɛ ahohommɔne ma wotie yi
nea ɔyɛɛ yi ho asɛm trɛwee ɔman no mu nyinaa
yesu fi hyiadan no mu no ɔkɔɔ simon fi kɔtoo sɛ atiridii abɔ simon n asebea nnipa a wɔwɔ hɔ no srɛɛ no sɛ ɔnsa no yare
ɔkɔɔ nea ɔda hɔ kogyinaa ne nkyɛn teɛɛ ɔyare no ma egyaee amonom hɔ ara ma ɔsɔre maa wɔn aduan dii
onwini dwoe no wɔde ayarefo pii bae sɛ yesu nsa wɔn yare ɔde ne nsa guu wɔn so saa wɔn yare
ahohommɔne fii nnipa no pii mu fii a na wɔreteɛteɛm se wone onyankopɔn ba no nanso yesu kaa wɔn anim hyɛɛ wɔn se wommua wɔn ano efisɛ na ahohommɔne no nim sɛ ɔno ne kristo no
ade kyee no yesu tew ne ho kɔɔ sare so baabi a ɛhɔ yɛ dinn nkurɔfo no kyin hwehwɛɛ no na wohuu no no wɔsrɛɛ no sɛ ɔntena wɔn nkyɛn wɔ kapernaum hɔ
yesu ka kyerɛɛ wɔn se ɛsɛ sɛ meka asɛmpa a ɛfa onyankopɔn ahenni ho no mekyerɛ afoforo nso efisɛ ɛno nti na wɔsomaa me
yesu kyinkyinii yudeaman no mu kɔɔ hyiadan ahorow mu kɔkyerɛkyerɛe
da bi a yesu reka asɛmpa wɔ genesaret tare ho no nnipakuw bɛkyeree ne so sɛ wɔrebetie onyankopɔn asɛm
ohuu akorow abien a apofofo bi a wɔrehohoro wɔn asau wɔ mu no agyaw wɔ ɔtare no ho
yesu kɔtenaa ɔkorow no baako a na ɛyɛ simon de no mu ɔka kyerɛɛ simon se ompia nkɔ nsu no mu kakra sɛnea ɛbɛyɛ a obetumi afi hɔ akasa akyerɛ nnipa no
yesu wiee n asɛnka no ɔka kyerɛɛ simon se hare kɔ baabi a emu dɔ kakra na munkogu mo asau no na mubeyi nam bebree
simon kae se owura yɛyɛɛ adwuma anadwo mu no nyinaa yɛannya hwee nanso w asɛm nti yebegu yɛn asau no
woguu asau no na woyii nam bebree maa anka mpo asau no retetew
wɔfrɛɛ wɔn mfɛfo a wɔwɔ ɔkorow baako no mu no ma wɔbɛboaa wɔn twee asau no nam no yɛɛ akorow abien no nyinaa ma ma a anka ɛreyɛ amemem mpo
simon petro huu nea aba no obuu yesu nkotodwe kae se me wura mesrɛ wo fi me nkyɛn kɔ na meyɛ ɔdebɔneyɛfo a mensɛ sɛ wobɛn me
nam dodow a woyii no yɛɛ petro ne n ahokafo no nwonwa
saa ara nso na ɛyɛɛ yakobo ne yohane sebedeo mma no nso nwonwa yesu ka kyerɛɛ petro se nsuro efi nnɛ wobɛyɛ nnipa yifo
wɔde akorow no beduu nsu no ano hɔ no wogyaw wɔn nneɛma nyinaa hɔ bedii n akyi
da bi a yesu wɔ kurow bi mu no ɔbarima bi a kwata ayɛ ne honam nyinaa bɛkotow n anim srɛɛ no se owura mesrɛ wo sɛ ɛyɛ wo pɛ a sa me yare
ɛhɔ ara yesu teɛɛ ne nsa de kaa no kae se yiw ɛyɛ me pɛ wo ho mfi amonom hɔ ara ne ho fii
yesu hyɛɛ no se wo ne obiara nni w ayaresa yi ho nkɔmmɔ kɔ na fa wo ho kɔkyerɛ ɔsɔfo na bɔ afɔre a mose hyɛɛ sɛ akwatafo a wɔn ho afi no mmɔ sɛ adansedi no
yesu anwonwadwuma a ɔyɛe yi maa ne ho asɛm trɛwee mpɔtam hɔ nyinaa maa nnipa bebree betiee no pɛe sɛ ɔsa wɔn yare nso
nanso na ɔtaa twe ne ho kɔ sare so kɔbɔ mpae
bere bi a yesu rekyerɛkyerɛ no na farisifo ne mmara no akyerɛkyerɛfo bi a wofi galilea ne yudea nkurow ahorow so ne yerusalem nso wɔ hɔ bi a wɔretie no saa bere no na onyankopɔn ayaresa tumi ahyɛ no ma
mmarima bi baa hɔ a wɔso obubuafo bi
esiane sɛ na wontumi mfa nnipakuw no mu nkɔ yesu nkyɛn nti wɔforoo ɔdan a yesu wɔ mu no kotuu atifi tokuru de obubuafo a ɔda ne kɛtɛ so no faa mu gyaagyaa no brɛoo kɔtoo yesu anim
yesu huu gyidi a wɔwɔ no ɔka kyerɛɛ ɔyarefo no se onua wɔde wo bɔne akyɛ wo
farisifo no ne mmara no akyerɛkyerɛfo no tee asɛm a yesu kae no wobisabisaa wɔn ho wɔn ho se hena ne saa onipa yi a ɔreka abususɛm yi hena na otumi sɛ ɔde bɔne kyɛ ka onyankopɔn ho
esiane sɛ yesu huu nea wodwinnwen nti obuaa wɔn se adɛn nti na mudwen sɛ asɛm a mekae yi yɛ abususɛm
yesu bisaa wɔn se nea ɛwɔ he na ɛyɛ den sɛ wɔbɛka akyerɛ obi se wɔde wo bɔne akyɛ wo anaasɛ wɔbɛka se sɔre na nantew
na sɛ ɛbɛyɛ na mubehu sɛ onipa ba no wɔ tumi sɛ ɔde bɔne kyɛ wɔ asase so nti mereka akyerɛ wo se sɔre yi wo kɛtɛ na kɔ fie
amonom hɔ ara ɔsɔree yii ne kɛtɛ kɔɔ fie ɔrekɔ no nyinaa na ɔreyi onyankopɔn ayɛ
wɔn a wogyina hɔ no ho dwiriw wɔn ehu kaa wɔn woyii onyankopɔn ayɛ kae se ɛnnɛ de yɛahu anwonwade
eyi akyi no yesu fii hɔ kohuu ɔtowgyeni lewi sɛ ɔte atowgyei ohuu no no ɔka kyerɛɛ no se bedi m akyi
ɛhɔ ara lewi sɔre gyaw ne nneɛma nyinaa hɔ dii n akyi
akyiri yi lewi tow pon wɔ ne fi maa yesu towgyefo ne nnipa ahorow bebree kɔɔ apontow no ase
farisifo ne mmara no akyerɛkyerɛfo no hui sɛ yesu ne saa nnipa no ato nsa redidi no wonwiinwii bisaa no se adɛn nti na wo ne towgyefo ne nnebɔneyɛfo ato nsa redidi
yesu buaa wɔn se wɔn a wɔyare no na ɔyaresafo ho hia wɔn na ɛnyɛ wɔn a wɔnyare
mamma sɛ merebɛfrɛ atreneefo na mmom mebɛfrɛɛ nnebɔneyɛfo sɛ wɔnsakra wɔn adwene
nnipa no kɔɔ so bisaa no bio se adɛn nti na yohane osuboni asuafo ne farisifo asuafo no de wɔtaa di mmuada na w asuafo de daa wodidi na wɔnom
yesu nso bisaa wɔn se ɛho hia sɛ wɔn a wɔn ani agye anaasɛ wɔn a wɔahyia wɔn ayeforo ase no di mmuada wɔ bere a ayeforo kunu no wɔ wɔn nkyɛn anaa
nanso da bi bɛba a wɔbɛfa ayeforokunu no afi wɔn nkyɛn saa bere no na wobedi mmuada
yesu buu wɔn bɛ yi se obi mfa ntama foforo ntare ntama dedaw mu ɔyɛ saa a foforo no bɛma dedaw no asuane afei ɛbɛma nsonoe ada foforo no ne dedaw no ntam
obiara nso mfa nsa foforo ngu mmoa nhoma nsa nkotoku dedaw mu ɔyɛ saa a nsa no bɛpaapae nkotoku no na ahwie agu na nkotoku no nso asɛe
eyi nti nsa nkotoku afoforo mu nko ara na ɛsɛ sɛ wɔde nsa foforo gugu
obi nnom mmarimasa nwie mmisa ntinkum ase nea ɔnom no ka se nea apae no na eye
homeda bi a yesu ne n asuafo no nam aburowfuw bi mu no asuafo no pempan aburow no bi huan wee
farisifo bi bisaa no se adɛn na moyɛ ade a etia homeda ho mmara a wɔahyɛ no
yesu buaa wɔn se monkenkan nea ɔhene dawid yɛe bere a ɔkɔm dee ɔne wɔn a wɔka ne ho no wɔ kyerɛwsɛm no mu anaa
ɔkɔɔ asɔredan mu kɔfaa abodoo a wɔde abɔ afɔre ama onyankopɔn a mmara mma ho kwan sɛ obi di gye asɔfo nko ara no de bi maa wɔn a wɔka ne ho no nso dii
yesu kae se onipa ba no ne homeda no wura
homeda foforo bi nso a yesu rekyerɛkyerɛ wɔ asɔredan mu no na ɔbarima bi a ne nsa nifa awu nso wɔ hɔ bi
mmara no akyerɛkyerɛfo ne farisifo no hwɛɛ yesu dinn sɛ ɔbɛsa onipa yi yare homeda yi nso anaa nea na wɔrehwehwɛ ara ne sɛ obebu mmara no so asa yare na wɔn nsa aka no akyere no
yesu huu wɔn adwene nanso ɔka kyerɛɛ ɔbarima no se sɔre begyina anim ha na obiara nhu wo ɔbarima no sɔre begyinaa hɔ
yesu ka kyerɛɛ wɔn se mibisa mo dɛn na mmara no ma ho kwan sɛ yɛnyɛ no homeda sɛ yɛbɛyɛ papa anaa yɛbɛyɛ bɔne sɛ yebegye obi nkwa anaasɛ yɛbɛma wawu
yesu hwɛɛ wɔn nyinaa hyiae na ɔka kyerɛɛ ɔbarima no se teɛ wo nsa na ɔteɛɛ ne nsa no emu yɛɛ den sɛ baako no
nea yesu yɛe yi hyɛɛ nnipa no abufuw yiye ma wofii ase bɔɔ ne ho pɔw
da bi yesu kɔɔ bepɔw bi so sɛ ɔrekɔbɔ mpae ɔbɔɔ mpae anadwo mu no nyinaa
ade kyee no ɔfrɛɛ n akyidifo no nyinaa baa ne nkyɛn na oyii wɔn mu dumien saa dumien yi na ɔfrɛɛ wɔn asomafo
dumien a oyii wɔn no din na edidi so yi simon a ɔtoo ne din petro andrea simon ne nua yakobo yohane filipo bartolomeo
mateo toma yakobo a ɔyɛ alfeo ba simon a wɔfrɛ no selote
yuda a ɔyɛ yakobo ba ne yuda iskariot a oyii yesu mae no
yesu fi bepɔw no so sian baa fam maa n akyidifo bebree ne nnipakuw a wofi yudea yerusalem ne mpoano nkurow tiro ne sidon mu no betwaa ne ho hyiae
wɔbae sɛ wɔrebetie no ama wasa wɔn nyarewa nso otuu ahohommɔne bebree
obiara bɔɔ mmɔden sɛ ɔde ne nsa bɛka yesu ayarefo a wɔde wɔn nsa kaa yesu no nyinaa ho tɔɔ wɔn
afei ɔdanee n ani ka kyerɛɛ n asuafo no se nhyira ne mo a moyɛ ahiafo na mo na onyankopɔn ahenni no yɛ mo dea
nhyira ne mo a ɔkɔm de mo na mo na wɔbɛma mo amee nhyira ne mo a mo werɛ ahow na mo na wɔbɛma mo ani agye
nhyira ne mo a me din nti nnipa tan mo na wɔpa mo na wɔyaw mo na wogu mo din ho fi
sɛ ɛba saa a momma mo ani nnye na munni ahurusi munni ahurusi efisɛ mo akatua retwɛn mo wɔ ɔsoro na saa ara nso na wɔn agyanom yɛɛ tete adiyifo no
na mo adefo de munnue efisɛ nea ɛma mo ani gye no mo nsa aka dedaw eyi nti munni kyɛfa biara bio
munnue mo a moamee mprempren na mo na ɔkɔm bɛde mo munnue mo a moreserew mprempren na mo na mubesi apini asu
munnue mo a nnipa kamfo mo efisɛ saa ara na wɔn nenanom kamfoo atoro adiyifo no
mereka akyerɛ mo a moretie me no nyinaa se monnɔ mo atamfo monyɛ wɔn a wɔtan mo no papa
munhyira wɔn a wɔdome mo mommɔ mpae mma wɔn a wɔtan mo
sɛ obi bɔ w asom a dan baako a aka no ma no sɛ obi pa wo ntama a worɔw w atade ka ho
sɛ obi srɛ wo biribi a fa ma no obi gye w ade a mmisa no bio
na nea mopɛ sɛ nnipa nyɛ mo no mo nso monyɛ wɔn saa ara
na sɛ modɔ wɔn a wɔdɔ mo no nko ara a mfaso bɛn na mubenya nnebɔneyɛfo nso dɔ wɔn a wɔdɔ wɔn no
na sɛ moyɛ wɔn a wɔyɛ mo papa no nko ara yiye a mfaso bɛn na mubenya nnebɔneyɛfo mpo yɛ wɔn a wɔyɛ wɔn papa no nso yiye
na sɛ mobɔ wɔn a mususuw sɛ wobetumi atua no nko ara bosea a papa bɛn na moayɛ nnebɔneyɛfo nso bobɔbobɔ wɔn ho wɔn ho bosea hwɛ sɛ wɔn nsa bɛka wɔn sika bio
monnɔ mo atamfo monyɛ wɔn papa momma wɔn nea ehia wɔn a mo ani nni akyiri bio na sɛ moyɛ eyinom a mo akatua bɛyɛ kɛse wɔ soro na moayɛ onyankopɔn mma efisɛ onyankopɔn yɛ nnebɔneyɛfo adɔe dom bonniayɛfo nso
monyɛ mmɔborɔhunufo sɛnea mo agya a ɔwɔ soro no yɛ mmɔborɔhunufo no
mummmu ntɛn na wɔammu mo ntɛn mummmu fɔ na wɔammu mo fɔ momfa mfiri na wɔde afiri mo
sɛ moma a wɔbɛhyɛ mo ananmu nea mode ma no wɔde susudua a wɔahyɛ no ma amia so ama abu so na ebesusuw ama mo susudua a mode besusuw ama no ɛno ara na wɔde besusuw ama mo
yesu nam abebu so kasa kyerɛɛ wɔn bio se onifuraefo betumi akyerɛ onifuraefo kwan ama ayɛ yie anaa sɛ ɛba saa a wɔn baanu nyinaa bɛtɔ amoa mu
osuani nsen ne wura nanso sɛ ɔyere ne ho sua nea wɔrekyerɛ no no yiye a ɔbɛsɛ ne wura
adɛn nti na woma anhwea a egu wo nua ani so haw wo bere a ɔbo da wo de so
ɛbɛyɛ dɛn na woatumi aka akyerɛ wo nua se ma minhuw anhwea a egu w ani so no mma wo wɔ bere a ɔbo a ɛda w ani so no wunhu nyaatwom di kan yi ɔbo a ɛda w ani so no ansa na woatumi ahuw anhwea a egu wo nua ani so no ama no
dua pa nsow aba bɔne na dua bɔne nso nsow aba pa
dua biara aba na wɔnam so hu dua ko a ɛyɛ worentumi ntew asɛ mfi akatewa so
onipa pa fi nnepa a ɛwɔ ne koma mu yɛ ade pa saa ara nso na onipa bɔne nso fi ne nnebɔne a ɛwɔ ne koma mu yɛ ade bɔne nea ahyɛ onipa koma ma no na epue fi n ano
adɛn nti na mofrɛ me awurade nanso munni m asɛm so
mekyerɛ mo sɛnea onipa biara a ɔba me nkyɛn na otie m asɛm di so no te
ɔte sɛ obi a na ɔresi dan na otwaa ne dan no fapem ma esii ɔbotan so na osu tɔe maa nsu no yiri bɛbɔ faa ɔdan no ase nanso antumi ammu efisɛ osi sii ɔbotan so
na nea ɔte m asɛm na onni so no te sɛ obi a ɔresi dan na osii dan no sii anhwea so na osu tɔe maa nsu no yiri bɛbɔ faa ase ma edwiriwii
yesu kasa kyerɛɛ nkurɔfo no wiei no ɔkɔɔ kapernaum
saa bere no ara mu na roma ɔsraani panyin bi somfo a ɔpɛ n asɛm yiye yare denneenen a ɔreyɛ awu
ɔsraani panyin no tee yesu nka no ɔsomaa yudafo mpanyimfo bi sɛ wɔnkɔsrɛ no na ɔmmɛsa ne somfo no yare mma no
woduu yesu nkyɛn no wɔde asɛm no too n anim srɛɛ no sɛ ɔmmoa ɔsraani panyin no efisɛ ɔyɛ onipa pa
wɔkae se ɔyɛ obi a ɔdɔ yɛn man na wasi hyiadan ama yɛn
yesu ne wɔn siim wɔreyɛ adu fie hɔ no ɔsraani panyin no somaa ne nnamfo bi se wɔnkɔka nkyerɛ yesu se awurade nhaw wo ho na mensɛ sɛ woba me fi
saa ara na memfata sɛ meba baabi a wowɔ kasa na me somfo no ho bɛyɛ no den
meyɛ obi a mehyɛ tumi ase nanso mewɔ asraafo bebree hyɛ m ase meka kyerɛ wɔn mu bi se kɔ a ɔkɔ meka kyerɛ ɔfoforo se bra a ɔba na mehyɛ me somfo se yɛ eyi a ɔyɛ
yesu tee asɛm yi no ne ho dwiriw no na ɔdanee n ani ka kyerɛɛ nnipakuw a wodi n akyi no se anokwa israelman mu nyinaa minhuu obiara a ɔwɔ gyidi sɛ saa ɔbarima yi da
bere a abɔfo no san koduu fie hɔ no wohui sɛ ɔsomfo no ho ayɛ no den
eyi akyi no yesu ne n asuafo ne nnipakuw bi a wɔka ne ho no kɔɔ kurow bi a wɔfrɛ no nain mu
woduu kurotia no ohui sɛ wɔrekosie obi na owufo no yɛ ɔbea kunafo bi a ɔwɔ kurow no mu no babarima koro na adɔfo bebree di amu no akyi
na awurade huu no no n asɛm yɛɛ no mmɔbɔ na ɔka kyerɛɛ no se gyae su
yesu kosoo funnaka no mu maa wɔn a ɛyɛ wɔn de no gyinae ɔka kyerɛɛ owufo no se aberante mise wo sɛ nyan
aberante no sɔre tenaa ase na ɔkasae afei yesu de no maa ne na
nnipa no nyinaa ho dwiriw wɔn yiye na woyii onyankopɔn ayɛ kae se odiyifo kɛse bi asɔre wɔ yɛn mu na onyankopɔn asian aba ne manfo mu
nea yesu yɛe yi ho asɛm trɛw koduu yudea ne nkurow a atwa ho ahyia no nyinaa mu
yohane asuafo kɔbɔɔ no nea asi no nyinaa ho amanneɛ
yohane somaa n asuafo no mu baanu kɔɔ yesu nkyɛn kobisaa no se wone nea ɔreba no anaasɛ yɛntwɛn ɔfoforo
asuafo no duu yesu nkyɛn no wɔka kyerɛɛ no se yohane osuboni asoma yɛn wo nkyɛn sɛ yemmebisa wo se wone nea ɔreba na anaasɛ yɛntwɛn ɔfoforo
saa bere no ara mu yesu saa nyarewa bebree otuu ahohommɔne na ɔmaa anifuraefo huu ade
yesu buaa wɔn se monkɔka nea moahu na moate yi nkyerɛ yohane se mema anifuraefo hu ade mmubuafo nantew mesa akwatafo yare asotifo te asɛm awufo nyan na meka asɛmpa kyerɛ honhom mu ahiafo
nhyira ne nea merento no hintidua
yohane asuafo no fi yesu nkyɛn kɔe no yesu dii yohane ho adanse kyerɛɛ nnipakuw no obisaa wɔn se mokɔɔ sare so no dɛn na muhui sare a mframa rehim no anaa
ɛnne dɛn na muhui obi a ofura sirikyi anaa ahemfi na yehu wɔn a wodi yiye na wofura ntama pa
na ɛnne na dɛn na muhui odiyifo yiw na nea muhuu no no sen odiyifo mpo
na saa yohane yi na kyerɛwsɛm no ka fa ne ho se mɛsoma me bɔfo adi w anim kan ɔno na obesiesie kwan ama wo
meka kyerɛ mo se onipa biara nni hɔ a wɔawo no a ɔyɛ kɛse sen yohane nanso nea ɔyɛ akumaa koraa wɔ onyankopɔn ahemman mu no sen no
na wɔn a wɔtee nea ɔkae no nyinaa a towgyefo mpo ka ho bi gye too mu sɛ onyankopɔn yɛ ɔtreneeni na wɔsakraa wɔn adwene maa yohane bɔɔ wɔn asu
na farisifo ne mmara no akyerɛkyerɛfo no de wɔpoo onyankopɔn asɛm nti wɔamma yohane ammɔ wɔn asu
yesu bisaa wɔn se dɛn na menka mfa nnɛɛmma yi ho na dɛn ho na memfa wɔn nto
wɔte sɛ mmofra bi a wɔregoru wɔ agodibea na wɔn mu bi reka akyerɛ afoforo se yɛbɔɔ akyene maa mo nanso moansaw yetwaa agyaadwo nanso moansu
yohane osuboni aba a onnidi na ɔnnom nsa nso muse ɔwɔ hohommɔne
onipa ba no nso aba a odidi na ɔnom a muse monhwɛ odidifo ne ɔsanomfo a ɔyɛ towgyefo ne nnebɔneyɛfo adamfo
nanso wɔn a wodi onyankopɔn akyi nokware mu no de wɔn bra di adanse sɛ n akwan nyinaa ye
farisini bi frɛɛ yesu adidi ma ɔpenee so kɔe
ɔte hɔ redidi no ɔbea bi a obu bra bɔne wɔ kurow no mu tee ne nka no ɔde aduhuam bi a ɛsom bo tumpan ma kɔɔ hɔ
ɔkotow yesu nan ase sui maa ne nisu no fɔw yesu nan ase afei ɔde ne tinhwi popaa nisu no soo ne nan de aduhuam no sraa ho
farisini a ɔfrɛɛ yesu adidi no huu nea ɔbea no yɛe no ɔkae wɔ ne tirim se sɛ saa onipa yi yɛ odiyifo ampa ara a anka obehu sɛ saa ɔbea yi bu ɔbra bɔne
yesu huu farisini no adwene ma ɔka kyerɛɛ no se simon mewɔ asɛm bi ka kyerɛ wo simon nso ka kyerɛɛ yesu se kyerɛkyerɛfo ka ɛ
yesu ka kyerɛɛ no se osikani bi bɔɔ nnipa baanu bi bosea ɔmaa ɔbaako sidi mpemnum ɛnna ɔbaako no nso ɔmaa no sidi ahanum
wɔn mu biara antumi antua ne ka a ɔde no no nti ɔde kyɛɛ wɔn wɔn mu hena na wugye di sɛ ɔbɛpɛ osikani no asɛm yiye
simon buae se migye di sɛ nea ɔde ne ka kɛse kyɛɛ no no yesu kae se woabua no yiye
afei yesu danee n ani kyerɛɛ ɔbea no bisaa simon se woahu saa ɔbea yi mebaa wo fi woamma me nsu anhohoro me nan ase nanso saa ɔbea yi de ne nisu ahohoro me nan ase asan de ne tinhwi apopa
mebae yi woanyɛ me atuu amfa amma me akwaaba nanso efi bere a ɔbea yi bɛtoo me wɔ ha yi onnyaee me nan mu so
woamfa ngo amfɔw me tirim nanso ɔbea yi de aduhuam a ɛsom bo asra me nan ase
eyi nti mereka akyerɛ wo se nea ɔbea yi ayɛ nti wɔde ne bɔne a ɛdɔɔso no akyɛ no efisɛ wayi ɔdɔ kɛse bi adi akyerɛ na nea wɔde ne bɔne a esua akyɛ no no ne dɔ nso sua
afei yesu ka kyerɛɛ ɔbea no se wɔde wo bɔne akyɛ wo
wɔn a ɔne wɔn te adidii no bisabisaa wɔn ho wɔn ho se hena ne saa onipa yi a otumi de bɔne kyɛ
yesu ka kyerɛɛ ɔbea no se wo gyidi agye wo nkwa fa asomdwoe kɔ
eyi akyi no yesu ne n asuafo dumien no kyinkyinii galilea nkurow ne nkuraa bi ase kaa onyankopɔn ahenni no ho asɛm
ɔrekɔ no nnipa a na wodi n akyi no bi ne maria magdalene a otuu ahohommɔne ason fii ne mu no
ne yohana a ɔyɛ kusa herode fi sohwɛfo panyin yere ne susana saa mmea yi ne afoforo bi na wofii wɔn ahonya mu hwɛɛ yesu ne n asuafo
da bi a nnipa bebree bi fi nkurow nkurow so baa ne nkyɛn no ɔkyerɛkyerɛɛ wɔn abebu mu se
da bi okuafo bi kɔɔ n afum koguu aba ogui no aba no bi koguu kwan mu maa nnipa tiatiaa so na nnomaa bɛsosɔwee
ebi nso koguu abotan so enti efifii no ankyɛ na ne nyinaa hyewee efisɛ annya nsu
aba no bi nso koguu nsɔe mu efifii no nsɔe no kyekyeree no na ewui
ebi nso koguu asase pa mu enyinii sow aba mmɔho ɔha na ɔkaa eyi no ɔka kaa ho se nea ɔwɔ aso a obetie no ontie
na n asuafo no bisaa no saa abebu yi ase no
obuaa wɔn se mo de wɔde onyankopɔn ahenni ho ahintasɛm ama mo na afoforo de wɔkasa kyerɛ wɔn abebu mu sɛnea ɛbɛyɛ a wɔbɛhwɛ nanso wɔrenhu na wɔbɛte nanso wɔrente ase
afei abebu no asekyerɛ ni aba no ne onyankopɔn asɛm
aba a eguu kwan mu no gyina hɔ ma wɔn a wɔate onyankopɔn asɛm no na ɔbonsam behwim fi wɔn koma mu sɛnea ɛbɛyɛ a wɔrennye nni na wɔrennya nkwagye
aba a eguu abotan so no gyina hɔ ma wɔn a wɔte asɛm no na wɔde anigye so mu nanso entim wɔn mu na esiane wɔn gyidi a esua no nti ɛnkyɛ na asɛm no awu na sɛ sɔhwɛ ba wɔn so a wɔpa abaw
aba a eguu nsɔe mu no gyina hɔ ma wɔn a wɔte onyankopɔn asɛm na wodi so nanso asetena mu haw ne abɛbrɛsɛ ahonya ne wiase afɛfɛde nti asɛm no ntumi nyɛ wɔn mu adwuma sɛnea ɛsɛ
aba a eguu asase pa mu no gyina hɔ ma wɔn a wɔde koma pa tie asɛmpa no na wodi so gyina pintinn de abrabɔ pa di ho adanse
obi nsɔ kanea na ɔmfa kɛntɛn mmutuw so anaa ɔmfa nhyɛ mpa ase na mmom ɔde si kaneadua so na ahyerɛn ama wɔn a wɔba mu no
nea ahintaw no bɛda adi na nea ɛwɔ kokoam no nso ada gua
enti nea mutie no muntie no yiye obiara a ɔwɔ no wɔbɛma no pii aka ho na nea onni ahe bi no nea osusuw sɛ ɛyɛ ne de no mpo wobegye afi ne nsam
da bi yesu ne na ne ne nuanom pɛe sɛ wɔne no kasa nanso esiane nnipakuw a na wɔatwa ne ho ahyia no nti wɔantumi ne no ankasa
obi kɔka kyerɛɛ yesu se ne na ne ne nuanom gyina nkyɛn hɔ baabi rehwehwɛ no
yesu ka kyerɛɛ wɔn se me na ne me nuanom ne wɔn a wotie onyankopɔn asɛm na wodi so
da bi a yesu ne n asuafo te ɔkorow mu no ɔka kyerɛɛ wɔn se momma yentwa nkɔ asuogya nohɔ wosiim a wɔrekɔ no
yesu dae saa bere no ara mu ahum kɛse bi tui maa nsu bɛtaa ɔkorow no mu maa ɔkorow no yɛe sɛ ɛremem eyi maa asuafo no koma tui yiye
asuafo no de hu ne nteɛteɛm nyanee no se awurade awurade yɛremem amonom hɔ ara yesu sɔre teɛteɛɛ ahum ne asorɔkye no ma ɛyɛɛ dinn
afei obisaa wɔn se adɛn na munni gyidi wɔn nyinaa suroe de ahodwiriw bisabisaa wɔn ho wɔn ho se onipa bɛn ni a ahum ne asorɔkye mpo tie no yi
yesu ne n asuafo no twaa po no beduu gerasefo asase a ɛne galilea di nhwɛanim no so
yesu fi ɔkorow no mu sii fam pɛ ɔbarima bi a ahohommɔne ahyɛ no ma akyɛ a ɔda adagyaw na ɔnte fie na mmom ɔte amusiei a aboda mu na ɔdeda no behyiaa no
ohuu yesu no ɔteɛɛm kotow ne nan ase san teɛteɛɛm se yesu ɔsorosoro nyankopɔn ba dɛn na wo ne me wɔ yɛ mesrɛ wo nyɛ me ayayade biara
ɔkaa saa asɛm yi efisɛ na yesu ateɛteɛ ahohommɔne no sɛ womfi ne mu saa ahohommɔne yi taa ka no na sɛ wɔde hama kyekyere ne nsa ne ne nan mpo a otumi tetew mu ma ahohommɔne no pam no kɔ wuram
yesu bisaa no se wo din de dɛn obuaa no se ɛdɔm efisɛ na ahohommɔne ahyɛ no ma
ahohommɔne no srɛɛ yesu sɛ ɔnnhyɛ wɔn mmma wonnkogu amanehunu bon no mu
saa bere no mu na mprako bi redidi wɔ bepɔw no nkyɛn mu baabi ahohommɔne no srɛɛ yesu sɛ ɔmma wɔn ho kwan na wɔnkɔhyɛn mprako no mu na ɔmaa wɔn ho kwan
enti ahohommɔne no fii ɔbarima no mu kɔhyɛn mprako no mu ma wɔbɔɔ kiridi sianee bepɔw no koguu ɔtare no mu wuwui
wɔn a wɔhwɛ mprako no so no huu nea asi no wɔde hu ne ahopopo tutuu mmirika kɔbɔɔ amanneɛ wɔ kurom maa asɛm no trɛwee wɔ mpɔtam hɔ nyinaa
nnipa a wɔtee asɛm no bɔɔ twi kɔhwɛɛ nea asi woduu nea yesu wɔ no wohuu ɔbarima no sɛ ne ho atɔ no a ofura ntama te yesu nkyɛn nnipa no nyinaa ho dwiriw wɔn
na wɔn a wohuu ɔkwan a yesu faa so saa ɔbarima no yare no bɔɔ wɔn a wɔbaa hɔ no amanneɛ
ehu hyɛɛ gerasefo a na wɔahyia hɔ no nyinaa ma ma wɔsrɛɛ yesu sɛ omfi wɔn nkyɛn hɔ nkɔ eyi nti yesu kɔtenaa ɔkorow no mu san twa kɔɔ asuogya hɔ nohɔ
ansa na yesu rebefi hɔ no ɔbarima a otuu ahohommɔne fii ne mu no srɛɛ no sɛ ɔne no bɛkɔ nanso yesu ka kyerɛɛ no se
kɔ na kodi nea onyankopɔn ayɛ ama wo no ho adanse kyerɛ wo manfo ɔbarima no fii hɔ kodii anwonwade a yesu ayɛ ama no no ho adanse kyerɛɛ kurom hɔfo nyinaa
yesu duu asuogya hɔ no nnipakuw no de anigye hyiaa no kwan efisɛ na wɔatwɛn no abrɛ
ɔbarima bi a wɔfrɛ no yairo a na ɔyɛ yudafo hyiadan mu panyin baa ne nkyɛn bebuu no nkotodwe srɛɛ no sɛ ɔne no nkɔ ne fi
na ne babea koro a wadi bɛyɛ mfe dumien reyɛ awu bere a yesu rekɔ no na nnipakuw no kyere ne so
ɔbea bi a mogya atu no mfirihyia dumien a obiara ntumi nsa no yare no
fii yesu akyi soo n atade ano amonom hɔ ara mogya a etu no no twae
yesu bisae se hena na osoo m atade ano no obiara buae se ɛnyɛ ɔno eyi maa petro kae se awurade na sɛ nnipa no akyere wo so
yesu buaa no se dabi obi aso m atade mu efisɛ mete nka sɛ tumi bi afi me mu
ɔbea no hui sɛ ohintaw a ɛrenyɛ ye ɛno nti ɔde hu ne ahopopo bebuu yesu nkotodwe wɔ nnipa no nyinaa anim kyerɛɛ no nea enti a osoo ne mu ne sɛnea ne ho atɔ no no
yesu ka kyerɛɛ no se me ba wo gyidi ama wo ho ayɛ wo den fa asomdwoe kɔ
yesu gu so rekasa no obi fii yairo fi bɛka kyerɛɛ yairo se wo babea no anya awu enti nhaw kyerɛkyerɛfo no bio
yesu tee asɛm no osee yairo se nsuro gye di na wo babea no benyan anya nkwa
ɔduu fie hɔ no wamma obiara anka ne ho ankɔ ɔdan a abofra no da mu no mu gye petro yohane yakobo ne abofra no awofo nko ara
na nnipa a wɔwɔ hɔ no nyinaa resu di awerɛhow yesu ka kyerɛɛ wɔn se munnsu onwui na wada
wɔserew no dii ne ho fɛw efisɛ na wɔn de wonim pefee sɛ wawu
yesu soo ne nsa ka kyerɛɛ no se me ba sɔre
amonom hɔ ara ɔsɔree na yesu kae se wɔmma no biribi nni
n awofo no ho dwiriw wɔn yiye nanso yesu bɔɔ wɔn ano se wɔnnka nea asi no nnkyerɛ obiara
da bi yesu frɛɛ dumien no hyiae maa wɔn tumi ne ahoɔden a wɔde betu ahohommɔne na wɔde asa nyarewa nso
afei ɔsomaa wɔn sɛ wɔnkɔka onyankopɔn ahenni ho asɛm na wɔnsa nyarewa
na ɔka kyerɛɛ wɔn se mo akwantu yi mu mommfa biribiara nnkɔ sɛ ɛyɛ poma anaa akwantubɔtɔ anaa aduan biara anaa sika anaa ntade abien abien
na sɛ mokɔ kurow bi mu a ofi biara a mobɛsoɛ mu no ɛhɔ ara na montena kosi sɛ mubefi kurow no mu
sɛ mokɔ kurow biara mu na wɔannye mo na morefi hɔ akɔ a momporoporow mo nan ase mfuturu mfa nkyerɛ sɛ mo ne wɔn nni hwee yɛ bio
wofii hɔ no wɔkɔɔ nkuraase nkuraase kɔkaa asɛmpa no saa nyarewa pii nso
ɔmansinhene herode tee nea yesu ayɛ no nyinaa no ɛhaw no yiye efisɛ na ebinom keka se yohane osuboni na wasɔre afi awufo mu
na afoforo nso se ɛyɛ elia anaa tete adiyifo no mu baako na wasɔre afi awufo mu aba
herode kae se yohane de matwa ne ti na hena koraa ne saa onipa yi a mete anwonwasɛm a ɛte sɛɛ fa ne ho yi eyi nti ɔpɛe sɛ ohu no
asomafo no fi wɔn akwantu mu bae no wɔbɔɔ nsɛm a esisii hɔ nyinaa ho amanneɛ kyerɛɛ yesu eyi akyi yesu ne wɔn twee wɔn ho kɔɔ baabi a ɛbɛn betsaida
nnipakuw no huu nea yesu ne n asomafo no wɔ no wotiw wɔn ma ogyee wɔn fɛw so kaa onyankopɔn ahenni ho asɛm kyerɛɛ wɔn saa ayarefo yare
anim rebiribiri no dumien no baa ne nkyɛn bɛka kyerɛɛ no se ka kyerɛ nnipa no na wɔnkɔ nkurow ne nkuraa a atwa yɛn ho ahyia yi mu nkɔpɛ nea wobedi ne nea wɔbɛda efisɛ baabi a yɛwɔ yi yɛ sare so
yesu ka kyerɛɛ wɔn se mo ara momma wɔn biribi nni wobuaa no se yɛwɔ abodoo anum ne mpataa abien pɛ ɛno nti gye sɛ yɛkɔtɔ aduan brɛ wɔn nyinaa
na nnipa bɛyɛ mpemnum na ahyia wɔ hɔ yesu ka kyerɛɛ n asuafo no se monhwɛ na nnipa no ntenatena ase aduonum aduonum
wɔyɛɛ sɛnea yesu kae no
afei yesu faa abodoo anum no ne mpataa abien no na ɔhwɛɛ soro daa so ase hyiraa so bubuu mu de maa n asuafo no sɛ wɔnkyɛ mma nnipa no
obiara didi mee afei asuafo no boaboaa nea wodi ma ɛkae no ano no ɛyɛɛ nkɛntɛmma dumien
da bi yesu nko ara kɔhyɛɛ baabi bɔɔ mpae eyi akyi no obisaa n asuafo no se nnipa ka se mene hena
wobuaa no se ebinom ka se woyɛ yohane osuboni ebinom nso ka se elia na afoforo nso se woyɛ tete adiyifo no baako na wasɔre afi awufo mu aba
yesu bisaa wɔn se na mo nso muse mene hena petro buaa no se wone kristo nea onyankopɔn asoma no no
yesu bɔɔ wɔn ano se wɔnnka nnkyerɛ obiara
ɔtoaa so se ɛsɛ sɛ kristo no hu amane pii yudafo mpanyimfo ne asɔfo mpanyin ne mmara no akyerɛkyerɛfo nso bɛpo no akyiri yi wobekum no na ne nnansa so wasɔre
afei ɔka kyerɛɛ wɔn nyinaa se sɛ obi pɛ sɛ odi m akyi a ɔmpa ne ho akyi na daa ɔnsoa n asɛnnua na onni m akyi
na obiara a ɔma n ani ku ne ho sen me no ɔbɛhwere ne nkwa na nea me nti ɔbɛhwere ne nkwa no ne nsa bɛka
na sɛ onipa nya wiase yi mu nneɛma nyinaa na ɔhwere ne kra a dɛn mfaso na obenya
na nea n ani bewu me ne me nsɛm ho no ɔno nso da a me kristo bɛba wɔ me ne agya no ne abɔfo kronkron no anuonyam mu no m ani bewu ne ho
na mereka akyerɛ mo se mo a mugyina ha yi mu bi wɔ hɔ a wɔrenwu kosi sɛ wobehu onyankopɔn ahenni no
yesu kaa ne nsɛm yi wiei no ɛbɛyɛ nnawɔtwe akyi ɔne petro yohane ne yakobo kɔɔ bepɔw bi so sɛ wɔrekɔbɔ mpae
na yesu gu so rebɔ mpae no n animdua sesae na n atade nso hyerɛnee
prɛko pɛ nnipa baanu a ɛyɛ mose ne elia ne no bɛkasae
saa nnipa baanu yi bepuee hɔ anuonyam mu kaa ne wu a obewu wɔ yerusalem no ho asɛm kyerɛɛ no
saa bere no na petro ne nnipa a wɔka ne ho no adeda hatehatee na wonyannyanee a wɔn ani so tetew wɔn no wohuu yesu sɛ ɔwɔ n anuonyam mu ne nnipa baanu bi a wɔka ne ho
na ɛbae sɛ nnipa no refi yesu nkyɛn akɔ no petro ka kyerɛɛ yesu se awurade eye sɛ yɛn nso yɛwɔ ha bi ma yɛmmɔ asese abiɛsa wo de baako mose de baako na elia nso de baako na petro nnim asɛm a ɔreka no
ogu so rekasa no omununkum bɛkataa wɔn so ma wosuroe
na ɛnne bi fi omununkum no mu kae se oyi ne me ba a mayi no muntie no
kasa yi akyi no wohui sɛ aka yesu nko ara na ogyina hɔ na mmere no mu wɔanka nea wohui no ankyerɛ obiara
ade kyee a wosian fii bepɔw no so bae no nnipakuw bi behyiaa yesu
ɔbarima bi fi nnipakuw no mu teɛɛm se kyerɛkyerɛfo mesrɛ wo bra bɛhwɛ me ba a midi no ba koro ma me
sɛ hohommɔne ba ne so a amonom ɔteɛm otwa hwe osinsen n ano pu ahuru na obu fa so na ɛkyɛ ansa na afi ne so
na mesrɛɛ w asuafo no sɛ wontu hohommɔne no nanso wɔantumi
yesu kae se o mo a munni gyidi mentena mo nkyɛn na minnya mo ho boasetɔ nkosi da bɛn afei ɔdanee n ani ka kyerɛɛ ɔbarima no se fa wo ba no bra ha
ɔde abofra no reba no hohommɔne no twaa no hwee fam ma osinsenii nanso yesu teɛteɛɛ hohommɔne no maa abofra no ho yɛɛ no den na ɔde no maa n agya
onyankopɔn tumi ne ne kɛseyɛ a ɛdaa adi wɔ hohommɔne no tu mu no maa nnipa no ho dwiriw wɔn na wɔredwinnwen nea asi yi ho no yesu ka kyerɛɛ n asuafo no se
muntie asɛm a merebɛka yi yiye wobeyi kristo no ama
nea ɔkae yi na ɛyɛ ahintasɛm nti asuafo no ante ase nanso na wosuro sɛ wobebisa no ase
asuafo no gyee akyinnye a ɛfa wɔn mu nea ɔbɛyɛ kɛse onyankopɔn ahenni mu no ho
na yesu huu wɔn adwene no osoo abofra bi mu de no begyinaa ne nkyɛn pɛɛ
na ɔka kyerɛɛ wɔn se obiara a obegye saa abofra yi wɔ me din mu no gye me na nea ogye me no nso gye nea ɔsomaa me no nea ɔyɛ aketewaa wɔ mo nyinaa mu no ɔno ne ɔkɛse
yohane nso ka kyerɛɛ no se awurade yehuu obi a ɔnka yɛn ho sɛ ɔde wo din tu ahohommɔne enti yɛbraa no
yesu ka kyerɛɛ no se ɛnsɛ sɛ anka mobra no efisɛ nea ontia mo no na ɔwɔ mo afa
na bere a ɛsɛ sɛ yesu san kɔ soro no rebɛn no osii ne bo sɛ ɔbɛkɔ yerusalem
ansa na ɔrebɛkɔ no ɔsomaa nnipa bi dii kan kɔɔ samaria akuraa bi ase sɛ wɔnkosiesie baabi mma no
nanso samariafo no annye yesu efisɛ wohui sɛ na ɔrekɔ yerusalem
asuafo no tee nea aba no yakobo ne yohane bisaa yesu se awurade wopɛ sɛ yɛma ogya fi soro bɛhyew wɔn pasaa anaa
yesu danee n ani kyerɛɛ wɔn kaa wɔn anim
na wofii hɔ kɔɔ akuraa foforo bi ase
bere a wɔrekɔ no ɔbarima bi baa yesu nkyɛn bɛka kyerɛɛ no se baabiara a wobɛkɔ no medi w akyi
yesu buaa no se sakraman wɔ wɔn abon wim nnomaa nso wɔ mmirebuw nanso kristo no de onni dabere
yesu ka kyerɛɛ ɔbarima foforo bi nso se bedi m akyi nanso ɔbarima no kae se awurade ma me kwan na minkosie m agya ansa
yesu ka kyerɛɛ no se ma wɔn a wɔte ase na wɔawu wɔ honhom mu no nyɛ saa nnwuma no na wo de kɔka onyankopɔn ahenni no ho asɛm kyerɛ amanaman nyinaa
na ɔfoforo nso kae se awurade medi w akyi nanso ma me kwan na me ne m abusuafo nkodi nkra ansa
nanso yesu ka kyerɛɛ no se obiara a ɔbɛma n adwene ayɛ no ntanta wɔ dwumadi bi a mede ahyɛ ne nsa no ho no mfata onyankopɔn ahenni on
eyi akyi yesu yii n akyidifo no mu aduɔson somaa wɔn baanu baanu kɔɔ nkurow ne nkuraa a akyiri yi ɔbɛkɔ hɔ no so
ɔka kyerɛɛ wɔn se otwa adwuma no dɔɔso nanso adwumayɛfo no sua enti monsrɛ adwumawura no na ɔmma adwumayɛfo bebree mmra ne twa adwuma no mu
monkɔ na meresoma mo sɛ nguan akɔ mpataku mu
mommfa sika akwantubɔtɔ anaa mpaboa na munnkyia obiara nso a mubehyia no wɔ kwan so
sɛ mokɔ ofi biara mu a munni kan nkyia ofie hɔfo no se asomdwoe nka mo
na sɛ asomdwoe ba bi wɔ hɔ a mo asomdwoe bɛba ne so na sɛ obi a ɔte saa nni hɔ a mo asomdwoe bɛsan aba mo nkyɛn
ofi biara a mokɔ mu no momma ɛhɔ nyɛ mo atenae aduan biara a wɔde bɛma mo no munni efisɛ ɛsɛ sɛ odwumayɛfo biara nya n adwumayɛ so akatua munnni atutena wɔ afi mu
na sɛ mokɔ kurow biara mu na wogye mo fɛw so a aduan biara a wɔde bɛma mo no munni
monsa kurow no mu ayarefo yare na monka nkyerɛ ɛhɔfo nyinaa se onyankopɔn ahenni no abɛn mo
nanso sɛ mokɔ kurow biara mu na wɔannye mo fɛw so a monkɔ ne mmɔnten so nkɔpae mu nka se
mo kurom ha mfuturu a ɛwɔ yɛn nan ase mpo yɛreporoporow agu de atia mo na mmom munhu pefee sɛ onyankopɔn ahenni no abɛn
mereka akyerɛ mo se saa kurow no asɛm a ɛbɛto wɔn atemmuda no bɛsen nea ɛtoo sodom no
korasin due betsaida due anwonwade a meyɛɛ wɔ mo mu no sɛ meyɛɛ wɔ tiro ne sidon a anka ɛhɔfo no de awerɛhow ne ahonu asakra wɔn adwene dedaw
atemmuda no asɛm a ɛbɛto wɔn no bɛsen nea ɛbɛto tiro ne sidon
na wo kapernaum wugye di sɛ wubenya ɔsoro anuonyam dabida wobɛkɔ asaman
obiara a otie mo no tie me na nea ɔpo mo no po me na nea ɔpo me no nso po nea ɔsomaa me no
aduɔson no san de anigye bae bɛbɔɔ amanneɛ se awurade wo din nti ahohommɔne mpo abrɛ wɔn ho ase ama yɛn
na ɔka kyerɛɛ wɔn se mihui sɛ ɔbonsam retew afi soro sɛ anyinam abɛhwe fam
mama mo tumi ne ahoɔden a mode betiatia awɔ ne nkekantwɛre ne ɔtamfo no tumi biara a ɔwɔ so na biribiara nso rentumi mo
nanso mommma mo ani nnnye sɛ ahohommɔne brɛ wɔn ho ase ma mo na mmom momma mo ani nnye sɛ wɔakyerɛw mo din wɔ soro
saa bere no ara mu yesu de honhom kronkron mu anigye bɔɔ mpae se agya ɔsoro ne asase wura meda wo ase sɛ wode saa nneɛma yi ahintaw wɔn a wosusuw sɛ wɔyɛ anyansafo na mmom woada nokware no adi akyerɛ wɔn a wɔde ahobrɛase gye wo di sɛ mmofra no nanso agya wo pɛ mu na woma ɛbaa saa
m agya de nneɛma nyinaa ahyɛ me nsa na obiara nnim ɔba no gye agya no saa ara nso na obiara nnim agya no gye ɔba no ne wɔn a ɔba no bɛda agya no adi akyerɛ wɔn no
ɛkaa ɔne n asuafo no ɔka kyerɛɛ wɔn se nhyira ne aniwa a ehu nea muhu
efisɛ adiyifo ne ahene pii pɛe sɛ anka wohu nea muhu yi na wɔte nea mote yi nanso wɔanhu na wɔante
mmaranimfo bi pɛe sɛ ɔsɔ yesu hwɛ enti obisaa no se kyerɛkyerɛfo menyɛ dɛn na manya nkwa a enni awiei
yesu nso bisaa no se dɛn na wɔakyerɛw wɔ mose mmara no mu na wote ase dɛn
obuaa no se mmara no ka se fa wo koma ne wo kra ne w ahoɔden ne w adwene nyinaa dɔ awurade wo nyankopɔn na dɔ wo yɔnko sɛ wo ho
yesu ka kyerɛɛ no se woabua no yiye yɛ eyinom na wubenya nkwa
nanso ɔbarima no pɛe sɛ ɔkyerɛ sɛ odi mmara no nyinaa so nti obisaa yesu se hena ne me yɔnko
yesu nso maa no mfatoho bi se da bi na ɔbarima bi retu kwan fi yerusalem akɔ yeriko na ɔnam kwan so no ɔkɔtɔɔ akwanmukafo mu na wogyee ne ho nneɛma nyinaa hwee no pirapiraa no ma ɔtɔɔ berɛw gyaw no too kwankyɛn kɔe
ankyɛ biara yudani sɔfo bi bepuee ne so nanso ɔman faa nkyɛn kɔe
saa ara nso na lewini bi nso bepuee ne so man faa nkyɛn
ankyɛ biara na samariani bi nso bepuee hɔ ohuu no no ɔyɛɛ no mmɔbɔ
ɔkɔkotow ne nkyɛn hohoroo n apirakuru no anim de aduru guguu mu kyekyeree afei ɔmaa no so de no tenaa n afurum so dii aboa no nkyɛn de no kɔɔ ahɔhobea bi hwɛɛ no anadwo mu no nyinaa
ade kyee no ogyaw ahɔhobea sohwɛfo no sika a ɛbɛso no hwɛ sɛ ɔmfa nhwɛ no ɔsan hyɛɛ no bɔ se ɛka foforo biara a wobɛbɔ wɔ ne ho no mɛba abetua
afei saa nnipa baasa yi mu hena na ɔyɛɛ ne yɔnko
mmaranimfo no buae se nea ohuu opirafo no mmɔbɔ no yesu ka kyerɛɛ no se wo nso kɔ na kɔyɛ saa ara
ɛbae sɛ yesu ne n asuafo rekɔ yerusalem no wɔkoduu akuraa bi ase woduu hɔ no ɔbea bi a wɔfrɛ no marta de no kɔɔ ne fi
marta nuabea bi a wɔfrɛ no maria tenaa fam wɔ yesu nkyɛn tiee no
saa bere no marta a n ani abere reyɛ aduan no baa yesu nkyɛn bɛka kyerɛɛ no se awurade mayɛ adwuma abrɛ enti ka kyerɛ maria na ommeso me mu
awurade buaa no se marta marta wudwinnwen haw wo ho wɔ nneɛma pii ho
ade baako pɛ na ehia ɛno na maria afa no na wɔrennye mfi ne nsam
da bi na yesu rebɔ mpae wɔ baabi owiei no n asuafo no mu baako ka kyerɛɛ no se awurade kyerɛ yɛn mpaebɔ sɛnea yohane kyerɛɛ n asuafo mpaebɔ no
ɔka kyerɛɛ wɔn se sɛ morebɔ mpae a monka se agya wo din ho ntew w ahenni mmra
ma yɛn yɛn ano aduan daa
fa yɛn bɔne kyɛ yɛn sɛnea yɛn nso yɛde wɔn a wɔfom yɛn no bɔne kyɛ wɔn no na nnyaa yɛn mma yɛnnkɔ sɔhwɛ mu
yesu bisaa wɔn se mo mu hena na ɔbɛkɔ ne yɔnko hɔ dasum akɔka akyerɛ no se me nua fɛm me aduan kakra
efisɛ ɔhɔho bi abefi me mu na minni aduan biara a mede bɛma no
na ɔbɛma no mmuae afi ne dan mu se nhaw me mato me pon mu ne me mma ada merentumi nsɔre mma wo biribiara
mereka akyerɛ mo se na ade asa no nti ɔyɛ ne yɔnko koraa mpo a ɔrensɔre nanso esiane sɛ ɔkɔɔ so srɛɛ no no nti ɛbɛma wasɔre ama no nea ehia no no nyinaa
ɛno nti mereka akyerɛ mo se mommisa na wɔbɛma mo monhwehwɛ na mubehu mompem na wobebue mo
na obiara a obisa no wɔma no na obiara a ɔhwehwɛ no ohu na nea ɔpem no wobue no
agya bɛn na ɔwɔ mo mu na ne ba bisa no abodoo a ɔbɛma no ɔbo
anaasɛ obisa no apataa a ɔbɛma no ɔwɔ anaasɛ obisa nkesua a ɔbɛma no ankaadweaa
na sɛ mo a moyɛ nnebɔneyɛfo mpo nim sɛnea moma mo mma nnepa a ɛbɛyɛ dɛn na mo agya a ɔwɔ soro no remfa honhom kronkron no mma wɔn a wobisa no no
bere bi yesu tuu hohommɔne bi a ɛyɛ mumu fii onipa bi mu hohommɔne no tu fii ne mu no ɔkasae ma ɛyɛɛ nnipa a na wɔwɔ hɔ no nyinaa ahodwiriw
nanso ebinom kae se ɔnam ahohommɔne panyin beelsebul tumi so na etu ahohommɔne
afoforo nso pɛe sɛ wɔsɔ no hwɛ nti wɔka kyerɛɛ no se ɔnyɛ nsɛnkyerɛnne bi a efi soro nkyerɛ wɔn
nanso ohuu wɔn adwene maa wɔn mmuae se kurow biara a emu akyekyɛ no dan amamfo saa ara nso na ofi biara a emu kyekyɛ no gu
na sɛ ɔbonsam nso ko tia ne ho a ɛbɛyɛ dɛn na n ahenni agyina nea enti a mereka saa asɛm yi ne sɛ muse menam beelsebul tumi so na mitu ahohommɔne
na sɛ menam beelsebul tumi so na mitu ahohommɔne a hena so na mo nkurɔfo nam tu ahohommɔne saa na ɛte de a mo nkurɔfo no ara na wobebu mo atɛn
nanso sɛ menam onyankopɔn tumi so na etu hohommɔne de a na ɛkyerɛ sɛ onyankopɔn ahenni no aba mo so
sɛ ɔhoɔdenfo de akode wɛn ne fi a obiara rentumi nkowia n agyapade
nanso sɛ nea ne ho yɛ den na ɔwɔ akode pa sen no kɔ ne so a odi ne so nkonim gye n akode a ɔde ne ho too so no sesaw n agyapade no nyinaa kɔ
obiara a onni m afa no tia me na nea ɔne me mmoaboa ano no hwete mu
sɛ wotu hohommɔne fi onipa bi mu a ekyinkyin hwehwɛ homebea nanso ennya bi na sɛ wannya homebea a ɔka se mɛsan makɔ onipa a mifi ne mu bae no mu bio
na sɛ ɔsan kɔ onipa no mu a obehu sɛ ɛhɔ tew a efi biara nni mu na biribiara yɛ pɛpɛɛpɛ
afei ɔsan n akyi kɔfa ahohommɔne afoforo ason a wɔyɛ den kyɛn no ba ma wɔn nyinaa bɛtena hɔ eyi ma onipa no sɛe koraa sen sɛnea anka na ɔte kan no
yesu gu so rekasa no ɔbea bi fi nnipakuw no mu kae se nhyira nka yafunu a ɛwoo wo ne nufu a wunumuu ano
yesu ka kyerɛɛ no se ɛwom de nanso nhyira ne wɔn a wɔte onyankopɔn asɛm na wodi so
nnipa no kyeree yesu so no ɔka kyerɛɛ wɔn se nnɛɛmma yi yɛ nnebɔneyɛfo wɔhwehwɛ nsɛnkyerɛnne bi ahu nanso wɔrenhu nsɛnkyerɛnne biara sɛ yona nsɛnkyerɛnne no
na sɛnea yona yɛe no yɛɛ nsɛnkyerɛnne maa niniwefo a saa ara na kristo nso bɛyɛ nsɛnkyerɛnne ama nnɛɛmma yi
atemmuda no sheba hemmea ne nnɛɛmma bɛsɔre ayi ɔman yi atɛn efisɛ ofi asase ano nohoɔ betiee salomo nyansa nsɛm nanso nea ɔsen salomo no wɔ ha
atemmuda no niniwe mmarima ne nnɛɛmma bɛsɔre ayi ɔman yi atɛn efisɛ bere a yona kaa asɛmpa no wɔsakraa wɔn adwene nanso nea ɔsen yona wɔ ha
obiara nsɔ kanea mfa nsie na mmom ɔde si petee mu na ahyerɛn ama wɔn a wɔba mu no nyinaa
w ani yɛ wo nipadua kanea ɛno nti sɛ w ani ye a na wo nipadua nso yɛ hann nanso sɛ enye a ɛma wo nipadua no dan sum tumm
enti hwɛ yiye na hann a ɛwɔ wo mu no annan sum
sɛ wo nipadua yɛ hann a esum nni fa baabiara a nipadua no bɛhyerɛn sɛnea kanea hyerɛn gu wo so
yesu kasa wiei no farisini bi hyiaa no adidi enti ɔkɔe sɛ ɔne no rekodidi
farisini no hui sɛ yesu anhohoro ne nsa ansa sɛnea wɔn amanne kyerɛ ansa na ɔredidi no ɛyɛɛ no nwonwa
yesu huu farisini no adwene ka kyerɛɛ no se mo farisifo de mohohoro nkuku ne nsanka ho nanso efi anibere ne nnebɔne ahyɛ mo mu ma tɔ
adweneharefo ɛnyɛ nea ɔyɛɛ akyiri no ara na ɔyɛɛ emu nso
monyɛ ahiafo adɔe na biribiara ho bɛtew ama mo
mo farisifo munnue moma mo nnɔbae so ntotoso du du nanso mototo adetreneeyɛ ne ɔdɔ a mode dɔ onyankopɔn no ase sɛ mokɔ hyiadan mu a mpanyin tenabea na mopɛ saa ara nso na sɛ mokɔ bagua mu a mopɛ sɛ nnipa hu mo kyia mo
mo farisifo munnue sɛ mokɔ hyiadan mu a mpanyin tenabea na mopɛ
munnue efisɛ mote sɛ adamoa a ɛso asram na nnipa nantew so a wonnim sɛ wɔnam adamoa so
mmaranimfo no mu baako ka kyerɛɛ no se kyerɛkyerɛfo sɛ woka saa a na woakasa atia yɛn nso
yesu buaa no se mo mmaranimfo nso munnue mohyɛ nnipa ma wodi mmara so pɛpɛɛpɛ nanso mo de munni so sɛnea ɛsɛ
munnue efisɛ moatoto adiyifo a mo ankasa anaa mo agyanom kum wɔn no ada so
mo nneyɛe yi di adanse sɛ mopene nea mo agyanom yɛe no so n asekyerɛ ne sɛ mo agyanom kunkum adiyifo no na mo nso mototoo wɔn ada so maa wɔn
eyi ne nea onyankopɔn aka afa mo ho mɛsoma adiyifo ne asomafo aba mo nkyɛn na mobekunkum bi na moataa wɔn a aka no
mereka akyerɛ mo se adiyifo no mogya a wɔka gui fi wiase mfitiase no
efi habel kum so kosi sakaria a wokum no wɔ afɔremuka ne kronkronbea ntam hɔ no so wobebisa ɛho asɛm afi mo nkyɛn
mo mmaranimfo munnue mode nokware hintaw mo nkurɔfo mo ankasa munni so na momma wɔn a wɔpɛ sɛ wodi so no kwan mma wonni so
ofi farisini no fi hɔ a ɔrekɔ no mmaranimfo ne farisifo no dii n akyi de nsɛmmisa guan ne ho
pɛe sɛ ɔka biribi a wobegyina so anya no akyere no
nnipa mpempem kyeree so a wonnya baabi ntu wɔn nan nsi mpo no yesu ka kyerɛɛ n asuafo no kan se monhwɛ mo ho so yiye wɔ farisifo nyaatwom a etɛ sɛ mmɔkaw no ho
biribiara a wɔyɛ no kokoam no bɛda adi na nea ahintaw no nso bepue
enti nea moaka wɔ sum mu no wɔbɛte wɔ hann mu na nea moaka no asomsɛm wɔ adan mu no wɔbɛbɔ no dawuru
me nnamfonom mereka akyerɛ mo se munnsuro wɔn a wokum nipadua na ɛno akyi wontumi nyɛ hwee bio no
na mɛkyerɛ mo nea ɛsɛ sɛ musuro no munsuro nea wakum onipadua no awie no ɔwɔ tumi sɛ ɔtow kyene amanehunu kurom mereti mu akyerɛ mo se oyi na munsuro no
wɔntɔn mmuruburu anum nnye sidi abien nanso onyankopɔn werɛ remfi wɔn mu baako po da
mo tinhwi mpo wɔakan ne nyinaa enti munnsuro efisɛ mosom bo sen mmuruburu dodow biara
na mereka akyerɛ mo se obiara a ɔbɛbɔ me din wɔ nnipa anim no kristo no nso bɛbɔ ne din wɔ onyankopɔn abɔfo anim
na nea ɔbɛpa me nnipa anim no me nso mɛpa no onyankopɔn abɔfo anim
obiara a ɔbɛkasa atia kristo no wɔde bɛkyɛ no nanso nea ɔbɛkasa atia honhom kronkron no de wɔremfa nkyɛ no da
sɛ wɔde mo ba mpanyin anim wɔ hyia adan mu a munnnwinnwen nsɛm a mobɛka anaasɛ nea mode beyi mo ho ano no ho
efisɛ saa bere no ara mu honhom kronkron no bɛkyerɛ mo nea ɛsɛ sɛ moka
obi fi nnipa no mu ka kyerɛɛ yesu se kyerɛkyerɛfo ka kyerɛ me nua na ɔne me nkyɛ agyapade a yɛn agya de agyaw yɛn no mu
yesu buaa no se damfo hena na ɔyɛɛ me ɔtemmufo ne mo agyapadekyɛfo sɛ memmɛkyɛ mo agyapade mu mma mo
ɔtoaa so se monhwɛ mo ho yiye wɔ adifudepɛ ho efisɛ onipa nkwa nnyina n ahonya dodow a ɔwɔ so
afei obuu wɔn bɛ yi se ɔdefo bi wɔ hɔ a na ɔwɔ asase pa a ɛmaa no nnɔbae pii
esiane sɛ na ne nnɔbae no nkɔ pata a wabɔ no so nti ɛyɛɛ no dadwene ma obisaa ne ho se minnya baabi a mede me nnɔbae bebrebe yi begu yi menyɛ no dɛn
afei ɔkae se minim nea mɛyɛ mebubu m apata yi nyinaa na mabɔ no akɛse de nea mewɔ nyinaa asie hɔ
na maka akyerɛ me kra se ɔkra ma w ani nnye na didi na nom efisɛ wowɔ nneɛma pa pii a ɛbɛso wo mfe bebree
nanso onyankopɔn ka kyerɛɛ no se ɔkwasea anadwo yi wobegye wo kra afi wo nsam na hena na nneɛma bebree a woapɛ agu hɔ yi wode begyaw no
ɛno nti saa ara na obiara a ɔbɛboaboa agyapade ano de ne ho ato so no nyɛ ɔdefo onyankopɔn anim ne no
yesu ka kyerɛɛ n asuafo no se munnnwinnwen mo kra ho sɛ dɛn na mubedi anaa mo nipadua ho sɛ dɛn na mubefura
ɔkra som bo sen aduan na onipadua nso som bo sen ntama
monhwɛ kwaakwaadabi wonnua aba ɛnna wontwa saa ara nso na wonni pata a wɔde wɔn nnɔbae sie so nanso onyankopɔn ma wɔn aduan di monsom bo nsen wɔn anaa
munnnwinnwen mo nkwa ho mo mu hena na obetumi de da koro ato ne nna so
na sɛ muntumi nyɛ ade ketewaa a ɛte sɛɛ mpo a adɛn na mudwinnwen nneɛma akɛse ho
monhwɛ sɛnea sukooko nyin wɔnyɛ adwuma ɛnna wɔnnwene ntama mfura nanso salomo ahonya nyinaa mu na onni ntama a ɛyɛ fɛ sɛ saa nhwiren no mu baako mpo
mo a mo gyidi hinhim sɛ onyankopɔn siesie wuram nhwiren a efifi nnɛ na ɔkyena awu no ho ma ɛyɛ fɛ a adɛn nti na ɔrensiesie mo nso mo ho mma ɛnyɛ fɛ
saa ara nso na munnnwinnwen nea mubedi anaa nea mobɛnom ho
saa nneɛma yi na wiase amanaman pere hwehwɛ nanso mo de mo agya nim sɛ eyinom nyinaa ho hia mo
enti monhwehwɛ onyankopɔn ahenni kan na ɔde eyinom nyinaa bɛma mo
ekuw ketewaa munnsuro efisɛ ɛyɛ mo agya no pɛ sɛ ɔde ahenni no bɛma mo
montontɔn mo ahode na monkyɛ ahiafo ade eyi bɛma mo agyapade a ɛwɔ soro no ayɛ pii monhyehyɛ mo agyapade wɔ soro nea owifo ntumi nkowia na mfɔte ntumi nkɔwe
na nea wo agyapade wɔ no ɛhɔ na wo koma nso wɔ
munnyina pintinn na momma mo akanea nhyerɛn
na monyɛ sɛ wɔn a wɔretwɛn wɔn wura a ɔkɔ ayeforohyia ase a sɛ ɔba na ɔbɔ pon mu pɛ a wobebue no ntɛm no
wɔn a wɔn wura no ba a ɔbɛba abɛto wɔn sɛ wɔretwɛn no no ani begye ɔbɛtow wɔn pon na ɔno ankasa asom wɔn
sɛ ɔba dasum anaa ahemanakye mpo a asomfo a ɔbɛba abɛto wɔn sɛ wɔrewɛn no no ani begye
ɛsɛ sɛ muhu sɛ sɛ ofiwura nim bere a owifo bɛba a anka ɔbɛwɛn na owifo no annya ne ho kwan ammɛbɔ no korɔn
enti munsiesie mo ho ntwɛn onipa ba no ba a ɔbɛba no efisɛ munnim bere ko a ɔbɛba
petro bisaa yesu se awurade worebu bɛ yi akyerɛ yɛn nko ara anaasɛ obiara
yesu buaa no se merekasa akyerɛ ɔsomfo nokwafo nyansafo biara a ne wura de ne fi sohwɛ bɛhyɛ ne nsa na wahwɛ ama obiara aduan wɔ ne bere mu
nhyira ne ɔsomfo a ne wura no bɛba abɛto no sɛ wayɛ n adwuma pɛpɛɛpɛ
nokwarem ɔde n agyapade nyinaa bɛhyɛ ne nsa
na sɛ ɛba sɛ saa ɔsomfo yi nso ka se me wura nnya mmae na ɛno nti ɔhwe asomfo a aka no na odidi nom nsa bow a
ne wura no bɛba da a n ani nna so sɛ ɔbɛba na sɛ ne wura no ba a ɔbɛtwe n aso dennen na wabu no sɛ obi a onnye onyankopɔn nni
ɔsomfo a onim nea ne wura pɛ na wanyɛ ne wura no apɛde no wɔbɛbɔ no mmaa pii
na ɔsomfo a onnim nea ne wura pɛ na enti ɔyɛɛ nea ne wura mpɛ no wɔbɛbɔ no mmaa kakraa bi na obiara a wɔama no pii no wobebisa pii afi ne nkyɛn na nea wɔde bebree ahyɛ ne nsa no obebu bebree ho nkontaa
maba sɛ merebɛsɔ ogya wɔ asase so na sɛ asɔ dedaw a na nea merehwehwɛ ara ne no
asubɔ bi wɔ hɔ a wɔde bɛbɔ me a ɛde me bɛkɔ amanehunu mu na merennya ahotɔ gye sɛ wɔabɔ me saa asu no ansa
mususuw sɛ mebae sɛ mede asomdwoe reba asase yi so dabi ɛnyɛ asomdwoe na mede bae na mmom mpaapaemu
efi nnɛ mpaapaemu bɛba afi mu baasa bɛba m afa na baanu atia me anaasɛ baanu bɛba m afa na baasa atia me
agya ne ne babarima renyɛ adwene ɛna ne ne babea renyɛ adwene ase ne ase adwene renhyia
na ɔka kyerɛɛ nnipakuw no nso se sɛ muhu sɛ osu amuna wɔ atɔe a ntɛm ara moka se osu bɛtɔ na osu tɔ ampa
saa ara nso na sɛ muhu sɛ mframa bɔ fi anafo reba a moka se ahohuru bɛba na ɛba mu ampa
mo nyaatwomfo mutumi kyerɛ wim nsakrae ase nanso nneɛma a ɛnnɛ yi atwa mo ho ahyia ne nea ɛbɔ mo kɔkɔ no de munhu
adɛn nti na munim nea eye na monyɛ
sɛ wode obi ka a bɔ mmɔden kohu no na wone no nka ho asɛm na wamfa wo ankɔ asennii amma ɔtemmufo amfa wo anto afiase
sɛ woanyɛ no saa a ɔbɛma woatua ka a wode no no nyinaa ansa na wagyaa wo
saa bere no ara mu nnipa bi bɛka kyerɛɛ yesu se pilato akum galileafo bi a wɔrebɔ afɔre ama onyankopɔn maa wɔn mogya fraa afɔrebɔ no
yesu buaa wɔn se mugye di sɛ saa galileafo no yɛ nnebɔneyɛfo sen wɔn a aka no nyinaa nti na wokum wɔn no
dabida sɛ mo nso moansakra mo adwene a wobekum mo saa ara
anaasɛ mususuw sɛ nnipa dunwɔtwe a siloa abantenten no bu guu wɔn so kum wɔn no yɛ nnebɔneyɛfo sen nnipa a na wɔte yerusalem no
dabida mo nso moansakra a mubewuwu saa ara
afei yesu buu wɔn bɛ yi se ɔbarima bi duaa akutu wɔ ne turo mu da bi ɔkɔɔ turo no mu hɔ sɛ ɔrekɔtew ɛso aba no bi nanso wannya bi
ɛno akyi ɔfrɛɛ turo no so hwɛfo no ka kyerɛɛ no se mfe abiɛsa ni bere biara a mɛba sɛ merebɛtew akutu no bi no minnya bi adɛn nti na ɛresɛe kwa yi twa kyene
turo no so hwɛfo no srɛɛ no sɛ me wura ma ensi hɔ afe yi nso na mingugu ase sumina nhwɛ
sɛ ebia ɛbɛsow aba bi anaa na sɛ antumi ansow a ɛnne metwa akyene
homeda bi a yesu rekyerɛkyerɛ wɔ hyiadan mu no
na ɔbea bi wɔ hɔ a hohommɔne mu yare bi akyere no mfe dunwɔtwe ama ne mu akoa a ontumi nteɛ ne mu koraa
yesu huu no no ɔfrɛɛ no fii nnipa no mu ka kyerɛɛ no se ɔbea wo ho nyɛ wo dɛn
ɔde ne nsa guu no so na amonom hɔ ara otumi teɛɛ ne mu na ɔbea no yii onyankopɔn ayɛ
hyiadan no so panyin a ohuu ɔbea no ayaresa no de abufuw kae se nnansia na ɛsɛ sɛ mode yɛ adwuma a saa nna no mu na ɛsɛ sɛ moba na wɔsa mo yare na ɛnyɛ homeda
na awurade buaa no se nyaatwomfo mo mu hena na ɔnsan ne nantwi anaa n afurum na ɔnka no nkɔnom nsu homeda
adɛn nti na abraham aseni yi a ɔbonsam afa no dommum mfe dunwɔtwe ni no ɛnsɛ sɛ mesa no yare homeda
ɔkaa saa no wɔn a na wɔne n adwene nhyia no nyinaa ani wui nnipa no nso a na wɔwɔ hyiadan no mu nyinaa ani gyei n anwonnwade ahorow a ɔyɛe no nyinaa ho
afei yesu fitii ase kyerɛkyerɛɛ wɔn onyankopɔn ahenni no ho asɛm na obisaa wɔn se onyankopɔn ahenni no te dɛn na dɛn na memfa nto ho nkyerɛkyerɛ ase
onyankopɔn ahenni no te sɛ onyaa aba ketewaa bi a obi dua wɔ n afuw mu na enyin yɛ dutan kɛse ma nnomaa kɔnwene wɔn birebuw wɔ so
obisaa bio se dɛn bio na memfa ntoto ho nkyerɛ ase
ɛte sɛ mmɔkaw bi a abodootofo de fɔtɔw mmɔre ma etu
bere a yesu rekɔ yerusalem no ɔkyerɛkyerɛɛ wɔ nkurow so ne nkuraa ase ansa na ɔredu hɔ
ne nkyerɛkyerɛ no mu obi bisaa no se awurade nnipa kakraa bi na wobegye wɔn nkwa anaa
obuaa no se mompere nhyɛn ɔpon teɛteaa no mu efisɛ nnipa pii bɛpere sɛ wobewura mu nanso wɔrentumi
sɛ ɛba sɛ ofiwura no ato ɔpon no mu a mobɛba abegyina akyi abɔ mu aka se owura yɛsrɛ wo bue yɛn na ɔno nso abisa mo se mufi he minnim mo
na mo nso moaka akyerɛ no se yɛne wo too nsa didii na wokyerɛkyerɛɛ wɔ yɛn mmorɔn so
na ofiwura no nso bebisa mo bio se mufi he minnim mo mumfi m ani so nkɔ mo nnebɔneyɛfo
na sɛ muhu abraham isak yakob ne nkɔmhyɛfo no nyinaa sɛ wɔwɔ onyankopɔn ahenni no mu na muntumi nkɔ hɔ bi a mode mo nsa begu mo ti atwa agyaadwo
nnipa fi wiase afanan nyinaa behyia wɔ onyankopɔn ahenni no mu hɔ ato nsa adidi
na monkae sɛ akyikafo bi wɔ hɔ a wobedi kan na adikanfo bi nso wɔ hɔ a wɔbɛka akyiri
saa bere no ara mu farisifo bi baa yesu nkyɛn bɛka kyerɛɛ no se fi ha kɔ efisɛ herode rehwehwɛ wo akum wo
yesu ka kyerɛɛ wɔn se monkɔka nkyerɛ sakraman no se metu ahohommɔne na masa nyarewa ɛnnɛ ne ɔkyena na ne nnansa so no medu yerusalem
nanso ɛsɛ sɛ menantew ɛnnɛ ne ɔkyena ne n adekyee na etwa ara na etwa sɛ odiyifo bewu wɔ yerusalem
yerusalem yerusalem wo a wukum adiyifo na wusiw wɔn a wɔsomaa wɔn wo nkyɛn no abo mpɛn ahe ni a mepɛe sɛ meboaboa wo mma ano sɛ akokɔbeatan boaboa ne mma ano ne ntaban ase nanso moampene so
na mo afi bɛdan afituw na morenhu me kosi sɛ mobɛka se nhyira ne nea ɔnam awurade din mu reba no
homeda bi farisini panyin bi too nsa frɛɛ yesu adidi adidi no ase hɔ no na wɔn a wɔahyia no nyinaa rehwɛ nea yesu bɛyɛ
na ɔbarima bi wɔ hɔ a ɔyare ahonhon
yesu bisaa farisifo no ne mmaranimfo a na wɔwɔ hɔ no se mmara ma ho kwan sɛ wɔsa yare homeda anaa
wɔammua no enti yesu soo ɔyarefo no mu saa no yare gyaa no kwan
yesu bisaa wɔn a wɔahyia hɔ no nyinaa se mo mu hena na sɛ n afurum tɔ abura mu homeda a ɔrennyi no da no ara
nanso wɔatumi ammua no
afei yesu hui sɛ nnipa a wɔfrɛɛ wɔn adidi no ase no mu biara pɛe sɛ ɔtena mpanyin tenabea no obuu wɔn bɛ bi se
sɛ obi to nsa frɛ wo apontow ase a mpere wo ho nkɔtena mpanyin tenabea efisɛ ebia na wato nsa afrɛ onipa titiriw bi a ɔsen wo
sɛ ɛba saa a nea ɔtoo nsa frɛɛ wo no betu wo afi agua a wote so no so de ama nea ɔsen wo no na wode aniwu akɔtena akyiri baabi
enti sɛ obi hyia wo apontow ase a kɔtena akyiri baabi na sɛ nea ohyiaa wo no behu wo a waka akyerɛ wo se onua sɔre na kɔtena mpanyin tenabea ɛno bɛma woanya anuonyam wɔ nnipa a wɔahyia hɔ no nyinaa anim
na obiara a ɔma ne ho so no wɔbɛbrɛ no ase na nea ɔbrɛ ne ho ase no wɔbɛma no so
afei yesu ka kyerɛɛ farisini a ɔtoo nsa frɛɛ no no se sɛ wotow pon a mfrɛ wo nnamfo wo nuanom w abusuafo ne asikafo a wo ne wɔn bɔ fipam nko ara sɛ woyɛ saa a wɔn nso bɛto nsa afrɛ wo bi na ɛba saa a na wonyɛɛ hwee
na sɛ wotow pon a hyia ahiafo mmubuafo mpakye ne anifuraefo
esiane sɛ wontumi nyɛ saa bi mma wo no nti ɛda a atreneefo bɛsɔre afi awufo mu no onyankopɔn behyira wo
wɔn a wɔte adidii no mu baako tee nea yesu kae no ɔkae se nhyira ne nea obedidi wɔ onyankopɔn ahenni no mu
yesu buaa no se da bi ɔbarima bi tow pon kɛse hyiaa nnipa bebree
bere soe no ɔsomaa ne somfo bi sɛ ɔnkɔfrɛ wɔn a wɔahyia wɔn no sɛ wɔmmra
nanso wɔn nyinaa yiyii wɔn ho wɔn ho ano nea odi kan no yii ne ho ano se matɔ asase a ɛnnɛ na ɛsɛ sɛ mekɔhwɛ enti mesrɛ no sɛ merentumi mma
na ɔfoforo nso yii ne ho ano se matɔ anantwi du a mede wɔn bɛyɛ m afuw a ɛnnɛ na ɛsɛ sɛ mekɔsɔ wɔn hwɛ enti mesrɛ no sɛ merentumi mma
ɔfoforo bi nso yii ne ho ano se afei na maware enti merentumi mma
ɔsomfo no san bɛbɔɔ ne wura no amanneɛ no ɔde abufuw somaa no bio se ka wo ho kɔ mmɔnten so ne mmantam na kɔfrɛfrɛ ahiafo mmubuafo anifuraefo ne mpakye se wɔmmra
ɔsomfo no kɔfrɛfrɛɛ nnipa no bae nanso na afa da so wɔ hɔ ara
ɛno nti owura no san somaa no se kɔ akwan so ne mfikyiri na frɛ obiara a wubehu no no se matow pon enti wɔmmra
na merema woate ase sɛ nnipa a metoo nsa hyiaa wɔn no mu biara nni hɔ a m aduan yi bi bɛka n ano da biara da
da bi a na nkurɔfo akuwakuw bi di yesu akyi no ɔdan ne ho ka kyerɛɛ wɔn se
sɛ obi pɛ sɛ odi m akyi a ɛsɛ sɛ ɔdɔ me sen n awofo ne yere ne mma ne nuanom ne n ankasa ho anyɛ saa a ɔrentumi nyɛ me suani
obiara a odi m akyi na ontumi nnyina amanehunu ano no rentumi nyɛ me suani
mo mu hena na ɔpɛ sɛ osi aban a ɔrentena ase nsese nhwɛ sɛ ɔwɔ sika a ɔde bewie
anyɛ saa na ɔhyɛ ɔdan no ase na wantumi anwie a wɔn a wohu no nyinaa bɛserew no
aka se onipa yi fitii ase sɛ ɔresi dan nanso wantumi anwie
anaasɛ ɔhene bɛn na okita asraafo ɔpedu na ɔrekohyia ɔsahene foforo a okita asraafo ɔpeduonu a ɔrenkari ne ho nhwɛ ansa na wakɔ akono
na sɛ ɔhwɛ na ɔrentumi nso a ansa koraa na ɔsahene foforo no bɛbɛn no no otu abɔfo kohu no srɛ no sɛ ɔmma wonsiesie wɔn ntam na asomdwoe mmra
ɛno nti obiara a wampa ne ho akyi no rentumi nyɛ me suani
nkyene yɛ dɛ na sɛ ɛyera ne dɛ a ɔkwan bɛn so na wɔbɛfa ama ayɛ dɛ bio
ɛho nni mfaso ma biribiara wɔbɛtow agu nea ɔwɔ aso a obetie no ontie
da bi towgyefo ne nnebɔneyɛfo pii baa yesu nkyɛn betiee no
farisifo ne mmara no akyerɛkyerɛfo no huu eyi no wonwiinwii kae se saa ɔbarima yi gye nnebɔneyɛfo san ne wɔn to nsa didi
saa asɛm a wɔkae no ma obuu wɔn bɛ bi se
mo mu hena na sɛ ɔwɔ nguan ɔha na wɔn mu baako yera a ɔrennyaw aduɔkron akron no hɔ nkokyinkyin sare so nhwehwɛ nea wayera no kosi sɛ obehu no
na sɛ ohu no a ɔde no abɔ ne kɔn ho de anigye de no aba
na sɛ odu fie a wafrɛfrɛ ne nnamfo ne n afipamfo nyinaa aka akyerɛ wɔn se momma yennye yɛn ani efisɛ mahu me guan a ɔyerae no
saa ara nso na sɛ ɔdebɔneyɛfo baako sakra n adwene a ɔsorofo nyinaa ani gye sen sɛ atreneefo aduɔkron akron wɔ hɔ a adwensakra ho nhia wɔn no
anaasɛ ɔbea bɛn na sɛ ne sika mpɔw du mu baako yera a ɔrensɔ kanea mprapra ne dan mu nhwehwɛ kosi sɛ obehu
na sɛ ohu a ɔremfrɛfrɛ ne nnamfo ne n afipamfo nyinaa nka nkyerɛ wɔn se momma yɛn ani nnye efisɛ mahu me sika mpɔw a ɛyerae no
saa ara nso na sɛ ɔdebɔneyɛfo baako sakra n adwene a onyankopɔn abɔfo ani gye ara ne no
yesu san buu wɔn ɔyera ho bɛ bi se ɔbarima bi wɔ hɔ a na ɔwɔ mmabarima baanu
wɔn mu akumaa no ka kyerɛɛ n agya se m agya fa me kyɛfa a mewɔ wɔ w agyapade mu no ma me ɔbarima no kyɛɛ n agyapade mu de ne ba no kyɛfa maa no
nna tiaa bi akyi no ne ba kumaa yi boaboaa n ahode nyinaa ano tuu kwan kɔɔ akyirikyiri asase bi so kɔbɔɔ ahohwi hweree n ahode nyinaa
ɛno akyi no ɔkɔm kɛse bi baa asase no so maa ne ho kyeree no
ɛbaa saa no ɔde ne ho kɔdan kuromani bi a ɔma ɔkɔhwɛɛ ne mprako so
ɔwɔ hɔ no ɔkɔm dee no maa ne kɔn dɔe sɛ anka obenya aduan a mprako no di no bi mpo adi nanso wannya
n ani baa ne ho so no ɔkae se apaafo a wɔwɔ m agya fi didi mee ma ebi ka ma wɔtow gu adɛn na mete ha na ɔkɔm rekum me yi
mɛsɔre makɔ m agya nkyɛn na maka makyerɛ no se agya mayɛ ɔsoro ne wo bɔne
na memfata sɛ wɔfrɛ me wo ba bio fa me yɛ w apaafo no mu baako
osiim sɛ ɔresan aba n agya nkyɛn ɔnam kwan so akyirikyiri reba no n agya no huu no enti ɔde ayamhyehye yɛɛ ntɛm kohyiaa no bam no yɛɛ no atuu
aberante yi ka kyerɛɛ n agya no se agya mayɛ ɔsoro ne wo bɔne na memfata sɛ wofrɛ me wo ba bio
n ano ansi koraa na n agya no frɛɛ n asomfo ka kyerɛɛ wɔn se monka mo ho nkɔfa ntama pa mmefura no na monhyɛ no pɛtea ne mpaboa a ɛyɛ fɛ
afei munkokum nantwi ba a wadɔ srade no mfa nyɛ aduan na yennidi nnom nnye yɛn ani
efisɛ na misusuw sɛ meba yi awu sɛ nso na ɔte ase ɔyerae nanso wasan aba wofitii ase gyee wɔn ani
ne ba panyin a na ofi afum reba no duu afikyiri no ɔtee nnwonto ne ahurusidi wɔ fie hɔ
ɛno nti ɔfrɛɛ asomfo no mu baako bisaa no nea ɛrekɔ so wɔ fie hɔ
ɔsomfo no ka kyerɛɛ no se wo nua no asan aba a biribiara anyɛ no enti w agya akum nantwi ba a wadɔ srade no ama no
ɔtee saa asɛm yi no ne bo fuwii enti ɔyɛɛ n adwene sɛ ɔrenkɔ fie hɔ n agya tee saa asɛm yi no ofii adi baa ne nkyɛn bɛkorɔkorɔɔ no
ne ba no de awerɛhow buaa no se m agya masom wo mfe dodow yi nyinaa a nea wobɛka biara mitie nanso wommaa me oguan ba mpo da sɛ minkum na me ne me nnamfonom mfa nnye yɛn ani
nanso wo ba a ɔkɔbɔɔ ahwohwi no bae yi de woakum nantwi ba a wadɔ srade no ama no
n agya buaa no se me ba me ne wo na ɛte ha biribiara a mewɔ nso yɛ wo dea
ɛsɛ sɛ yegye yɛn ani efisɛ na misusuw sɛ wo nua yi awu sɛ nso na ɔte ase ɔyerae nanso wasan aba
yesu ka kyerɛɛ n asuafo no se ɔdefo bi wɔ hɔ a na ɔwɔ ofisohwɛfo bi ɔdefo yi tetee sɛ ne fisohwɛfo no resɛe ne nneɛma
ɔtee saa asɛm yi no ɔfrɛɛ ne fisohwɛfo no ka kyerɛɛ no se ɛdɛn na mete fa wo ho yi bebu w adwuma ho nkontaa kyerɛ me na merentumi ne wo nyɛ adwuma bio
ofi sohwɛfo no kae wɔ ne tirim se menyɛ dɛn ni ɛnnɛ a wɔrepam me afi fie ha yi ɛhe na mɛfa minni ahoɔden a mede bɛdɔw ɛnna mefɛre nso sɛ mɛsrɛsrɛ ade
minim nea mɛyɛ a ɛbɛma wɔn a wɔdede me wura aka no behu me mmɔbɔ
enti ɔfrɛfrɛɛ wɔn a wɔdede ne wura aka no mmaako mmaako obisaa nea odi kan no se ɛka ahe na wode me wura
obuae se mede ngo nhina aduonu ka enti ɔka kyerɛɛ no se yɛ ntɛm tena ase na twam na kyerɛw se wode ngo nhina du ka
ɛno akyi no ɔfrɛɛ ɔfoforo bi nso bisaa no se na wo nso ɛka ahe na wode me wura ɔno nso buae se mede aburow nkotoku ɔha ka enti ɔka kyerɛɛ no se tena ase na twam na kyerɛw se wode nkotoku aduonum ka
ɔdefo no huu nea ofisohwɛfo no yɛɛ no akyi nanso ɔnam fɛwdi so kamfoo no wɔ ne nnaadaa ne n anifere no ho saa ara nso na wiase yi mma susuw sɛ wonim nyansa sen wɔn a wɔyɛ onyankopɔn akyidifo no
menka mfa nhyɛ mo nkuran sɛ momfa nsisi kwan so mfa nnamfo anaa mugye di sɛ eyi bɛma mo akɔ daa homebea hɔ anaa dabida
nea odi nokware wɔ kakraa bi ho no bedi nokware wɔ pii ho na nea onni nokware wɔ kakraa bi ho no rentumi nni nokware wɔ pii ho
sɛ moantumi anni nokware wɔ wiase nneɛma ho a hena na ɔde ɔsoro nnepa bɛhyɛ mo nsa
sɛ moanni nokware wɔ obi ade bi a wɔde ahyɛ mo nsa no ho a ɛbɛyɛ dɛn na wɔde nea ɛsɛ sɛ ɛyɛ mo dea no bɛma mo
ɔsomfo biara rentumi nsom awuranom baanu efisɛ ɔyɛ saa a ɔbɛdɔ ɔbaako na watan ɔbaako anaasɛ ɔbɛsom ɔbaako yiye na wabu ɔbaako animtia morentumi nsom onyankopɔn ne ahonyade
farisifo sikaniberefo no tee nea yesu kae no wodii ne ho fɛw
yesu ka kyerɛɛ wɔn se moyɛ nnipa a mubu mo ho atreneefo wɔ nnipa anim nanso onyankopɔn nim mo koma mu na nea ɛsom bo wɔ nnipa ani so no yɛ akyide wɔ onyankopɔn anim
ansa na yohane osuboni bɛba no na mose mmara ne adiyifo no nsɛm no na mudi so na yohane osubɔni bae no ɔbɛkaa onyankopon ahenni ho nsɛm kyerɛɛ mo nti nnipa da so pere sɛ wɔbɛkɔ saa ahenni no mu
ɛnyɛ den sɛ ɔsoro ne asase betwam sen sɛ mmara no mu nsensan ketewa baako mpo bɛyera
obiara a ogyaa ne yere aware na ɔware ɔfoforo no bɔ aguaman na nea ɔware ɔbea biara a ne kunu agyaa no no nso bɔ aguaman
yesu toaa so kae se ɔdefo bi tenaa ase a na daa ofura ntama pa na ogye n ani yiye nso
na ɔbarima hiani bi a akuru atutu no a wɔfrɛ no lasaro no nso da n aboboano
ɔbarima yi kɔn dɔe sɛ anka obenya aduan a ɔdefo no adi ama aka no bi adi saa bere koro no ara mu na akraman ba baabi a na ohiani no da hɔ no bɛtaforotaforo n akuru no mu
ohiani no wui maa abɔfo bɛfaa no kɔtenaa abraham nkyɛn ɔdefo no nso wui ma wosiee no
ɔdefo no wɔ asaman a ne ho yeraw no no ɔmaa n ani so huu lasaro sɛ ɔte abraham nkyɛn
ɔdefo no teɛɛm se agya abraham mesrɛ wo hu me mmɔbɔ na soma lasaro na ɔmfa ne nsateaa ano nkɔbɔ nsu mu mfa mmɛsɔ me tɛkrɛma so na me ho yeraw me
abraham buaa no se me ba kae sɛ wote wiase no wudii dɛ na lasaro dii yaw nanso afei na ɔredi dɛ ɛnna wo nso woredi yaw
ɛnyɛ eyi nko obon kɛse da yɛn ne mo ntam a ɛno nti wɔn a wɔpɛ sɛ wofi ha ba mo nkyɛn hɔ ne wɔn a wɔpɛ sɛ wofi mo nkyɛn hɔ ba ha no nso rentumi mma
ɔdefo no san ka kyerɛɛ abraham se agya mesrɛ wo soma lasaro kɔ m agya fi
efisɛ mewɔ nnuammarimanom baanum ma ɔnkɔbɔ wɔn kɔkɔ sɛnea ɛbɛyɛ a wɔn mu biara remma saa ahoyeraw yi mu bi
abraham buaa no se wɔwɔ nsɛm a onyankopɔn nam mose ne adiyifo no so aka enti ma wontie na wonni so
ɔdefo yi kaa bio se agya abraham nea woreka yi wom de nanso sɛ obi fi asaman ha kɔbɔ wɔn kɔkɔ de a wɔbɛsakra wɔn adwene
abraham buae se sɛ wɔantie nea onyankopɔn nam mose ne adiyifo no so aka no a saa ara nso na sɛ obi fi asaman ha kɔkasa kyerɛ wɔn a wɔrentie no ara ne no
da bi yesu ka kyerɛɛ n asuafo no se ɛyɛ dɛn ara a sɔhwɛ a ɛde onipa kɔ bɔne mu no bɛba nanso onipa a ɛnam no so bɛba no onnue
eye ma saa onipa no sɛ wɔde ɔbo a emu yɛ duru bi bɛsɛn ne kɔn mu atow no akyene po mu sen sɛ ɔbɛto nkumaa yi mu baako hintidua ama wayɛ bɔne
enti monhwɛ mo ho so yiye sɛ wo nua fom wo a ka n anim na sɛ onu ne ho a fa ne bɔne kyɛ no
sɛ nso ɔfom wo mpɛn ason da koro na mpɛn dodow a ɔfom wo no nyinaa ɔde ahonu srɛ wo a fa kyɛ no
da bi asomafo no ka kyerɛɛ yesu se awurade hyɛ yɛn gyidi mu den
yesu buaa wɔn se sɛ mowɔ gyidi te sɛ onyaa aba a anka mubetumi aka akyerɛ ankye yi se tutu kogu po mu na ɛbɛba mu saa
mo mu hena na ɔwɔ ɔsomfo a ɔyɛ n afum adwuma anaasɛ ɔhwɛ ne mmoa na ofi afum ba a ɔbɛka akyerɛ no se w aduan si hɔ na kodidi
na mmom ɔrenka nkyerɛ no se noa aduan ma me na sɛ mididi wie a wo nso woakodidi
sɛ ɔsomfo yi yɛ n asɛde yi a ne wura no bɛda no ase anaa
saa ara nso na sɛ mo nso moyɛ mo asɛde a ɛsɛ sɛ moka se yɛyɛ asomfo a ayeyi mfata yɛn yɛn asɛde a ɛsɛ sɛ yɛyɛ na yɛayɛ no
bere bi a yesu rekɔ yerusalem no ɔfaa samaria ne galilea hye so
ɔrebɛn akuraa bi ase no akwatafo du bi a na wogyinagyina kurotia no huu no
teɛteɛɛm se yesu yɛn wura hu yɛn mmɔbɔ
yesu huu wɔn no ɔka kyerɛɛ wɔn se momfa mo ho nkɔkyerɛ ɔsɔfo bere a akwatafo no rekɔ no wɔn ho yɛɛ wɔn den
wɔn mu baako hui sɛ ne ho ayɛ no den no ɔsan n akyi de ahurusi yii onyankopɔn ayɛ se anuonyam nka onyankopɔn wama me ho ayɛ me den
ɔbɛkotow yesu anim daa no ase na saa ɔbarima yi yɛ samaria ni
yesu bisae se ɛnyɛ nnipa du na wɔn ho yɛɛ wɔn den baakron a wɔaka no wɔ he
adɛn nti na ɔmanfrani yi nko na wasan aba sɛ ɔrebeyi onyankopɔn ayɛ
yesu ka kyerɛɛ no se sɔre kɔ wo gyidi ama wo ho ayɛ wo den
da bi farisifo bi bisaa yesu se bere bɛn na onyankopɔn ahenni no bɛba yesu buaa wɔn se onyankopɔn ahenni no nnam nsenkyerɛnne bi a mubehu so na ɛbɛba
na obi rentumi nkyerɛ mo se ɛwɔ ha anaa ɛhɔ efisɛ onyankopɔn ahenni no te mo mu
na ɔka kyerɛɛ n asuafo no se mmere bi bɛba a mo ani begyina sɛ mubehu me bere tiaa bi wɔ mo nkyɛn nanso morenhu me
sɛ nnipa ka kyerɛ mo se mewɔ ha anaa baabi foforo a munnni wɔn akyi
sɛnea anyinam pa gya wɔ wim ma nnipa nyinaa hu no saa ara nso na me ba a mɛsan aba no bɛyɛ
nanso ansa na eyinom nyinaa bɛba mu no ɛsɛ sɛ mihu amane na me nkurɔfo nso po me
sɛnea noa bere so nnipa yɛɛ asoɔden no saa ara nso na sɛ meba a ɛbɛyɛ ne no
saa bere no nnipa didii nomee warewaree kɔsii sɛ noa kɔhyɛɛ hyɛn no mu na nsuyiri bɛfaa saa nnipa no nyinaa
saa ara nso na lot bere so no na ɛte nnipa didii nomee dii gua yɛɛ mfuw sisii adan
kosii sɛ lot fii sodom na ogya ne sɔfere fi soro bɛhyew saa nnipa no nyinaa
saa ara nso na da a mɛsan aba no ɛbɛyɛ
saa da no ɛnsɛ sɛ obiara a ɔwɔ adwuma mu afuw mu anaa gua so san n akyi ba fie sɛ ɔrebɛsesaw n ahode
monkae asɛm a ɛtoo lot yere
obiara a ɔdɔ ne kra no ebefi ne nsa na nea ɔbɛhwere ne kra no benya
da no wɔbɛfa nnipa baanu a wɔda faako no mu baako agyaw ɔbaako
saa ara nso na wɔbɛfa mmea baanu a wɔrenoa aduan no mu baako agyaw ɔbaako
mmarima baanu a wɔreyɛ adwuma wɔ afum no nso wɔbɛfa ɔbaako agyaw ɔbaako
asuafo no bisaa yesu se awurade ɛhe na wɔde wɔn bɛkɔ yesu buaa wɔn se baabi a efunu wɔ no apete mpa hɔ
da bi yesu nam abebu so kyerɛɛ n asuafo no hia a ehia sɛ wɔbɔ mpae daa a wɔmpa abaw
yesu kae se ɔtemmufo bi tenaa kurow bi mu a na onsuro onyankopɔn mfɛre onipa biara
na ɔbea kunafo bi te saa kurow yi mu a ɔne obi wɔ asɛm daa na saa okunafo yi kɔ ɔtemmufo no nkyɛn kɔsrɛ no sɛ onni n asɛm no mma no
mfitiase no ɔtemmufo no ammua no nanso akyiri yi ɔkae se ɛwom sɛ minsuro onyankopɔn mfɛre onipa biara de
nanso esiane sɛ daa ɔbea yi haw me nti mɛhwɛ adi asɛm no yiye ama no sɛnea ɛbɛyɛ a ɔremmɛhaw me bio
awurade toaa so se moate asɛm a ɔtemmufo yi a ɔnteɛ no kae
munnnye nnni sɛ onyankopɔn bedi ama ne mma a daa wosu frɛ no awia ne anadwo no no anaa ɔbɛtwentwɛn ne nan ase anaa
merema moate ase sɛ ɔbɛyɛ wɔn apɛde ama wɔn ntɛm sɛ onipa ba no san ba a nnipa baahe na obehu wɔn sɛ wɔwɔ ne mu gyidi
yesu san buu bɛ bi faa nnipa a wobu wɔn ho sɛ atreneefo na ɛno nti wobu afoforo animtia no ho se
da bi nnipa baanu bi kɔɔ asɔredan mu kɔbɔɔ mpae na wɔn mu baako yɛ farisini a obu ne ho na ɔbaako no nso yɛ towgyeni
farisini yi kogyinaa baabi a obiara behu no bɔɔ mpae se onyankopɔn meda wo ase sɛ mente sɛ nnipa a aka no te sɛ apoobɔfo nkontompofo aguamammɔfo ne saa towgyeni a ogyina hɔ yi
nnawɔtwe biara mu midi mmuada mprenu na nea minya biara nso miyi mu nkyɛm du mu baako de ma
saa bere no na towgyeni no gyina akyiri baabi a ɔmpɛ sɛ ɔma n ani so kyerɛ soro ɔde ne nsa guu ne bo bɔɔ mpae se onyankopɔn hu me ɔdebɔneyɛfo mmɔbɔ
mereka akyerɛ mo se nea towgyeni no yɛe no sɔɔ onyankopɔn ani sen nea farisini no yɛe no obiara a ɔma ne ho so no wɔbɛbrɛ no ase na nea ɔbrɛ ne ho ase no wɔbɛma no so
da bi awofo bi de wɔn mma nketewa brɛɛ yesu sɛ ɔmfa ne nsa nka wɔn nhyira wɔn asuafo no huu awofo no no wɔtramtram wɔn
yesu frɛɛ mmofra no awofo no baa ne nkyɛn na ɔka kyerɛɛ n asuafo no se momma mmofra nketewa no mmra me nkyɛn na munnsiw wɔn kwan na eyinom sɛɛ na onyankopɔn ahenni no yɛ wɔn dea
merema moate ase sɛ obiara a onnye onyankopɔn ahenni no nni sɛ abofra ketewa no renkɔ mu
da bi yudani sikani bi bisaa yesu se kyerɛkyerɛfo pa dɛn na menyɛ na manya nkwa a enni awiei
yesu buaa no se adɛn nti na wofrɛ me onipa pa obiara nyɛ papa gye onyankopɔn
wunim mose mmara no mmɔ aguaman nni awu mmɔ korɔn nni adansekurum di w agya ne wo na ni
osikani yi ka kyerɛɛ yesu se madi saa mmara yi nyinaa so fi me mmofraase
yesu tee nea osikani no kae no ɔka kyerɛɛ no se ade baako pɛ na aka wo a ɛsɛ sɛ woyɛ kɔ na kɔtɔn w ahode nyinaa na kyɛ sika no ma ahiafo na wubenya agyapade wɔ onyankopɔn ahenni no mu na afei bra bedi m akyi
osikani yi tee saa asɛm yi no anyɛ no dɛ koraa efisɛ na ɔwɔ ahode pii
yesu hui sɛ ne werɛ ahow no ɔkae se ɛyɛ den ma ahonyafo sɛ wɔbɛkɔ onyankopɔn ahenni no mu
mereka akyerɛ mo se ɛyɛ mmerɛw sɛ nantwi bewura paane aniwa mu sen sɛ ɔhonyafo bɛkɔ onyankopɔn ahenni no mu
na wɔn a wɔtee nea yesu kae no bisae se ɛnne na hena na wobegye no nkwa
yesu buae se biribiara nni hɔ a onyankopɔn ntumi nyɛ
petro ka kyerɛɛ yesu se yɛagyaw nea yɛwɔ nyinaa hɔ abedi w akyi
yesu buaa petro se merema mo ate ase sɛ obiara nni hɔ a esiane onyankopɔn ahenni no nti wagyaw ne fi anaa ne nuanom anaa n awofo anaa ne mma
na ɔrennya mma ɛmmoro nea wahwere no so saa bere yi mu na daakye nso ɔrennya nkwa a enni awiei
yesu frɛɛ asuafo dumien no gyinaa nkyɛn baabi ka kyerɛɛ wɔn se yɛrekɔ yerusalem na biribiara a nkɔmhyɛfo no aka afa onipa ba no ho no bɛba mu
wobeyi no ama amanamanmufo ama wɔadi ne ho fɛw ayeyaw no atew ntasu agu no so
aka no mpire akum no na ne nnansa so no wasɔre
asuafo no ante nea yesu kae no biara ase efisɛ na asɛm no boro wɔn adwene so
yesu ne n asuafo no rebɛn yeriko no wohuu onifuraefo bi a ɔte kwankyɛn resrɛsrɛ ade
onifuraefo no tee sɛ nkurɔfokuw bi retwam no obisaa asɛm a asi
wɔka kyerɛɛ no se yesu nasaretni no na ɔretwam
ɔtee saa no ɔteɛteɛɛm se yesu dawid ba hu me mmɔbɔ
wɔn a wodi anim no tramtram no se ommua n ano nanso wantie na ɔkɔɔ so teɛteɛɛm denneenen se yesu dawid ba hu me mmɔbɔ
yesu duu baabi a onifuraefo no te no ɔma wɔde no brɛɛ no wɔde no duu yesu nkyɛn no obisaa no se
dɛn na wopɛ sɛ meyɛ ma wo onifuraefo no buae se awurade ma minhu ade
yesu ka kyerɛɛ no se hu ade wo gyidi ama wo ho ayɛ wo den
amonom hɔ ara onifuraefo yi huu ade na odii yesu akyi yii onyankopɔn ayɛ na wɔn a wohuu ayaresa no nyinaa nso yii onyankopɔn ayɛ
da bi a na yesu retwam wɔ yeriko no
ohuu ɔbarima bi wɔ hɔ a wɔfrɛ no sakeo na sakeo yɛ ɔtowgyeni panyin san yɛ osikani nso
bere a yesu retwam no sakeo pɛe sɛ anka ohu no nanso esiane sɛ na ɔyɛ onipa tiaa na wɔn a wodi yesu akyi no dɔɔso nti wanhu no
esiane sɛ na sakeo nim sɛ yesu bɛfa nnyedua bi a na esi hɔ no ase nti ɔkaa ne ho kɔforoo saa nnyedua no
bere a yesu duu nnyedua no ase no ɔmaa n ani so huu no ka kyerɛɛ no se sakeo yɛ ntɛm na si fam na wo fi na ɛnnɛ mɛtena
sakeo yɛɛ ntɛm sii fam de anigye gyee no fɛw so
nnipa a wodi yesu akyi no huu eyi no wonwiinwii kae se ɔdebɔneyɛfo yi na wakɔ akɔsoɛ no
bere a nnipa no renwiinwii no sakeo begyinaa yesu nkyɛn kae se awurade ɛnnɛ mede m ahode mu fa kyɛ ahiafo na sɛ masisi obi wɔ biribi mu a metua mmɔho anan ama no
yesu ka kyerɛɛ no se ɛnnɛ na nkwagye aba ofi yi mu efisɛ oyi nso yɛ abraham ba
na mebae sɛ merebɛhwehwɛ wɔn a wɔayera na magye wɔn nkwa
bere a yesu ne nnipa no rebɛn yerusalem no ɔsan buu wɔn bɛ foforo de kyerɛɛ wɔn sɛ onyankopɔn ahenni no abɛn
ɔkae se ɔdehye bi a watu kwan akɔ akyirikyiri asase bi so san kɔɔ ne kurom kohuu n abusua mu mpanyimfo sɛ wonsi no hene
ansa na ɔrebefi n akwantu no ase no ɔfrɛɛ n adwumayɛfo mu du maa wɔn mu biara sidi ɔpedu ka kyerɛɛ wɔn se momfa sika yi nyɛ adwuma kosi sɛ mɛba
kurom hɔfo no tee n ahenni no ho asɛm no wotuu nnipa kohuu mpanyimfo no se wɔmpɛ no
nanso wosii no hene ma ɔsan kɔɔ baabi a na ɔyɛ adwuma no odui no ɔfrɛɛ n adwumayɛfo du no se wommebu sika a ɔde maa wɔn no ho nkontaa nkyerɛ no
odwumayɛfo a odii kan bae no bɛka kyerɛɛ no se me wura wo sika sidi ɔpedu no mede ayɛ adwuma anya ho mmɔho du
owura no ka kyerɛɛ no se mo akoa pa esiane sɛ woadi kakraa a mede hyɛɛ wo nsa no ho nokware nti mede nkurow du bɛhyɛ w ase na woadi so
odwumayɛfo a ɔto so abien no bae bɛka kyerɛɛ no se me wura wo sika sidi ɔpedu no mede ayɛ adwuma anya ho mmɔho anum
owura no ka kyerɛɛ no se mede nkurow anum bɛhyɛ wase na woadi so
ɔfoforo nso bɛkae se me wura wo sika sidi ɔpedu a wode maa me no mede siei eni
na misuro sɛ mfaso a menya no wubesisi me agye efisɛ wo tirim yɛ den nea ɛnyɛ wo de wugye nea wunnuae nso wutwa
ne wura no buaa no se akoa bɔne wo anom asɛm so na megyina abu wo atɛn wunim sɛ me tirim yɛ den nea ɛnyɛ me de no migye nea minnuae no mitwa
adɛn nti na woamfa me sika no ankɔto sikakorabea anka mebae yi menya ho nsiho
ɔka kyerɛɛ n asomfo a na wogyina hɔ no se munnye sika no mfi ne nsam mfa mma nea ɔde ne de yɛɛ adwuma nyaa mmɔho du no
asomfo no kae se yɛn wura sɛ oyi de ɔwɔ sika pii
owura no kae se nea moreka no yɛ nokware nanso merema moate ase sɛ nea ɔwɔ pii no wɔbɛma no bi aka ho na nea ɔwɔ kakraa bi no nea ɔwɔ mpo no wobegye afi ne nsam
na afei momfa m atamfo a anka wɔmpɛ sɛ midi ade no mmra m anim ha na munkum wɔn
yesu kaa nsɛm yi wiei no odii n asuafo no kan kɔɔ yerusalem
ɔrebɛn belfage ne betania a ɛbɛn ngo bepɔw no no ɔsomaa n asuafo no mu baanu ka kyerɛɛ wɔn se
monkɔ akuraa a ɛbɛn ha no ase na mudu hɔ a mubehu afurum ba bi a obiara ntenaa ne so da sɛ wɔasa no monsan no mfa no mmrɛ me
na sɛ obi bisa mo se adɛn nti na moresan no a monka se aboa no ho hia awurade
asuafo baanu a wɔkɔe no kohuu aboa no sɛ ɔsa hɔ sɛnea yesu kae no
bere a wɔresan afurum ba no no ne wuranom bisaa wɔn se adɛn nti na moresan aboa no
wobuaa wɔn se ne ho hia awurade
asuafo no de afurum ba no brɛɛ yesu de wɔn ntama sesɛw ne so ma ɔtenaa ne so
yesu te afurum ba no so rekɔ no nnipa de wɔn ntama sesɛw ɔkwan no so ma ɔfaa so
oduu ngo bepɔw no so baabi a wɔrebesian akɔ yerusalem no n akyidifo no nyinaa de osebɔ kamfoo onyankopɔn yii no ayɛ wɔ yesu anwonwade ahorow a wayɛ no ho se
nhyira ne ɔhene a ɔreba awurade din mu no asomdwoe ne anuonyam nka onyankopɔn wɔ sorosoro nohɔ
farisifo no bi a na wɔfra nnipakuw no mu no ka kyerɛɛ yesu se kyerɛkyerɛfo kasa kyerɛ w akyidifo no na wommua wɔn ano
yesu buaa wɔn se sɛ womua wɔn ano koraa a abo mpo bɛkamfo me ayi me ayɛ
yesu rebɛn yerusalem a ohuu kurow no no osu maa emu nnipa no se
mo a anka asomdwoe yɛ mo de nanso moampɛ no mobɛhwehwɛ asomdwoe akyi kwan nanso mo nsa renka da
nna bi bɛba a mo atamfo bɛba abɛtoa mo aka mo ahyɛ
atɔre mo ne mo mma ase asɛe mo kurow yi pasaa efisɛ moapo adom a onyankopɔn de adom mo no
yesu duu yerusalem no ɔkɔɔ asɔredan mu kɔpamoo nnipa a na wɔredi gua wɔ hɔ no kae se
wɔakyerɛw se m asɔredan yɛ mpaebɔbea nanso mode ayɛ akorɔmfo ahyiae
saa bere no nyinaa na asɔfo mpanyimfo mmara no akyerɛkyerɛfo ne ɔman no mu mpanyimfo rehwehwɛ ɔkwan a wɔbɛfa so anya no akyere no akum no
nanso na wonhu ɔkwan biara a wɔbɛfa so akyere no efisɛ bere nyinaa na nnipa akyere ne so retie no
da bi a yesu rekyerɛkyerɛ wɔ asɔredan mu no asɔfo mpanyin mmara no akyerɛkyerɛfo ne ɔman no mu mpanyin kobisaa no se
tumi bɛn na wowɔ a wode yɛ saa nneɛma yi na hena nso na ɔmaa wo saa tumi no
yesu buaa wɔn se me nso mewɔ asɛm bi bisa mo monka nkyerɛ me
tumi bɛn na yohane de bɔɔ asu efi onyankopɔn anaa efi nnipa
wɔfaa ho adwene kae se sɛ yɛka se efi onyankopɔn a obebisa yɛn se ɛnne adɛn nti na moannye no anni
sɛ nso yɛka se efi onipa a ɔman mu no nyinaa besiw yɛn abo efisɛ wonim sɛ yohane yɛ odiyifo
ewiee ase no wobuae se yennim
yesu nso ka kyerɛɛ wɔn se ɛnne me nso meremma mo mo asɛmmisa no ho mmuae
yesu buu wɔn bɛ bi se ɔbarima bi yɛɛ bobefuw de hyɛɛ apaafo bi nsa sɛ wɔnhwɛ so mma no eyi akyi otuu kwan kɔɔ akyirikyiri baabi kɔtenaa hɔ kyɛe
bobetew bere dui no ɔbarima yi somaa ne somfo sɛ onkogye aduaba no bi mmrɛ no nanso apaafo no boroo no ma ɔsan kɔɔ nsapan
ɔsomaa ɔsomfo foforo maa ɔno nso wɔboroo no bɔɔ no adapaa ma ɔkɔɔ nsapan
ɔsan somaa ɔsomfo foforo na ɔno mpo de wopirapiraa no pamoo no
eyi maa bobefuw wura no kae se dɛn na menyɛ bio mɛsoma me ba a medɔ no no akɔ wɔn nkyɛn na ɔno de ebia wɔbɛfɛre no
nanso bere a apaafo no huu no no wɔkae se odiadefo no ni momma yenkum no na yɛmfa n agyapade no
wɔtwee no fii afuw no mu kokum no mugye di sɛ dɛn na afuw wura no bɛyɛ saa apaafo yi
ɔbɛba abekum saa apaafo yi na ɔde afuw no ama afoforo nnipa a wɔretie yesu no kae se ɛmpare yɛn
yesu hwɛɛ wɔn dinn bisaa wɔn se ɛnne na nea wɔakyerɛw se ɔbo a adansifo apo no ɛno ara na abɛyɛ tweatibo no ase ne dɛn
obiara a ɔbɛhwe ɔbo no so no obebubu na nea ɔbo no bɛhwe ne so no ɛbɛpɛtɛw no
esiane sɛ mmara no akyerɛkyerɛfo ne asɔfo mpanyin no hui sɛ yesu buu bɛ no tiaa wɔn nti wɔhwehwɛɛ ɔkwan a wɔbɛfa so akyere no saa bere no ara mu nanso esiane nnipa a na wɔwɔ hɔ no nti na wosuro
esiane sɛ ɔpɛ ara na na nnipa no pɛ sɛ wɔkyere yesu nti wɔtetɛw no maa nnipa bi kɔɔ ne nkyɛn sɛnea ɛbɛyɛ a wobenya n anom asɛm bi agyina so akyere no na wɔde no akɔ aban mu
saa nnipa yi bisaa yesu se kyerɛkyerɛfo yenim sɛ woyɛ ɔnokwafo wonyɛ nyiyimu na wokyerɛ nokware kwan a wɔnam so kɔ onyankopɔn nkyɛn
enti eye sɛ yetua tow ma kaesare aban anaasɛ enye
yesu huu wɔn adwemmɔne no ɔka kyerɛɛ wɔn se
momma me sika hena mfonini ne din na ɛwɔ so yi wobuaa no se ɛyɛ kaesare de
yesu ka kyerɛɛ wɔn se ɛnne momfa kaesare de mma kaesare na momfa onyankopɔn de mma onyankopɔn
yesu mmuae a ɔmaa wɔn no yɛɛ wɔn nwonwa na wɔn adwemmɔne no nso kaa wɔn tirim
sadukifo bi a wonnye owusɔre nni baa yesu nkyɛn bebisaa no se
kyerɛkyerɛfo mose mmara no kyerɛ yɛn sɛ sɛ ɔbarima bi wɔ yere na ɔne no anwo na owu a ne nua tumi ware no ne no wo mma ma owufo no
anuanom baason bi tenaa ase ɔpanyin a ɔwɔ mu no waree ɔbea a ɔne no anwo na owui
ne nua a odi n akyi no waree no nanso ɔne no anwo na owui
anuanom a wɔaka no nyinaa nso waree no a obiara ne no anwo na wowuwui
akyiri yi ɔbea no nso wui
yɛn asɛmmisa ne sɛ esiane sɛ ɔbea yi waree anuanom yi nyinaa nti owusɔre da no wɔn mu hena na ɔbea yi bɛyɛ ne yere
yesu buae se asase yi so na nnipa dwen aware ho
na wɔn a owusɔre da no wobenya kwan akɔ onyankopɔn ahenni no mu de aware ho renhia wɔn
na owu nso nni hɔ mma wɔn bio efisɛ wɔbɛyɛ sɛ ɔsoro abɔfo esiane sɛ wɔasɔre afi awufo mu no nti wɔyɛ onyankopɔn mma
afei mo asɛmmisa a ɛfa owusɔre ho no nso mose ma yehuu no pefee sɛ owusɔre wɔ hɔ efisɛ n asɛm a ɔkyerɛw faa wura a na ɛredɛw no ho no ɔbɔ abrahan nyankopɔn isak nyankopɔn ne yakob nyankopɔn din
eyi kyerɛ sɛ onyankopɔn yɛ ateasefo nyankopɔn na ɔnyɛ awufo nyankopɔn efisɛ obiara a ɔde ne ho to onyankopɔn so no sɛ owu mpo a obenya nkwa a enni awiei
mmara no akyerɛkyerɛfo no mu bi kae se kyerɛkyerɛfo woabua no yiye
na obiara antumi ammisa no asɛm biara bio
yesu bisaa wɔn se adɛn nti na wɔka se kristo no yɛ dawid ba
efisɛ dawid ka wɔ ne nnwom no mu se awurade ka kyerɛɛ me wura se tena me nifa so
kosi sɛ mɛma woadi w atamfo so nkonim
sɛ dawid frɛ kristo no me wura a ɛyɛ dɛn na kristo no ayɛ ne ba ne ne nyankopɔn
bere a nnipa no retie no no yesu danee n ani ka kyerɛɛ n asuafo no se
monhwɛ mo ho so yiye wɔ mmara no akyerɛkyerɛfo no ho bere biara wɔpɛ sɛ wɔhyɛ ntade pa hwehwɛ sɛ nnipa hu wɔn bagua mu a wɔde obu kyia wɔn na sɛ wɔkɔ asɔredan mu nso a wɔtena mpanyin tenabea saa ara nso na sɛ wɔkɔ apontow ase a wɔtena mpanyin tenabea
wɔbɔ mpae atenten ma nnipa hu sɛ wɔresom onyankopɔn nanso wosisi akunafo eyi nti wobenya asotwe a emu yɛ duru
yesu te asɔredan mu hɔ no ohuu asikafo bi a wɔde wɔn afɔrebɔde akɛseakɛse regu afɔre adaka no mu
ohuu okunafo hiani bi nso sɛ ɔde sika kakraa bi too afɔre adaka no mu
yesu ka kyerɛɛ nnipa a na wɔwɔ asɔredan mu hɔ no se nokware mu afɔre a okunafo hiani yi bɛbɔe no som bo sen afɔre akɛseakɛse a asikafo no bɛbɔe no nyihaa
wɔn nyinaa de nea wɔanya ama aboro so no bi na ɛbɛbɔɔ afɔre na oyi de ofi ne hia mu de ne sika a ɔwɔ nyinaa na abegu mu yi
yesu akyidifo no bi kamfoo abo fɛfɛ a wɔde sii asɔredan no ne adwinni ahorow a wɔayɛ agu ɔdan no ho no nanso yesu kae se
bere bi bɛba a wobedwiriw nneɛma a morekamfo yi nyinaa agu a hwee renka
wobisaa no se kyerɛkyerɛfo bere bɛn na asɛm a woreka yi besi na ɛho nsɛnkyerɛnne bɛyɛ dɛn
yesu buae se monhwɛ mo ho so yiye na obi annaadaa mo efisɛ nnipa pii bɛsɔre aka se mene kristo no na bere no abɛn nanso munnnye wɔn nnni
sɛ mote akokoakoko ne sɛ wɔsɔre tia aman a munnsuro efisɛ ɛsɛ sɛ saa nneɛma yi di kan ba nanso na ɛnkyerɛ sɛ awiei no abɛn
ɔkae bio se aman bɛsɔre aman so na ahenni asɔre ahenni so
asasewosow a ɛyɛ hu bɛba ɔkɔm besi ɔyaredɔm bɛba na nneɛma a ɛyɛ hu befi wim asisi
nanso ansa na eyinom nyinaa besisi no me din nti wɔbɛtaa mo akyekyere mo de mo akɔ hyiadan mu ne afiase ne ahemfo ne atumfo anim
eyi bɛma moanya kwan adi me ho adanse
nanso munnnwen nsɛm a mobɛka de ayi mo ho ano no ho
efisɛ mɛma mo nsɛm ne nyansa a mode beyi mo ho ano a mo atamfo rentumi nnyina mo anim
mo awofo mo nuanom mo abusuafo ne mo nnamfonom beyi mo ama na wobekum mo mu bi
na me nti nnipa bɛtan mo
nanso mo tinhwi baako pɛ po renyera
na sɛ mutumi gyina pintinn a mubenya nkwa a enni awiei
sɛ muhu sɛ asraafo atwa yerusalem ho ahyia a na ɛkyerɛ sɛ ne sɛe abɛn
saa bere no wɔn a wɔte yudea nguan nkɔ mmepɔw no so wɔn a wɔwɔ kurow no mu no nguan mfi mu na wɔn nso a wɔwɔ nkuraase ne mfum no ntena hɔ ara
saa bere yi mu na onyankopɔn asotwe a adiyifo no hyɛɛ ho nkɔm wɔ kyerɛwsɛm no mu no bɛba mu
wɔn a wɔafa afuru ne wɔn a wɔma mma nufu no nnue amanehunu a enni kabea bɛba ɔman no so na onyankopɔn abufuwhyew nso aba nnipa no so
ebinom bɛtotɔ wɔ sekan ano na wɔafa ebinom nso nnomum de wɔn akɔ amanaman so na amanaman bɛsɛe yerusalem adi so akosi bere a onyankopɔn ahyehyɛ sɛ amanaman nni wɔn so no betwam
nsɛnkyerɛnne bɛba owia ɔsram ne nsoromma mu na ɛpo asorɔkye bɛbobom aworo so ama ne nnyigyei dennen no de ahoyeraw aba aman nyinaa so
esiane nneɛma a ɛyɛ hu a ɛbɛba asase so no nti nnipa pii bɛtotɔ berɛw na abɔde a ɛwɔ wim nso awosow ahoɔden so
saa bere no na wobehu onipa ba no sɛ ɔde tumi ne anuonyam a ɛso nam omununkum mu reba
sɛ saa asɛm yi fi ase sisi a momfa gyidi nnyina pintinn efisɛ na mo nkwagyebere abɛn
yesu buu wɔn bɛ bi se monhwɛ nnuaba ne nnua afoforo bi
sɛ eyiyi nhaban foforo a na ɛkyerɛ sɛ osutɔbere adu
saa ara nso na sɛ muhu nsɛnkyerɛnne a moka ho asɛm yi a munhu sɛ onyankopɔn ahenni no abɛn
merema moate ase sɛ saa nsɛm yi nyinaa bɛba mu ansa na saa bere yi sofo awuwu
ɔsoro ne asase betwam nanso me nsɛm de ɛrentwam da
monhwɛ mo ho so yiye mommma adiditraso ne asabow ne asetena mu dadwene nnni mo so anyɛ saa a me ba a mɛba bio no befi mo aworaw
efisɛ me ba a mɛba no befi nnipa a wɔte asase so nyinaa aworaw
monwɛn bere biara mommɔ mpae na moanya ahoɔden de agyina saa nneɛma yi nyinaa ano na mesan ba bio a moatumi agyina m anim
da biara na yesu kɔ asɔredan mu hɔ kɔkyerɛkyerɛ ma nnipa pii sɔre anɔpahema kotie no
na sɛ edu anwummere biara a yesu kɔ ngo bepɔw no so kɔhome
afei na yudafo afahyɛ a wodi abodoo a mmɔkaw mfra mu a wɔfrɛ no twam afahyɛ no abɛn
saa bere no na asɔfo mpanyin ne mmara no akyerɛkyerɛfo no hwehwɛ ɔkwan a wɔbɛfa so akyere yesu akum no nanso esiane nnipa a na wɔwɔ hɔ no nti na wosuro
satan kɔhyɛnee yuda a wɔfrɛ no iskariot a ɔyɛ asuafo dumien no mu baako no mu
yuda kɔɔ asɔfo mpanyin ne asɔredan no mu awɛmfo mpanyin nkyɛn ne wɔn kosusuw ɔkwan ko a ɔbɛfa so ayi yesu ama wɔn no ho
wɔn ani gyei penee so sɛ wɔbɛma no sika
efi saa bere no yuda hwehwɛɛ ɔkwan a ɔbɛfa so ama wɔakyere yesu bere a nnipa dodow biara nni ne ho
afei da a wokum twam guan de di abodoo a mmɔkaw nni mu no dui no
yesu somaa petro ne yohane se monkɔyɛ twam afahyɛ aduan a yebedi no
wobisaa no se ɛhe na wopɛ sɛ yɛkɔyɛ aduan no
obuaa wɔn se sɛ mudu kurow no mu a mubehu obi a wakɔ asu reba munni n akyi nkɔ ofi a ɔbɛkɔ mu no mu
na mummisa ofiwura no se yɛn kyerɛkyerɛfo se ɛhe na woasiesie ama ɔne n asuafo no sɛ wommedi twam afahyɛ aduan no
ɔde mo bɛkɔ abansoro asa kɛse bi a wɔasiesie mu fɛfɛɛfɛ so ɛhɔ na monkɔtow pon no
wɔkɔɔ kurow no mu no wohui sɛnea yesu kae no pɛpɛɛpɛ ma wɔyɛɛ twam aduan no wɔ hɔ
bere no dui no yesu ne n asuafo no kɔtenatenaa adidipon no ho
wɔtete hɔ no yesu ka kyerɛɛ wɔn se mepɛe sɛ me ne mo bɛtena ase ato nsa adi saa twam aduan yi ansa na mahu amane no akyɛ
mereka akyerɛ mo se saa adidi yi akyi no merenni twam aduan yi bio kosi sɛ onyankopɔn ahenni no bɛba
afei yesu faa kuruwa daa onyankopɔn ase na ɔde maa n asuafo no kae se munnye na obiara nnom bi
mereka akyerɛ mo se merennom bobesa yi bi bio kosi sɛ onyankopɔn ahenni no bɛba
afei ɔfaa abodoo daa onyankopɔn ase bubuu mu de maa n asuafo no kae se eyi ne me nipadua a mede rema mo munnye nni da biara a mubedi saa abodoo yi bi no momfa nkae me
saa ara nso na adidi no akyi no ɔfaa kuruwa kae se kuruwa yi ne me mogya a merehwie agu ama mo sɛ apam foforo a wɔnam so begye mo nkwa
nanso mo a mo ne me te adidii ha yi mu baako na obeyi me ama
etwa sɛ miwu sɛnea onyankopɔn ahyehyɛ no nanso nea obeyi me ama no de onnue
asuafo no bisabisaa wɔn ho wɔn ho pɛe sɛ wohu wɔn mu nea obeyi no ama no
asuafo no gyee wɔn ho akyinnye pɛe sɛ wohu wɔn mu nea ɔbɛyɛ kɛse wɔ onyankopɔn ahenni a ɛbɛba no mu
yesu tee no ɔkae se wiase de atumfo hyɛ wɔn a wodi wɔn so no so ma wɔn nso a wɔhyɛ wɔn so no nso bu wɔn sɛ wɔn adɛɛfo
nanso mo de nea ɔpɛ sɛ ɔyɛ mo so panyin no nyɛ sɛ mo mu akumaa na nea odi mo so no nso nyɛ mo mu somfo
merebisa mo se nnipa baanu yi mu hena na odi ne yɔnko so nea ɔte adidipon ho anaa nea ɔsom nea ɔte adidipon no ho no nanso me de mewɔ mo mu sɛ mo somfo
me ne mo na afa ɔhaw ne amane mu a moda so ne me nam
m agya de ahenni no ama me saa ara nso na mede rema mo
na mo ne me ato nsa adidi na moatumi abu israel mmusuakuw dumien no atɛn
afei awurae kae se simon simon monhwɛ yiye na ɔbonsam pɛ sɛ ɔsɔ mo hwɛ
nanso wo simon de masrɛ ama wo sɛnea ɛbɛyɛ a wobɛkɔ so agye me adi sɛ wunu wo ho san ba me nkyɛn a hyɛ wo nuanom no gyidi mu den
petro buaa no se awurade ɛyɛ me pɛ sɛ me ne wo bɛda afiase na sɛ ɛyɛ owu mpo nso a me ne wo bewu
yesu nso buaa no se petro mereka akyerɛ wo se ɛnnɛ akokɔ remmɔn na woapa me mprɛnsa
afei yesu bisaa n asuafo no se bere a mesomaa mo a na munkita sikabɔtɔ anaa akwantubɔtɔ na monhyɛ mpaboa no biribi ho hiaa mo anaa asuafo no buaa no se dabi biribiara ho anhia yɛn
yesu ka kyerɛɛ wɔn se afei de nea ɔwɔ sika no ɔmfa nea ɔwɔ akwantubɔtɔ no nso ɔmfa nea onni nkrante no ntɔn ne ntama mfa nkɔtɔ bi
na bere adu sɛ nkɔm a wɔhyɛ faa me ho se wɔbɛkan no afra nnebɔneyɛfo mu no bɛba mu ɛsɛ sɛ nkɔm biara a wɔahyɛ afa me ho no ba mu
asuafo no ka kyerɛɛ yesu se awurade yɛwɔ nkrante abien wɔ ha yesu buae se eye ɛno ara dɔɔso
yesu ne n asuafo no fii kurow no mu kɔɔ ngo bepɔw no so sɛnea ɔtaa yɛ no na n asuafo no ka ne ho
woduu hɔ no ɔka kyerɛɛ n asuafo no se mommɔ mpae na moankɔ sɔhwɛ mu
afei ɔtwee ne ho fii asuafo no ho kɔɔ nkyɛn baabi kɔkotowee bɔɔ mpae se
agya sɛ ɛyɛ wo pɛ a ma saa amanehunu a ɛreba me so yi ntwa me ho nkɔ nanso ɛnyɛ nea mepɛ na nea wopɛ na ɛnyɛ
ogu so rebɔ mpae no ɔbɔfo fi soro bɛhyɛɛ no den
esiane sɛ na yesu ho yeraw no wɔ honhom mu no nti ɔmaa ne mpaebɔ mu yɛɛ den maa ne ho fifiri yɛɛ sɛ mogya atɔwatɔw sosɔw guu fam
mpaebɔ no akyi no ɔkɔɔ asuafo no nkyɛn kɔtoo wɔn sɛ awerɛhow ne ɔbrɛ nti wɔadeda
ɔkɔtoo wɔn sɛ wɔadeda no ɔkae se hwɛ moadeda monsɔre na mommɔ mpae na moankɔ sɔhwɛ mu
yesu gu so rekasa no nnipadɔm bi a yuda iskariot a ɔyɛ asuafo dumien no mu baako di wɔn anim baa no so yuda iskariot twiw bɛn yesu yɛɛ no atuu
yesu bisaa no se yuda ɔdɔ nsɛnkyerɛnne yi so na wonam reyi me ama
bere a asuafo a wɔwɔ ne ho no huu nea ɛreba no wobisaa no se awurade yentwitwa wɔn nkrante anaa
asuafo no mu baako twaa ɔsɔfo panyin no somfo no aso nifa
yesu ampɛ nea osuani no yɛe no nti ɔka kyerɛɛ wɔn se munnyae nea mopɛ sɛ moyɛ no ɔfaa ɔsomfo no aso no de taree hɔ bio
yesu bisaa asɔfo mpanyin ne asɔredan sohwɛfo mpanyin ne yudafo mpanyimfo no asomfo a wɔbaa ne so no se meyɛ odwotwafo na mode nkrante ne nkontimmaa aba me so
bere a na me ne mo wɔ asɔredan mu no moankyere me afei na mo bere aso a ɔbonsam nam ne tumi so reyɛ adwuma ampa
afei wɔkyeree yesu de no kɔɔ ɔsɔfo panyin fi bere a wɔde no rekɔ no petro gyee ne ho kaa akyiri
petro duu ɔsɔfo panyin no fi hɔ no na asraafo no asɔ ogya wɔ adiwo hɔ a wɔreto ɔno nso kɔtoo bi
abeawa bi huu petro sɛ ɔreto ogya no bi no ɔhwɛɛ no dinn kae se saa ɔbarima yi yɛ yesu akyidifo no mu baako
petro sanee se awuraa minnim saa ɔbarima yi baabiara
ankyɛ koraa na obi foforo nso huu no kae se woyɛ n akyidifo no mu baako petro bua see no se dabi menka wɔn ho
ɛbɛyɛ dɔnhwerew akyi no obi foforo nso san huu no ka sii so dua se akyinnye biara nni ho sɛ saa damfo yi ka yesu asuafo no ho efisɛ ɔno nso yɛ galileani na ne kasa koraa da no adi
petro sanee ne mprɛnsa so se owura asɛm a woreka yi nyɛ nokware n ano ansi koraa na akokɔ bɔnee
saa bere no ara mu na yesu twaa n ani hwɛɛ petro anim ɛhɔ ara na petro kaee asɛm a yesu ka kyerɛɛ no se ɛnnɛ akokɔ remmɔn na woapa me mprɛnsa no
petro de awerɛhow fii adi kosui
mmarima a na wɔrewɛn yesu no dii ne ho fɛw kyekyeree n ani bobɔɔ no
san bisaa no se odiyifo hena na ɔbɔɔ wo kyerɛ yɛn
wɔkɔɔ so yeyaw no kaa abususɛm ahorow guu ne so
ade kyee no yudafo mpanyin ne mmara no akyerɛkyerɛfo no hyiae ma wɔde yesu baa wɔn anim
bisaa no se sɛ wone kristo no a ka kyerɛ yɛn yesu buaa wɔn se sɛ meka se mene kristo no a morennye nni
na sɛ mibisa mo nso a moremmua me
na efi saa bere yi mubehu onipa ba no sɛ ɔte onyame tumfo no nifa so
ɔkaa saa no wɔn nyinaa bisaa no bio se ɛnne na wone onyankopɔn ba no anaa obuaa wɔn se nea moreka no yɛ nokware
eyi ma wɔkae se adanse bɛn na ehia yɛn bio yɛate afi ɔno ankasa anom
afei baguafo no sɔre de yesu kɔɔ pilato anim
wofii ase totoo n ano se saa onipa yi tu nkurɔfo aso ɔmpene so sɛ ɔmanfo tua tow ma kaesare aban na ɔfrɛ ne ho sɛ ɔhene kristo no
eyi maa pilato bisaa no se wone yudafo hene no anaa yesu buaa no se ɛno ara na woaka no
pilato ka kyerɛɛ asɔfo mpanyin ne nnipadɔm no se minhu asɛm biara a megyina so abu onipa yi fɔ
nanso wɔn bo antɔ wɔn yam kɔɔ so kae se ɔyɛ ɔmammɔfo baabiara a ɔkɔ no ɔnam ne nkyerɛkyerɛ so de hwanyan nnipa no tia aban ɔde ne nkyerɛkyerɛ yi fi galilea bɛfaa yudeaman mu nyinaa abedu yerusalem ha
pilato tee asɛm yi no obisae se onipa yi yɛ galileani anaa
bere a wɔka kyerɛɛ pilato se yesu yɛ galileani no ɔka kyerɛɛ wɔn se sɛ ɛte saa de a wɔmfa no nkɔ ɔhene herode anim efisɛ galilea hyɛ n ase saa bere no ara nso na ɔhene herode wɔ yerusalem
esiane sɛ wate yesu ho asɛm na osusuw nso sɛ sɛ ɔba n anim a ɔbɛyɛ anwonwade akyerɛ no no nti bere a ohuu no no n ani gyei yiye efisɛ na ɔpɛe sɛ obehu no no akyɛ
wobisabisaa yesu nsɛm bebree nanso emu biara nni hɔ a oyii ano
asɔfo mpanyin no ne mmara no akyerɛkyerɛfo no kɔɔ so ara kaa nsɛm a ennim guu no so
herode ne n asomfo no bɔɔ yesu adapaa dii ne ho fɛw afei herode hyehyɛɛ no sɛ ɔhene san de no kɔmaa pilato
da no ara herode ne pilato a anka wɔyɛ aka no bɔɔ mu
wɔde yesu kɔmaa pilato no ɔfrɛɛ asɔfo mpanyin ne yudafo mpanyin ne nnipadɔm no
ka kyerɛɛ wɔn se mode onipa yi brɛɛ me se ɔyɛ obi a ɔnam ne nkyerɛkyerɛ so hwanyan nnipa tia aban mahwehwɛ nsɛm a moka guu ne so mu wɔ mo anim nanso minhu afobusɛm biara a megyina so mabu no fɔ
saa ara nso na herode annya asɛm bi annyina so ammu no fɔ a ɛno nti wasan de no abrɛ yɛn yi ɔnyɛɛ bɔne biara a ɛsɛ sɛ migyina so bu no kumfɔ
mɛbɔ no mmaa na magyaa no
twam afahyɛ biara pilato gyaa odeduani baako ma wɔn
pilato kasa no akyi no nnipadɔm no nyinaa bɔ gyee so se kum no na gyaa baraba ma yɛn
baraba yi yɛ obi a ɔhwanyan ɔman na ɔsan dii awu nti wɔde no too afiase
pilato kɔɔ so di maa yesu pɛe sɛ ogyaa no
nanso wɔsan bɔ gyee so bio se bɔ no asɛnnua mu bɔ no asɛnnua mu
obisaa wɔn ne mprɛnsa so se adɛn dɛn bɔne na wayɛ minhu afobusɛm biara a megyina so abu no kumfɔ mɛbɔ no mmaa na magyaa no
nanso wɔbɔ gyee so ara maa wɔn nne bu faa pilato de no so se ɔmmɔ no asɛnnua mu
enti pilato penee wɔn abisade no so maa wɔn
wogyaee baraba a esiane sɛ ɔhwanyanee ɔman san dii awu no nti wɔde no too afiase no maa wɔn na ɔde yesu maa wɔn sɛnea wɔpɛ no
afei wɔde yesu rekɔ akɔbɔ no asɛnnua mu no wohyiaa kireneni bi a wɔfrɛ no simon sɛ ofi afum reba yerusalem wɔkyeree no hyɛɛ no ma ɔsoaa yesu asɛnnua no wɔ ne kɔn ho dii n akyi
nnipadɔm a mmea a wɔresu retwa agyaadwo fra wɔn mu no tu dii n akyi
yesu danee ne ho ka kyerɛɛ wɔn se yerusalem mmea munnsu me na munsu mo ho ne mo mma
na wɔka se bere bi bɛba a ɛbɛyɛ bere pa ama abonini
saa bere no na wɔbɛka akyerɛ mmepɔw se dwiriw gu yɛn so ne nkoko nso se kata yɛn so
na sɛ wɔde eyi yɛ me a meyɛ dumono no a dɛn na wɔde bɛyɛ mo a moyɛ duwui
bere a wɔde yesu rekɔ no wɔde nnebɔneyɛfo baanu bi kaa ne ho sɛ wonkokum wɔn
woduu faako a wɔfrɛ hɔ golgota no wɔbɔɔ ɔne nnebɔneyɛfo baanu no asɛnnua mu a ɔbaako wɔ ne nifa na ɔbaako nso wɔ ne benkum
yesu kae se agya fa kyɛ wɔn efisɛ wonnim nea wɔreyɛ afei asraafo no kyekyɛɛ ne ntade mu bɔɔ so ntonto fae
saa bere no na nnipadɔm no gyinagyina hɔ rehwɛ no yudafo mpanyimfo no dii ne ho fɛw se ogyee ebinom nkwa sɛ ose ɔno ne kristo onyankopɔn ba no a onnye ne ho nkwa na yɛnhwɛ
asraafo no nso dii ne ho fɛw de nsa a ɛkeka bi brɛɛ no
kae se sɛ wone yudafo hene no a gye wo ho nkwa
wɔkyerɛw saa asɛm yi yudafo hene no ni bɔɔ n atifi wɔ asɛnnua no so
nnebɔneyɛfo baanu a na wɔn nso wɔabɔ wɔn asɛnnua mu no mu baako dii yesu ho fɛw se ɛnyɛ wo ne kristo no gye wo ho na gye yɛn nso
nanso ɔdebɔneyɛfo a ɔka ho no kaa n anim se wunsuro onyankopɔn hu sɛ yɛn nyinaa wɔ afobu koro no ara mu
yɛn de saa asotwe yi fata yɛn yɛn bɔne so akatua na yɛanya yi na oyi de ɔnyɛɛ bɔne biara
ɔsan kae se yesu sɛ wudu w ahenni mu a kae me
yesu buaa no se merehyɛ wo bɔ sɛ ɛnnɛ wobɛka me ho wɔ paradise
eduu owigyinae no asase no so nyinaa duruu sum kabii kosii nnɔn abiɛsa
owia duruu sum na ntama a etwa asɔredan no mu nso mu tew abien
yesu teɛɛm dennen se agya wo nsam na mede me honhom mehyɛ ɔkaa eyi no ogyaa mu
asraafo panyin a na ogyina hɔ no huu nea asi no oyii onyankopɔn ayɛ se ampa ara saa onipa yi yɛ ɔtreneeni
nnipa a wɔbaa hɔ bɛhwɛɛ yesu asɛnnuambɔ no hui sɛ wawu no wɔde awerɛhow fii hɔ kɔe
saa bere no na yesu nnamfo ne mmea bi a wodii n akyi fi galilea bae no gyinagyina akyirikyiri baabi rehwɛ nea ɛrekɔ so no nyinaa
na ɔbarima bi wɔ hɔ a wɔfrɛ no yosef a ofi arimatea a ɛwɔ yudaman mu saa ɔbarima yi na ɔyɛ onipa pa a ɔteɛ wɔ onyankopɔn anim a na ɔretwɛn onyankopɔn ahenni a ɛbɛba no
ɛwom sɛ na ɔyɛ yudafo baguafo no mu baako de nanso wampene gyinae a wosisii ne nea wɔyɛe no so
ɔkɔɔ pilato nkyɛn kɔsrɛɛ yesu amu no
ɔma woyii yesu amu no maa no na ɔde nwera kyekyeree no de no kɔtoo ɔboda bi a obiara nnaa mu da no mu
wosiee yesu fida a na yudafo resiesie wɔn ho atwɛn homeda no
wosiee amu no wiei no mmea a wodi yesu akyi fi galilea no ne yosef kɔhwɛɛ faako a wɔde no toe ne sɛnea wosiee no fae
saa mmea yi san wɔn akyi kɔɔ fie kɔhwehwɛɛ nnuhuam ne ngo a wɔde besiesie yesu amu no nanso esiane sɛ na homeda no adu nti wɔtenaa ase komm sɛnea yudafo mmara kyerɛ no
kwasida anɔpahema mmea no de nnuhuam ne ngo no kɔɔ ɔboda no so
woduu hɔ no wohui sɛ wɔapirew ɔbo a wɔde hinii ɔboda no ano no afi hɔ
na wɔkɔɔ ɔboda no mu no na yesu amu no nna hɔ
wɔde ahodwiriw gyina hɔ no amonom hɔ ara mmarima baanu bi a wɔhyehyɛ ntade fitafitaa a ani hyerɛn begyinagyinaa wɔn nkyɛn
mmea yi koma tui na wɔkotokotow wɔn na mmarima no bisaa wɔn se adɛn nti na morehwehwɛ ɔteasefo wɔ awufo mu
onni ha wasɔre monnkae asɛm a ɔka kyerɛɛ mo bere a na ɔwɔ galilea no se
etwa sɛ wɔde kristo no hyɛ nnebɔneyɛfo nsa na wɔbɔ no asɛnnua mu na ne nnansa so wasɔre bio no
mmea no kaee asɛm no no
wɔde ahoɔhare fii ɔboda no so bɛkaa nea wohui no nyinaa kyerɛɛ asuafo dubaako no ne wɔn a wɔwɔ hɔ no nyinaa
mmea a wɔkɔɔ ɔboda no so a wɔbɛkaa saa asɛm yi no ne maria magdalene ne yohana ne yakobo ne na maria ne afoforo bi
wɔn nsɛm a wɔbɛkae no yɛɛ wɔn sɛ anansesɛm bi enti wɔannye anni
ɛwom sɛ nnipa no annye asɛm no anni de nanso petro de otuu mmirika kɔɔ ɔboda no so kotow hwɛɛ mu hui sɛ nwera a wɔde kyekyeree yesu ho no gu hɔ ɔsan baa fie a na ɔnte nea ohui no ase
da no ara asuafo no mu baanu siim sɛ wɔrekɔ akuraa bi a wɔfrɛ no emaus a efi yerusalem rekɔ hɔ no bɛyɛ sɛ akwansin ason
wɔrekɔ no nyinaa na asɛm a asi no ho nkɔmmɔ ara na wɔredi
wogu so redi nkɔmmɔ na wɔregye wɔn ho akyinnye no yesu bɛkaa wɔn ho ne wɔn bɔɔ anan kɔe
wohui sɛ obi ka wɔn ho de nanso wɔantumi anhu sɛ ɛyɛ yesu
obisaa wɔn se nkɔmmɔ bɛn na moredi a mo werɛ ahow mo ho yi
na wɔn mu baako a wɔfrɛ no kleopa bisaa no se wo nko ara ne ɔhɔho a wowɔ yerusalem a wontee nsɛm a asisi hɔ nnansa yi no
obisaa wɔn se nsɛm bɛn wobuaa no se nsɛm a ɛfa nasaretni yesu a ɔyɛ odiyifo a ɔwɔ tumi wɔ nneyɛe ne ɔkasa mu wɔ onyankopɔn ne nnipa nyinaa anim no ho
ne sɛnea asɔfo mpanyin ne yɛn mpanyimfo kyeree no de no kɔɔ aban mu sɛ wommu no kumfɔ a wɔbɔɔ no asɛnnua mu no ho
yɛn de na yɛn ani da so sɛ ɔno na ɔrebegye israel na bio nnansa ni a saa asɛm yi sii
na mmea bi nso a wɔyɛ yesu akyidifo sɛ yɛn ara ama yɛn ho adwiriw yɛn wotuaa nhema kɔɔ ɔboda no so
nanso wɔanhu n amu no wɔsan bɛka kyerɛɛ yɛn se wɔahu ɔsoro abɔfo ma wɔaka akyerɛ wɔn se yesu te ase
yɛn mu binom tuu mmirika kɔhwɛe na ampa ara na yesu amu no nni hɔ sɛnea mmea no kae no ara pɛ
yesu ka kyerɛɛ wɔn se adwenemuharefo a munni gyidi ɛyɛ mo den sɛ mubegye nea adiyifo no aka no nyinaa adi
wɔanhyɛ ho nkɔm sɛ ɛsɛ sɛ kristo no behu amane ansa na wakɔ n anuonyam mu anaa
na ofii mose ne adiyifo no so kyerɛkyerɛɛ wɔn nsɛm a ɛfa ne ho wɔ kyerɛwsɛm no mu no nyinaa ase
woduu emaus kurotia no yesu pɛe sɛ anka ɔtoa n akwantu no so
nanso wɔsrɛɛ no san no sɛ ɔnna wɔn nkyɛn efisɛ na ade reyɛ asa nti ɔsanee ne wɔn kɔɔ fie
bere a wɔte adidii no yesu bɔɔ mpae daa onyankopɔn ase faa abodoo bubuu mu de maa wɔn
amonom wɔn ani so tetew wɔn maa afei wohui sɛ ɛyɛ yesu ɛhɔ ara otu yerae
na afei wosisesisee wɔn ho wɔn ho sɛnea kyerɛwsɛm no mu nsɛm a ɔka kyerɛɛ wɔn bere a na wɔnam kwan so no si fa kaa wɔn koma no
ntɛm ara wɔsan wɔn akyi baa yerusalem bɛtoo asuafo dubaako no ne wɔn a na wɔka wɔn ho no sɛ wɔahyia
woduu hɔ no wɔbɔɔ wɔn amanneɛ se ampa ara awurade asɔre afi awufo mu wayi ne ho adi akyerɛ simon
baanu a wofi emaus bae no nso bɔɔ wɔn amanneɛ sɛnea yesu bɛtoo wɔn emaus kwan so na wɔantumi anhu sɛ ɛyɛ ɔno kosii bere a obubuu abodoo mu de maa wɔn no ansa
wogu so rebɔ amanneɛ no prɛko pɛ yesu bepuee hɔ kyiaa wɔn se asomdwoe nka mo
wɔn nyinaa bobɔɔ birim suroe efisɛ na wosusuw sɛ wɔahu ɔsaman
obisaa wɔn se adɛn na mo koma atutu na munnye nni nso sɛ ɛyɛ me
monhwɛ me nsam ne me nan ɛyɛ me momfa mo nsa nka me nhwɛ efisɛ ɔsaman nni honam ne nnompe sɛnea muhu sɛ mewɔ bi yi
ɔkasa wiei no ɔde ne nsa ne ne nan kyerɛɛ wɔn
anigyetraso ne ahodwiriw nti amma wɔannye anni sɛ ɛyɛ ɔno obisaa wɔn se mowɔ biribi wɔ ha a mubedi anaa
wɔmaa no apataa sin bi a wɔatoto
ma ogye wee wɔ wɔn anim hɔ ara
na ɔka kyerɛɛ wɔn se eyi ne me nsɛm a meka kyerɛɛ mo bere a na me ne mo wɔ hɔ no se ɛsɛ sɛ biribiara a wɔakyerɛw afa me ho wɔ mose mmara ne adiyifo nhoma ne nnwom mu no ba mu
afei obuee wɔn adwene mu ma wɔtee kyerɛwsɛm a ɛfa ne ho no ase
ɔka kyerɛɛ wɔn se wɔakyerɛw se ɛsɛ sɛ kristo no hu amane na owu na ne nnansa so wasɔre afi awufo mu
na wobefi ase wɔ yerusalem de ne din akɔka adwensakra ne bɔnefafiri ho nsɛm akyerɛ amansan
mone eyinom nyinaa ho adansefo
mɛsoma honhom kronkron no na waba mo so sɛnea m agya hyɛɛ ho bɔ no na monnkɔ baabiara montena ha nkosi sɛ honhom kronkron no de tumi a efi soro no bɛba abɛhyɛ mo ma
yesu ne asuafo no bɔɔ anan koduu betania kurotia na ɔmaa ne nsa so hyiraa wɔn
ogu so rehyira wɔn no wɔmaa no so kɔɔ soro
na wɔsɔree no de anigye san kɔɔ yerusalem
na daa wɔwɔ asɔredan no mu hɔ yi onyankopɔn ayɛ
﻿ ansa na wɔrebɛbɔ wiase no na asɛm no wɔ hɔ dedaw na asɛm no ne onyankopɔn na ɛwɔ hɔ na asɛm no yɛ onyankopɔn
mfitiase no na asɛm no ne onyankopɔn na ɛwɔ hɔ
ɛnam ne so na wɔbɔɔ ade nyinaa wɔankwati no anyɛ biribiara
ne mu na nkwa wɔ na saa nkwa no na ɛma nnipa hann
hann no hyerɛn wɔ sum mu a sum no ntumi nni hann no so
onyankopɔn somaa ɔbarima bi a wɔfrɛ no yohane
obedii hann no ho adanse sɛnea ɛbɛma nnipa nam ne so agye hann no adi
ɛnyɛ ɔno ankasa ne hann no na mmom ɔbae sɛ ɔrebedi hann no ho adanse
saa hann yi ne nokware hann a ɛba wiase ma ɛhyerɛn nnipa nyinaa so no
saa bere no na asɛm no wɔ wiase ɛwom sɛ onyankopɔn nam ne so na ɔbɔɔ wiase de nanso ɔbaa wiase no wiase anhu no
ɔbaa n ankasa ne man mu nanso ne manfo annye no anto mu
na wɔn a wogyee no na wogyee ne din dii no ɔmaa wɔn tumi ma wɔbɛyɛɛ onyankopɔn mma
wɔ honhom fam a emfi onipa anaa ɔhonam fam na mmom efi onyankopɔn ankasa
asɛm no bɛyɛɛ onipa ne yɛn bɛtenae ma yehuu n anuonyam sɛ ɔba koro a ofi agya no nkyɛn a adom ne nokware ayɛ no ma
yohane kaa ne ho asɛm se oyi ne nea mekaa ne ho asɛm se nea odi m akyi reba no yɛ kɛse sen me efisɛ ɔwɔ hɔ ansa na wɔwoo me no
ofi ne mmɔborɔhunu a ɛto ntwa da no mu hyira yɛn nyinaa daa daa
onyankopɔn nam mose so de mmara maa yɛn nanso ɛnam yesu so na yenyaa adom ne nokware
obi bi nhuu onyankopɔn da gye ne ba koro no a ɔte sɛ onyankopɔn no efisɛ ɔne agya no na ɛwɔ hɔ na wada agya no ho nsɛm nyinaa adi akyerɛ yɛn
yudafo mpanyin a wɔwɔ yerusalem somaa asɔfo ne lewifo kɔɔ yohane nkyɛn kobisaa no se wone agyenkwa no anaa
yohane antwentwɛn asɛm no mmuae so ɔpaee mu ka kyerɛɛ wɔn prɛko pɛ se ɛnyɛ mene agyenkwa no
wobisaa no se ɛnne na wone hena elia anaa obuaa wɔn se dabi wobisaa no bio se wone odiyifo no ɔsan bua wɔn se dabi
wɔsan bisaa no se ɛnne na wone hena ka kyerɛ yɛn na yɛnkɔbɔ wɔn a wɔsomaa yɛn no amanneɛ asɛm bɛn na wowɔ ka fa wo ho
yohane buaa wɔn se mene ɛnne a efi sare so a ɛreteɛm sɛnea odiyifo yesaia hyɛɛ nkɔm se munsiesie mo ho mma awurade ba a ɔbɛba no no
afei wɔn a farisifo no somaa wɔn no bisaa yohane bio se
sɛ ɛnyɛ wone agyenkwa no anaa elia anaa odiyifo no a adɛn nti na wobɔ asu
yohane nso buae se me de nsu na mede bɔ asu nanso obi wɔ mo mfinimfini ha a munnim no
a ne mpaboa mpo memfata sɛ meworɔw ɔno na obedi m akyi aba
saa asɛm yi sii betania a ɛwɔ asubɔnten yordan agya faako a na yohane rebɔ asu no
ade kyee a yohane huu yesu sɛ ɔreba ne nkyɛn no ɔteɛɛm kae se oyi ne onyankopɔn guammaa a ɔnam ne so de wiase bɔne nyinaa kyɛ no
oyi ne nea mekaa ne ho asɛm se nea odi m akyi reba no yɛ kɛse sen me efisɛ na ɔwɔ hɔ ansa na wɔrewo me
me de na minnim no nanso mede nsu bɛbɔɔ asu sɛnea ɛbɛyɛ na mɛda oguammaa no adi akyerɛ israel
na yohane dii adanse se mihuu honhom no sɛ asian aba ne so sɛ aborɔnoma a ɔresian fi soro
na anka minnim no nanso na onyankopɔn a ɔsomaa me sɛ memfa nsu mmɔ asu no aka akyerɛ me se onipa a wubehu sɛ honhom no besian abesi ne so no ɔno ne obi a ɔde honhom kronkron no bɛbɔ asu
mahu eyinom nyinaa sɛ aba mu na midi ho adanse sɛ oyi ne onyankopɔn ba no
ade kyee a yohane ne n asuafo no mu baanu gyina baabi no wohui sɛ yesu retwam
yohane hwɛɛ no kae se oyi ne onyankopɔn guammaa no
asuafo baanu no tee nea ɔkae no wokodii yesu akyi
yesu twaa n ani hui sɛ wodi n akyi no obisaa wɔn se dɛn na morehwehwɛ wɔn nso bisaa no se rabi a ne nkyerɛase ne kyerɛkyerɛfo ɛhe na wote
obuaa wɔn se mommra mmɛhwɛ enti wɔne no kɔ kɔhwɛɛ faako a ɔte no ne no tenaa hɔ fi awia nnɔnan kosii anwummere
nnipa baanu a wɔtee yohane asɛm no nti ɛma wokodii yesu akyi no mu baako ne simon petro ne nua andrea
ade a edi kan a andrea yɛe ne sɛ ɔkɔhwehwɛɛ ne nua petro ka kyerɛɛ no se yɛahu agyenkwa no
ɔde petro kɔɔ yesu nkyɛn yesu hwɛɛ petro dinn ka kyerɛɛ no se wone simon yohane ba no nanso efi nnɛ rekɔ wɔbɛfrɛ wo kefa ɛno ara ne petro a n asekyerɛ ne ɔbotan no
ade kyee no yesu yɛɛ n adwene sɛ ɔbɛkɔ galilea ohuu filipo ka kyerɛɛ no se di m akyi
filipo nso na ofi betsaida a ɛhɔ na petro ne andrea nso fi
filipo fi hɔ kɔɔ natanael nkyɛn kɔka kyerɛɛ no se yɛahu agyenkwa no a mose ne adiyifo no hyɛɛ ne ho nkɔm no no wɔfrɛ no yesu ɔyɛ yosef a ofi nasaret no ba
natanael bisaa filipo se ade pa bi betumi afi nasaret da filipo nso ka kyerɛɛ no se bra na bɛhwɛ
bere a yesu huu natanael sɛ ɔreba no ɔkae se israelni nokwafo ni ampa
natanael bisaa yesu se woyɛɛ dɛn huu sɛnea mete yesu nso buaa no se bere a wowɔ akutu dua no ase hɔ no na mihuu wo ansa na filipo rebɛfrɛ wo
natanael kae se kyerɛkyerɛfo wone onyankopɔn ba israelhene no
yesu bisaa no se esiane sɛ meka kyerɛɛ wo se mihuu wo wɔ akutu dua no ase nti na wugye di anaa wubehu anwonwade a ɛsen eyi
mereka nokware akyerɛ wo se wubehu sɛ ɔsoro abue na onyankopɔn abɔfo redi aforosian ba onipa ba no nkyɛn
ne nnansa so nnipa bi hyiaa ayeforo wɔ kana a ɛwɔ galilea asase so yesu ne na kɔɔ saa ayeforohyia no bi
wɔtoo nsa frɛɛ yesu ne n asuafo no nso kɔɔ hɔ bi
wogu so regye wɔn ani no ayeforo no ase nsa sae maa yesu ne na kɔɔ yesu nkyɛn kɔka kyerɛɛ no se wɔn nsa a wɔrenom no asa
yesu ka kyerɛɛ ne na se mprempren de merentumi nyɛ ho hwee efisɛ me bere nnya nnui ɛ
ne na ka kyerɛɛ asomfo no se biribiara a ɔbɛka se monyɛ no monyɛ
saa bere no na nsuhina asia sisi hɔ eyinom mu na na yudafo de nsu gu de dwira wɔn ho afahyɛ ase na asuhina biara tumi fa nsu nkotokyiwa aduonu anaa aduasa
yesu ka kyerɛɛ asomfo no se monhyehyɛ nhina no ma ma wɔde nsu hyɛɛ no ma ma
yesu ka kyerɛɛ wɔn se monsaw bi nkɔma onipa a ayeforo no ho ntotoe hyɛ ne nsa no
nea ayeforo no ho ntotoe hyɛ ne nsa no kaa nsu no a adan nsa a onnim baabi a efi a asomfo no de na wonim no hwɛe no ɔfrɛɛ ayeforokunu no
ka kyerɛɛ no se saa nsa yi yɛ nsa pa wonte sɛ afoforo a wɔaka no obiara a ɔtow pon de nsa pa di kan ba wɔ n apontow ase na akyiri yi ɔde nsa a enni mu aba nanso wo de wode nsa pa no atwa to
saa nsɛnkyerɛnne a yesu yɛe wɔ kana a ɛwɔ galilea asase so no ne nsɛnkyerɛnee a edi kan a ɔyɛe wɔ baguam de kyerɛe sɛ ne tumi fi soro ɛmaa n asuafo no nso gyee no dii sɛ ampa ara ɔno ne agyenkwa no
ayeforohyia no akyi ɔne ne na ne ne nuanom ne n asuafo no kodii nna kakra wɔ kapernaum
esiane sɛ na yudafo twam afahyɛ no rebedu no nti yesu kɔɔ yerusalem
oduu asɔredan no mu hɔ no ohui sɛ aguadifo bi nso tete wɔn apon akyi resesa sika
yesu faa ntampehama yɛɛ no mpire de pamoo sikasesafo no ne wɔn nguan ne wɔn anantwi no fii asɔredan mu hɔ kaa wɔn apon gui maa wɔn sika a wɔresesa no nyinaa bɔ pansamee
afei ɔkɔɔ wɔn a wɔtɔn mmorɔnoma no so ka kyerɛɛ wɔn se monsesaw wɔn mfi ha nkɔ ntɛm mommfa m agya fi nnyɛ aguadibea
asuafo no kaee sɛ wɔakyerɛw wɔ kyerɛwsɛm no mu se wo fi yiyedi ho dadwene ahyɛ me so
afei yudafo mpanyin no bisaa yesu se tumi bɛn na wowɔ a enti wopamoo nnipa no yɛ nsɛnkyerɛnne bi fa di adanse sɛ onyankopɔn na ɔmaa wo saa tumi no
yesu buaa wɔn se mate nea moaka no nsɛnkyerɛnne a mede bedi adanse ara ne sɛ mummubu asɔredan yi ngu na mede nnansa besi bio
yudafo mpanyin no tee asɛm a yesu kae no wobisaa no se asɔredan a wɔde mfe aduanan asia sii no na wode nnansa betumi asi
nanso yesu de na ɔde ɔno ankasa ne nipadua na ɛreyɛ asɔredan no ho mfataho
yesu wusɔre no akyi ansa na asuafo no kaee asɛm a ɔkae no eyi ma wogyee kyerɛwsɛm ne nsɛm a yesu kae no dii
bere a twam afahyɛ no dui a na yesu wɔ yerusalem no nsɛnkyerɛnne ahorow bebree maa nnipa gyee no dii
nanso yesu amfa ne ho anto wɔn so efisɛ na onim sɛnea nnipa suban te
na onhia onipa adanse a obedi afa onipa ho efisɛ na onim nea ɛwɔ onipa mu
anadwo bi ɔbarima bi a ɔyɛ yudafo mpanyin no mu baako a wɔfrɛ no nikodemo a ɔsan yɛ farisini no
kɔɔ yesu nkyɛn kɔka kyerɛɛ no se kyerɛkyerɛfo yenim sɛ onyankopɔn na ɔsomaa wo efisɛ obiara ntumi nyɛ nsɛnkyerɛnne a woyɛ yi gye sɛ onyankopɔn ka ne ho
yesu buaa no se merema woate ase sɛ sɛ wɔanwo wo foforo a worentumi nkɔ onyankopɔn ahenni no mu
nikodemo bisaa no se ɛbɛyɛ dɛn na me abasiriwa yi betumi akɔ me na yam ama wɔawo me bio
yesu nso buaa no se mereka nokware akyerɛ wo sɛ wɔamfi nsu ne honhom mu anwo obi a ɔrentumi nkɔ onyankopɔn ahenni no mu
nea wofi onipa mu awo no no yɛ ɔhonam na nea wofi honhom mu awo no no yɛ honhom
mma ɛnnyɛ wo nwonwa sɛ maka se ɛsɛ sɛ wɔwo wo foforo
sɛnea wote mframa nka nanso wuntumi nkyerɛ faako a efi ba ne faako a ɛbɔ kɔ no saa ara na honhom mu awo no nso te
nikodemo bisaa no se eyi ase ne dɛn mente ase
yesu buaa no se wo ɔkyerɛkyerɛfo a wudi mu israel na wonte eyi ase
nea yenim ne nea yɛahu na yɛreka akyerɛ mo yi nanso munnye yɛn nni
sɛ meka asase yi so nsɛm kyerɛ mo na munnye nni a ɛbɛyɛ dɛn na sɛ meka ɔsoro nsɛm kyerɛ mo a mubegye adi
obiara nkɔɔ soro da gye me onipa ba no a mifi soro bae no
sɛnea mose maa ɔwɔ sɛso a wɔde kɔbere ayɛ asɛn dua so wɔ sare so no saa ara na me nso wɔbɛma me so
na obiara a ogye me di no obenya nkwa a enni awiei
na sɛnea onyankopɔn dɔɔ wiase ni sɛ ɔde ne ba a ɔwoo no koro no mae na obiara a ogye no di no anyera na wanya nkwa a enni awiei
onyankopɔn ansoma ne ba amma wiase sɛ ommebu wiase atɛn na mmom ɔsomaa no sɛ ommegye wiase nkwa
obiara a ogye ɔba no di no wɔremmu no atɛn na nea onnye no nni no wɔabu no atɛn dedaw efisɛ wannye onyankopɔn ba koro no anni
nea onyankopɔn gyina so bu atɛn ne sɛ hann no aba wiase nanso nnipa ani gye sum ho sen hann no efisɛ wɔn nneyɛe nyinaa yɛ bɔne
ɔdebɔneyɛfo biara mpɛ hann no na ɔremmɛn hann no efisɛ osuro sɛ ne nneyɛe bɔne no bɛda adi
na nea ɔyɛ onyame apɛde no ba hann no mu na obiara ahu sɛ ɔyɛ onyame apɛde
eyi akyi yesu ne n asuafo no fi yerusalem kɔɔ yudea akuraa bi ase kɔtenaa hɔ kakra bɔɔ asu wɔ hɔ
saa bere no ara na yohane nso rebɔ asu wɔ ainon a ɛbɛn salim efisɛ na nsuwansuwa wɔ hɔ nnipa pii baa ne nkyɛn ma ɔbɔɔ wɔn asu
saa bere no na wɔmfaa yohane ntoo afiase
da bi yohane akyidifo bi ne yudani bi gyee akyinnye faa ahodwira ho
enti asuafo no kɔɔ yohane nkyɛn kɔka kyerɛɛ no se kyerɛkyerɛfo ɔbarima bi a na ɔwɔ wo nkyɛn wɔ yordan fa nohɔ no a wudii ne ho adanse no nso rebɔ asu na nnipa pii rekɔ ne nkyɛn
yohane buae se obi rentumi nni dwuma a ɛte sɛɛ gye sɛ onyame ka ne ho
mo ara mudi me adanse sɛ meka kyerɛɛ mo se ɛnyɛ me ne kristo no na mmom wɔasoma me adi n anim kan
adamfo a ɔboa ayeforokunu no wɛn n aso twɛn no na sɛ ɔte ne nne a n ani gye ɛno nti na m anigye wie pɛyɛ no
ɛsɛ sɛ ɔyɛ ɔkɛse na me nso meyɛ ɔketewa
nea ofi soro aba no yɛ ɔkɛse sen obiara nea ofi asase so no yɛ wiaseni na ɔkasa sɛ wiaseni
ɔsoroni no ka nea wahu ne nea wate nanso obiara nnye no nni
wɔn a wogye no di no di adanse sɛ onyankopɔn yɛ ɔnokwafo
nea onyankopɔn asoma no no ka onyankopɔn asɛm efisɛ onyankopɔn de ne honhom ahyɛ no ma
agya no dɔ ne ba no enti ɔde biribiara so tumi ahyɛ ne nsa
nea ogye ɔba no di no benya nkwa a ɛnsa da na nea onnye no nni no rennya nkwa a ɛnsa da na mmom onyankopɔn asotwe da ne so
farisifo no tee sɛ nnipa pii rekɔ yesu nkyɛn ama wabɔ wɔn asu sen sɛnea nnipa kɔ yohane nkyɛn
nso na yesu ankasa de ɔmmɔ asu na mmom n asuafo no na wɔbɔ asu
yesu tee saa asɛm yi no ofii yudea san kɔɔ galilea
ɔrekɔ no na ɛsɛ sɛ ɔfa samaria
ɛbɛyɛ owigyinae no na yesu abɛn kurow bi a wɔfrɛ no sikar a ɛbɛn asase bi a yakob de maa ne ba yosef no ho
ɛhɔ na na yakob abura wɔ esiane ɔbrɛ a na yesu abrɛ nti ɔtenaa abura no ho sɛ ɔregye n ahome na saa bere no bɛyɛ awia dumien
ankyɛ samariani bea bi baa hɔ bɛtow nsu maa yesu srɛɛ no sɛ ɔmma no nsu no bi nnom
saa bere no na yesu asuafo no kɔ kurow no mu akɔtɔ aduan
samariani bea no ka kyerɛɛ yesu se ɛyɛ me nwonwa sɛ wo a woyɛ yudani rebisa nsu afi me a meyɛ samariani nkyɛn na yudafo ne samariafo nni hwee yɛ
yesu buaa no se sɛ wunim akyɛde a onyankopɔn de ma onipa ne onipa ko a ɔresrɛ wo nsu yi a anka wobɛsrɛ no na wama wo nkwa nsu
ɔbea no bisae se owura wunni hama nni bokiti abura yi mu nso dɔ yiye na ɛhe na wubenya saa nkwa nsu no afi
woyɛ ɔkɛse sen yɛn agya yakob a otuu abura yi maa yɛn na ɔne ne mma ne nguan ne n anantwi nom mu nsu bi no anaa
yesu buaa no se obiara a ɔnom saa nsu yi bi no osukɔm de no bio
nanso nea ɔbɛnom nsu a mede bɛma no no osukɔm renne no bio da nsu a mede bɛma no no bɛyɛ sɛ asuti a ɛrenwow da wɔ ne mu na ɛbɛma no nkwa a ɛrensa da
ɔbea no srɛɛ no sɛ owura ma me saa nkwa nsu yi bi na osukɔm anne me bio na daa mantwa kwan ammɛtow nsu
yesu ka kyerɛɛ no se kɔfrɛ wo kunu na wo ne no mmra
ɔbea no buaa no se me wura minni kunu yesu nso kae se asɛm a woaka no yɛ nokware sɛ wunni kunu no
woaware mmarima baanum agyae na ɔbarima a wo ne no wɔ hɔ mprempren no mpo ɔnyɛ wo kunu
ɔbea no kae se owura mihu sɛ woyɛ odiyifo
yɛn agyanom samariafo som onyankopɔn wɔ saa bepɔw yi so nanso mo yudafo de moka se yerusalem nko ara na ɛsɛ sɛ yɛsom nyankopɔn
yesu ka kyerɛɛ no se merema woate ase sɛ bere bi bɛba a nnipa rensom agya no wɔ saa bepɔw yi so anaa yerusalem
mo samariafo nnim nea mosom no nanso yɛn yudafo de yenim nea yɛsom no efisɛ yudafo so na nkwagye nam ba
nna bi reba na mpo aba dedaw sɛ nnipa nam onyankopɔn honhom tumi no so bɛsom agya no nokwarem eyinom ne asomfo a agya no pɛ sɛ wɔsom no
onyankopɔn yɛ honhom na wɔn a wɔsom no no ɛsɛ sɛ wɔde onyankopɔn honhom ne nokware som no
ɔbea no ka kyerɛɛ no se minim sɛ mesaia no a wɔfrɛ no kristo no bɛba na sɛ ɔba a ɔbɛkyerɛkyerɛ yɛn biribiara mu
yesu ka kyerɛɛ no se me a mene wo rekasa yi mene kristo no
yesu ano sii pɛ na n asuafo no san bae ɛyɛɛ asuafo no nwonwa sɛ wɔbɛtoo yesu sɛ ɔne ɔbea bi redi nkɔmmɔ nanso wɔn mu biara ammisa ɔbea no nea ɔrehwehwɛ ne yesu nso nea enti a ɔne saa ɔbea no redi nkɔmmɔ no
afei ɔbea yi gyaw n asuhina no hɔ san kɔɔ kurow no mu kɔka kyerɛɛ kurom hɔfo se
mommra mmɛhwɛ ɔbarima bi a waka kokoam nneɛma a mayɛ akyerɛ me anaa ɔno ne agyenkwa no
nnipa a wɔtee asɛm yi nyinaa bɔɔ twi kɔhwɛɛ yesu
afei asuafo no ka kyerɛɛ yesu se kyerɛkyerɛfo didi
yesu buaa wɔn se mewɔ aduan a medi nanso munnim
ɛmaa asuafo no bisabisaa wɔn ho wɔn ho se obi abrɛ no aduan bi anaa
yesu buae se nea ɛma memee ne sɛ meyɛ nea ɔsomaa me no apɛde na miwie dwuma a ɔde maa me sɛ mimmedi no
moka se abosom anan mu otwabere bedu mummue mo ani nhwɛ mo ho nhyia na mubehu sɛ aburow ahoa a ɛkyerɛ sɛ otwabere adu
otwafo nya n akatua a ɛsɛ no na ɔboaboa nea watwa no ano ma nkwa a ɛnsa da eyi ma nea odua ne nea otwa no nyinaa ani gye
ɛyɛ nokware pefee sɛ obi dua na obi twa
mesomaa mo kɔɔ baabi sɛ monkotwa nea ɛnyɛ mo na muduae nnipa foforo na woduae na mo de moanya mfaso afi adwuma a wɔyɛe no mu
esiane adanse a samariani bea no dii wɔ yesu ho se waka biribiara a mayɛ akyerɛ me no nti kurow no mu hɔfo pii gyee yesu dii sɛ ɔno ne mesaia no
enti bere a samariafo no baa yesu nkyɛn no wɔsrɛɛ no sɛ ɔntena wɔn nkyɛn ɔpenee so dii nnanu wɔ wɔn nkyɛn
nsɛm a yesu kae no maa nnipa pii gyee no dii sen kan no
nnipa a wogyee no dii no ka kyerɛɛ ɔbea no se ɛnyɛ adanse a wubedii no nti na yegye no di na mmom nsɛm a yɛate sɛ ɔka no nti na yɛagye no adi na yenim sɛ ɔno ne wiase agyenkwa no
nnanu akyi no yesu fii kurow no mu kɔɔ galilea
ɛwom sɛ na yesu aka se odiyifo biara nni anuonyam wɔ ne man mu de nanso
esiane nea galileafo a wɔwɔ yerusalem twam afahyɛ bere no mu no huu nea yesu yɛe no nti oduu galilea no wogyee no
ɔsan kɔɔ kana a ɛwɔ galilea faako a ɔmaa nsu dan nsa hɔ no bio ɔwɔ hɔ no ɔhene somfo panyin bi a na ne ba yare wɔ kapernaum no
tee yesu nka sɛ ofi yudea aba galilea hɔ saa ɔbarima yi kɔɔ kana kohuu yesu srɛɛ no sɛ ɔne no nkɔ kapernaum nkɔsa ne ba a na ɔyare a ɔreyɛ awu no yare mma no
yesu kae se menyɛ nsɛnkyerɛnne nkyerɛ mo ansa na moagye me adi anaa
ɔsomfo panyin no de ahoyeraw ka kyerɛɛ no se owura mesrɛ wo ma yɛnkɔ ntɛm anyɛ saa a me ba no bewu
yesu ka kyerɛɛ no se kɔ fie wo ba no ho ayɛ no den ɔsomfo panyin no gyee asɛm a yesu kae no dii na osiim sɛ ɔrekɔ fie
ɔnam kwan so no n asomfo bi behyiaa no ka kyerɛɛ no se ne ba no ho ayɛ no den
ɔbarima no bisaa n asomfo no se bere bɛn na ne ho yɛɛ no den asomfo no buaa no se nnɛra awia bɛyɛ dɔnkoro bere mu na atiridii a na abɔ no no gyaee
ɔbarima no tee asɛm no pɛ na ɔkaee sɛ ɛyɛ saa bere koro no ara mu na yesu ka kyerɛɛ no se ɔnkɔ na ne ba no ho ayɛ no den no eyi maa ɔbarima no ne ne fifo nyinaa gyee yesu dii
eyi ne nsɛnkyerɛnne a ɛto so abien a yesu fii yudea baa galilea no ɔyɛe
eyi akyi no yudafo afahyɛ bi nti yesu san kɔɔ yerusalem
na ɔtare bi wɔ kurow no mu a wɔfrɛ no betesda a na ɛbɛn kurow no ano pon kɛse bi a wɔfrɛ no nguan pon no na wɔabɔ apata ahorow anum atwa ho ahyia
saa apata yi ase na na ayarefo pii sɛ anifuraefo mpakye ne mmubuafo wɔ retwɛn sɛ awurade bɔfo fi soro bɛba abɛfono nsu no
nea ɛte ne sɛ sɛ ɔbɔfo no fono nsu no wie a ɔyarefo a obedi kan atɔ nsu no mu no nya ayaresa
na ɔbarima bi ayare ada ɔtare no ho mfe aduasa awotwe
yesu hui sɛ wayare ada hɔ akyɛ no obisaa no se wopɛ sɛ wo ho yɛ wo den anaa
ɔyarefo no buaa no se me wura sɛ ɔbɔfo no bɛfono nsu no a minnya obi a ɔbɛma me so ato mu bere biara a mɛbɔ me ho mmɔden sɛ merekɔ nsu no mu no obi di me kan
yesu ka kyerɛɛ no se sɔre bobɔw wo kɛtɛ na kɔ fie
amonom hɔ ara ɔbarima no ho yɛɛ no den ɔbobɔw ne kɛtɛ fitii ase nantewee na saa da no yɛ homeda
yudafo mpanyin huu ɔbarima no sɛ ɔso ne kɛtɛ no wɔn bo fuw yiye wobisaa no se wunnim sɛ ɛnnɛ yɛ homeda na etia mmara sɛ wobɛsoa wo kɛtɛ anaa
ɔbarima yi de ahopopo yii ne ho ano se onipa a ɔsaa me yare no na ɔka kyerɛɛ me se mensoa me kɛtɛ na menkɔ
wɔtee saa no wobisaa no se hena ne saa onipa yi
nso na nea ne ho yɛɛ no den no nnim yesu afei nso na yesu afi nnipa no mu kɔ
akyiri yi yesu hyiaa ɔbarima yi wɔ asɔredan mu tuu no fo se afei a wo ho ayɛ wo den yi hwɛ yiye na woankɔyɛ bɔne bio amma biribi a ɛsen kan yare no amma wo so
ɔbarima yi fii hɔ kɔka kyerɛɛ yudafo mpanyin no se ɛyɛ yesu na ɔsaa no yare no
yudafo mpanyin yi fitii ase tanee yesu ani efisɛ wabu wɔn homeda mmara no so
yesu ka kyerɛɛ wɔn se m agya yɛ adwuma bere biara enti ɛsɛ sɛ me nso meyɛ adwuma bere biara
saa asɛm a yesu kae yi maa yudafo mpanyin no bo fuwii na wɔyɛɛ wɔn adwene sɛ wobekum no efisɛ na ɛnyɛ homeda mmara no nko na wabu so na bio ɔfrɛ ne ho sɛ onyankopɔn ba de kyerɛ sɛ ɔne onyankopɔn yɛ pɛ
yesu ka kyerɛɛ wɔn se ɔba no ntumi mfi ne pɛ mu nyɛ biribi na mmom ɔyɛ nea ohu sɛ n agya yɛ no bi
efisɛ agya no dɔ ɔba no na biribiara a agya no yɛ no ɔma ɔba no hu na ɔba no bɛyɛ nnwuma akɛse a ɛsen saa ɔbarima yi ayaresa yi ama mo ho adwiriw mo
na sɛnea agya no nyan awufo no saa ara nso na ɔba no nyan awufo a ɔpɛ sɛ onyan wɔn no
afei koraa m agya mmu obiara atɛn ɔde saa atemmu tumi no ahyɛ ɔba no nsa
sɛnea ɛbɛyɛ a obiara bedi ɔba no ni sɛnea wodi agya no ni no obiara a onni ɔba no ni no nni agya a ɔsomaa no no nso ni
mereka nokware akyerɛ mo se obiara a otie me nsɛm na ogye nea ɔsomaa me no di no wɔ nkwa a enni awiei wɔremmu no atɛn efisɛ wafi owu mu aba nkwa mu
mereka nokware bio se bere bi reba na mpo saa bere no anya aba a awufo bɛte onyankopɔn ba no nne na wɔn a wɔte ne nne no benya nkwa
sɛnea agya no yɛ nkwamafo no saa ara nso na wama ne ba no tumi ama wayɛ nkwamafo
wama ɔba no tumi a ɔde bu atɛn efisɛ ɔno ne onipa ba no
mommma saa asɛm yi nnyɛ mo nwonwa efisɛ bere bi reba a awufo a wɔwɔ wɔn damoa mu mpo bɛte me nne
na wɔasɔresɔre wɔn a wɔayɛ papa no benyan atena nkwa mu na wɔn a wɔayɛ bɔne no nso wɔabu wɔn fɔ
merentumi mfi m ankasa me tumi mu nyɛ biribiara asɛm a onyankopɔn aka akyerɛ me no so na migyina bu atɛn ɛno nti atɛn a mibu no yɛ nokware
sɛ me ara midi me ho adanse a m adansedi no nni mu
na obi wɔ hɔ a odi me ho adanse a minim sɛ n adanse a odi fa me ho no yɛ nokware
moasoma nnipa akɔ yohane nkyɛn na wadi adanse a ɛyɛ nokware
nnipa adansedi ho nhia me ansa na moahu onipa ko a meyɛ na mmom meka yohane adanse a odii no kyerɛ mo sɛnea ɛbɛyɛ na onyankopɔn begye mo nkwa
yohane nsɛm a ɔkae a ɛte sɛ kanea a wɔasɔ na ɛhyerɛn no maa mo ani gyei
me nnwuma a m agya de ama me sɛ menyɛ no di me ho adanse sen adanse a yohane di faa me ho no
ɛwom sɛ munhuu agya no anim da na montee ne nne nso da nanso wadi me ho adanse
na n asɛm no nso momfa nsie mo tirim efisɛ munnye me a ɔsomaa me no nni
musua kyerɛwsɛm no efisɛ mugye di sɛ ɛno na ɛbɛma mo anya nkwa a enni awiei nanso saa kyerɛwsɛm koro no ara di me ho adanse
eyi nyinaa akyi no mompɛ sɛ moba me nkyɛn na moanya nkwa
menhwehwɛ nnipa anim anuonyam
minim nnipa ko a moyɛ minim sɛ munni onyankopɔn ho dɔ
mebaa m agya din mu nanso moannye me nanso sɛ obi ba wɔ ɔno ara ne din mu na ɔbɛyɛ nea ɔpɛ a ɛno de mugye no
mopɛ sɛ nnipa kamfo mo mmom sen sɛ onyankopɔn bɛkamfo mo ɛbɛyɛ dɛn na moagye me adi
ɛnyɛ me na mɛka asɛm bi atia mo agya no anim na mmom ɛyɛ mose a mode mo ani too ne mmara so sɛ ɛno na monam so bɛkɔ onyankopɔn ahenni mu no
sɛ mugyee mose dii a anka me nso mubegye me adi efisɛ nsɛm a ɔkyerɛwee no di me ho adanse
na esiane sɛ moannye nsɛm a ɔkyerɛwee no anni no nti ɛnyɛ nwonwa sɛ munnye me nni
eyi akyi yesu twaa galilea po a wɔsan frɛ no tiberia po no
esiane sɛ nkurɔfo hui sɛ yesu nam anwonwa kwan so asa nnipa pii yare no nti wodii n akyi
yesu ne n asuafo no kɔɔ bepɔw bi so kɔtenaa hɔ kakra
saa bere no na twam afahyɛ no abɛn
bere a yesu twaa n ani hui sɛ nnipakuw no reba ne nkyɛn no obisaa filipo se ɛhe na yebenya aduan ama saa nnipa dodow yi
yesu bisaa filipo saa asɛm yi de sɔɔ no hwɛe efisɛ na onim nea ɔbɛyɛ
filipo buae se ansa na yebetumi ama saa nnipa dodow yi aduan no ɛsɛ sɛ yenya sika a emu yɛ duru
andrea a ɔyɛ simon petro ne nua no kae se
abarimaa bi wɔ ha a ɔwɔ abodoo anum ne nkyenam abien na eyi betumi aso nnipa dodow yi di
yesu hyɛɛ n asuafo no sɛ momma obiara ntena ase asuafo no ma wɔtenatenaa sare no so na mmarima a wɔwɔ wɔn mu no dodow bɛyɛ mpemnum
yesu faa abodoo no bɔɔ mpae na ɔkyɛ maa wɔn ɔfaa saa kwan koro no ara so kyɛɛ nkyenam no nso maa wɔn
wodidi mee akyi no yesu ka kyerɛɛ wɔn se mommoaboa aduan a aka no ano na ebi ansɛe
wɔboaboaa aduan a ɛkae no ano no ɛyɛɛ nkɛntɛmma dumien
nnipa no huu nsɛnkyerɛnne a yesu ayɛ no wɔkae se ampa ara onipa yi ne odiyifo a yɛrehwɛ no kwan no
yesu hui sɛ nnipa no ayɛ wɔn adwene sɛ wɔbɛkyere no asi no hene no ɔtwee ne ho fii wɔn mu kɔɔ bepɔw no so bio
onwini dwoe no yesu asuafo no kɔɔ galilea mpoano
wɔtwɛn kosii sɛ ade sae na ɔmma no wɔkɔtenaa ɔkorow mu sɛ wɔrekɔ kapernaum
saa bere no na ahum retu wɔ po so ama po no so ayɛ bagyabagya
wɔhare kɔɔ wɔn anim bɛyɛ akwansin abiɛsa anaa anan no wohui sɛ obi nam po no so reba eyi maa ehu kaa wɔn kosii sɛ
yesu kae se ɛyɛ me munnsuro
wohui sɛ ɛyɛ yesu no wɔma ɔbɛtenaa ɔkorow no mu ankyɛ koraa na woduu kapernaum
ade kyee no nnipa a na wɔwɔ galilea po no agya no hui sɛ ɔkorow baako pɛ na na ɛwɔ hɔ nanso asuafo no tenaa mu kɔe a na yesu nka wɔn ho
ankyɛ koraa na akorow foforo bi fi tiberia baa faako a awurade maa nnipakuw no aduan dii no
bere a nnipa no hui sɛ yesu ne n asuafo no nni hɔ no wɔtenatenaa akorow no mu sɛ wɔrekɔ kapernaum akɔhwehwɛ no
woduu kapernaum na wohuu yesu no wobisaa no se kyerɛkyerɛfo bere bɛn na wobaa ha
yesu buaa wɔn se mereka nokware akyerɛ mo sɛ ɛnyɛ sɛ muhuuu anwonwade a meyɛe no nti na morehwehwɛ me na mmom sɛ munyaa aduan di mee no nti
monnsɛe mo bere nyinaa mmpere nnhwehwɛ aduan a etumi sɛe no akyi kwan na mmom mompere nhwehwɛ aduan a ɛtena hɔ daa a ɛma nkwa a enni awiei a onipa ba no de bɛma mo no akyi kwan efisɛ eyi nti na m agya somaa me
nnipa no bisaa no se dɛn na yɛnyɛ na yɛasɔ onyankopɔn ani
yesu buaa wɔn se nea mobɛyɛ na moasɔ onyankopɔn ani ne sɛ mubegye ne ba a ɔsomaa no no adi
nnipa no bisaa no bio se anwonwade bɛn na wobɛyɛ akyerɛ yɛn ama yɛagye wo adi
sɛ wopɛ sɛ yegye wo di sɛ wone agyenkwa no de a ɛnne ma yɛn aduan nni daa sɛnea kyerɛwsɛm no di ho adanse se mose maa yɛn nenanom mana dii wɔ sare so no
yesu ka kyerɛɛ wɔn se mereka nokware akyerɛ mo sɛ ɛnyɛ mose na ɔmaa mo nenanom aduan a efi soro no dii sare so hɔ no na mmom ɛyɛ m agya na afei de ɔma mo aduan a efi soro a ɛma nkwa a enni awiei no di daa
saa aduan a efi onyankopɔn nkyɛn no ne onipa a ofi soro ba asase so na ɔde nkwa brɛ wiase no
nnipa no ka kyerɛɛ no se owura ma yɛn saa aduan no bi nni daa
yesu kae se mene nkwa abodoo no obiara a ɔba me nkyɛn na ogye me di no ɔkɔm anaa osukɔm renne no da
sɛnea maka akyerɛ mo no moahu me nnwuma nanso munnye me nni
obiara a m agya de no ama me no bɛba me nkyɛn na obiara a ɔbɛba me nkyɛn nso no merempam no
na mifi soro baa asase so sɛ merebɛyɛ nea ɔsomaa me no apɛde na ɛnyɛ m apɛde
na nea ɔsomaa me no apɛde ne sɛ mɛhwɛ wɔn a ɔde wɔn ama me no nyinaa so yiye na da a edi akyiri no manyan wɔn ama wɔn nkwa foforo
m agya apɛde ne sɛ obiara a ɔba me nkyɛn na ogye me di no benya nkwa a enni awiei na da a edi akyiri no manyan no ama no nkwa foforo
yudafo no tee sɛ yesu aka se mene aduan a efi soro no wonwiinwii
wɔkɔɔ so kae se ɛnyɛ yosef ne maria ba ne saa yesu yi ɛyɛɛ dɛn na otumi ka se ofi soro na ɔbae
yesu buaa wɔn se munnyae anwiinwii no
mommma ɛnnyɛ mo nwonwa sɛ maka saa na obiara nni hɔ a obetumi aba me nkyɛn gye sɛ agya no a ɔsomaa me no twe no ba me ho na da a edi akyiri no menyan no
adiyifo no kyerɛwee se onyankopɔn ankasa bɛkyerɛkyerɛ ne mma ɛno nti obiara a otie agya no nkyerɛkyerɛ no ba me nkyɛn
asɛm a maka yi nkyerɛ sɛ obi ahu agya no pɛn gye onipa a ofi agya no nkyɛn no
mereka nokwasɛm akyerɛ mo sɛ obiara a ogye me di no nya nkwa a enni awiei
mene nkwa aduan no
mo nenanom dii mana wɔ sare so nso wowuwui
nanso aduan a efi soro ba no yɛ aduan a obi di a ɔrenwu da
mene nkwa aduan a efi soro no sɛ obi di saa aduan yi a ɔbɛtena ase daa aduan a mede bɛma obiara a ɔba me nkyɛn no ne me honam a mede ma sɛnea ɛbɛyɛ na wiase benya nkwa
asɛm a yesu kae yi maa yudafo no bo fuwii ma wobisabisaa wɔn ho wɔn ho se ɛbɛyɛ dɛn na saa onipa yi betumi de ne honam ama yɛn sɛ aduan ama yɛadi
yesu ka kyerɛɛ wɔn se mereka nokwasɛm akyerɛ mo moanni onipa ba no honam sɛ aduan na moannom ne mogya a morennya nkwa a enni awiei
obiara a odi me honam sɛ aduan na ɔnom me mogya no nya nkwa a enni awiei na da a edi akyiri no menyan no ama no nkwa foforo
me honam ne aduan pa no na me mogya nso ne nsu pa no
obiara a odi me honam sɛ aduan na ɔnom me mogya sɛ nsu no te me mu na me nso mete ne mu
sɛnea agya teasefo no somaa me na ɔno nti mete ase no saa ara nso na obiara a odi me honam sɛ aduan no me nti ɔbɛtena ase
eyi ne aduan a efi soro bae ɛnte sɛ mana a yɛn nenanom dii wɔ sare so na wowuwui no saa aduan yi de obiara a obedi bi no bɛtena ase daa
bere a na yesu rekyerɛkyerɛ wɔ hyiadan mu wɔ kapernaum no na ɔkaa saa nsɛm yi
yesu akyidifo no mu pii tee asɛm a ɔkae no wɔkae se saa asɛm yi de ɛkyere yɛn adwene hena na ɔbɛte ase
yesu hui sɛ n akyidifo no renwiinwii no obisaa wɔn se asɛm a mekae yi to mo hintidua anaa
ɛnne ɛba sɛ onipa ba no resan akɔ soro faako a ofi bae no a dɛn na mobɛyɛ
onyankopɔn honhom na ɛma nkwa onipa ntumi mma nkwa nsɛm a maka akyerɛ mo yi yɛ honhom na nkwa wɔ mu
nanso mo mu bi nnye nni efi mfitiase no na yesu huu wɔn a wonnye no nni ne wɔn a wɔbɛtwe wɔn ho afi ne ho
ɔkɔɔ so kae se eyi nti na meka kyerɛɛ mo se obi ntumi mma me nkyɛn gye sɛ agya no ama no ho kwan no
esiane saa nsɛm a yesu kae no nti n akyidifo no mu pii twee wɔn ho fii ne ho na wɔanni n akyi bio
yesu huu saa no obisaa asuafo dumien no se mo nso mubegyae m akyidi anaa
simon petro buaa no se awurade hena nkyɛn na yɛbɛkɔ wo na wowɔ nsɛm a ɛwɔ nkwa a enni awiei
na yegye wo nsɛm no di na yenim sɛ wone onyankopɔn ba kronkron no
yesu kɔɔ so kae se me ara na miyii mo dumien yi nanso mo mu baako yɛ ɔbonsam
asɛm a yesu kae no na ɛfa yuda a ɔyɛ simon iskariot ba no a ɔyɛ asuafo dumien no mu baako a obeyi yesu ama no ho
eyi akyi no yesu tenaa galilea a wampɛ sɛ ɔbɛsan akɔ yudea efisɛ na yudafo no rehwehwɛ no akum no
bere a yudafo asesebɔ afahyɛ no reyɛ adu no
yesu ne nuanom ka kyerɛɛ no se ɛsɛ sɛ wufi ha san kɔ yudea sɛnea ɛbɛyɛ na w akyidifo behu nsɛnkyerɛnne a woyɛ no
sɛ obi pɛ sɛ ogye din a ɔmfa ne nneyɛe nsie ɛsɛ sɛ ɔma nnipa nyinaa hu ne nneyɛe
na n akansa ne nuanom mpo nnye no nni
yesu ka kyerɛɛ wɔn se me bere nnui ɛ na mo de bere biara ye ma mo
mo de nnipa tan mo a ɛnyɛ ye nanso me de wɔtan me a ɛyɛ yie efisɛ daa meka bɔne a wɔyɛ no kyerɛ wɔn
mo de munni kan nkɔ afahyɛ no na me de minnya nkɔe efisɛ me bere nnui ɛ
ɔkaa saa asɛm yi kyerɛɛ wɔn akyi no ɔtenaa galilea
yesu ne nuanom kɔe akyi no ɔno nso kɔɔ afahyɛ no ase bi a wamma obiara anhu no
yudafo mpanyin no hwehwɛɛ no afahyɛ no ase na wɔanhu no no wobisabisaa wɔn ho wɔn ho se onipa a yɛrehwehwɛ no no wɔ he
nnipa no kaa ne ho nsɛm huhuhuhu efisɛ na wosuro yudafo mpanyin no ebinom se ɔyɛ onipa pa na afoforo nso se ɔyɛ ɔdaadaafo
nanso yudafo mpanyin no ho hu nti obiara antumi ankasa antia no wɔ guam
afahyɛ no mfinimfini no yesu kɔɔ asɔredan mu kɔkyerɛkyerɛe
bere a yudafo mpanyin no tee yesu nkyerɛkyerɛ no ɛyɛɛ wɔn nwonwa na wobisae se onipa yi nsuaa nhoma da na ɛyɛɛ dɛn na otumi kyerɛkyerɛ sɛɛ
yesu bua wɔn se nea merekyerɛ no mfi m ankasa na mmom efi onyankopɔn a ɔsomaa me no
sɛ obi pɛ sɛ ɔyɛ onyankopɔn apɛde a obehu sɛ me nkyerɛkyerɛ no fi onyankopɔn nkyɛn anaa efi m ankasa
obiara a ɔde n adwene kasa no pɛ anuonyam ma ne ho na obiara a ɔpɛ anuonyam ma nea ɔsomaa no no yɛ ɔnokwafo a nnaadaa biara nni ne mu
mose amma mo mmara anaa nanso mo mu biara nni saa mmara no so adɛn nti na mopɛ sɛ mukum me
nnipa no ka kyerɛɛ no se gyama hohommɔne bi hyɛ wo so hena na ɔrehwehwɛ wo akum wo
yesu buaa wɔn se anwonwade baako pɛ a meyɛe nti na mo ho adwiriw mo sɛɛ yi
esiane sɛ mose ka kyerɛɛ mo se montwitwa mo mma twetia twetiatwa no mpo ɛnyɛ mose na ɔhyɛɛ ho mmara no na ɛyɛ mo nenanom nti mutwa twetia homeda
esiane sɛ mompɛ sɛ mubu mose mmara so nti na mutwa twetia homeda a adɛn nti na sɛ masa obi yare homeda a ɛsɛ sɛ mo bo fuw me
mummmu atɛn kwa monhwɛ biribiara a muhu no yiye ansa na moabu ho atɛn
nnipa a na wɔwɔ yerusalem no mu bi bisae se ɛnyɛ saa onipa yi ne nea wɔpɛ sɛ wokum no no anaa
ɔno na ɔrekasa bagua mu a obiara nka hwee nkyerɛ no yi gyama afei de mpanyimfo no agye no ato mu sɛ ɔne agyenkwa no
sɛ agyenkwa no nya ba a obiara rentumi nkyerɛ faako a ofi bae nanso saa onipa yi de yenim faako a ofi
yesu gu so rekyerɛkyerɛ wɔ asɔredan mu no ɔkaa no dennen se ɛwom sɛ munim me na munim faako nso a mifi bae nanso ɛnyɛ me ara me pɛ na mede bae na nea ɔsomaa me no yɛ ɔnokwafo nanso munnim no
na me de minim no efisɛ mifi ne nkyɛn na mebae na ɔno na ɔsomaa me
n ano sii no wɔpɛe sɛ anka wɔkyere no nanso obiara antumi amfa ne nsa anka no efisɛ na ne bere a ɛsɛ sɛ wɔkyere no no nnui ɛ
nnipa no mu fa kɛse no ara gyee no dii na wobisae se sɛ agyenkwa no ba a obetumi ayɛ anwonwade bebree sen nea ɔbarima yi ayɛ no anaa
farisifo no tee huhuhuhu no a nnipa no yɛ faa yesu ho no wɔne asɔfo mpanyin no somaa asɔrefi awɛmfo bi sɛ wɔnkɔkyere yesu mmra
yesu ka kyerɛɛ nnipakuw no se nna kakraabi na aka me a me ne mo bɛtena na masan akɔ nea ɔsomaa me no nkyɛn
mobɛhwehwɛ me nanso morenhu me efisɛ faako a merekɔ no morentumi nkɔ hɔ
bere a yudafo mpanyin no tee asɛm a yesu kae no wobisabisaa wɔn ho wɔn ho se ɛhefa na ose ɔrebɛkɔ a enti yɛrenhu no yi anaasɛ ɔpɛ sɛ ɔkɔ helafo nkurow a yudafo tete mu no mu kɔkyerɛkyerɛ wɔn
sɛ ɔka se mobɛhwehwɛ me nanso morenhu me efisɛ faako a merekɔ no morentumi nkɔ hɔ a na ɔkyerɛ dɛn
afahyɛ no da a edi akyiri a ɛyɛ da titiriw no yesu sɔre gyinaa hɔ kasae dennen se obiara a osukɔm de no no mmra me nkyɛn mmɛnom nsu
na kyerɛwsɛm no ka se obiara a ogye me di no nsu a ɛma nkwa bɛteɛ afi ne mu
yesu kaa saa asɛm yi faa honhom kronkron a wɔn a wogyee no dii no nsa bɛka no ho saa bere no na onnya mfaa honhom kronkron no mmaa wɔn efisɛ na wonnya mmaa ne so nkɔɔ soro nhyɛɛ no anuonyam
nnipa no tee asɛm a yesu kae no ebinom kae se ampa ara onipa yi ne odiyifo no
afoforo nso kae se ɔno ne kristo no ebinom nso bisae se ɛbɛyɛ dɛn na kristo no abefi galilea
kyerɛwsɛm no anka se saa kristo no befi dawid abusua mu na wɔbɛwo no wɔ betlehem kurow a dawid tenaa mu no mu anaa
yesu nti nnipa no mu kyekyɛe
ebinom pɛe sɛ wɔkyere no nanso obiara amfa ne nsa anka no
asomfo no san kɔe no asɔfo mpanyin ne farisifo no bisaa wɔn se adɛn nti na moamfa no amma
asomfo no buae se nsɛm a onipa no ka no ɛyɛ nwonwa na yɛntee bi da
farisifo no san bisaa asomfo no se mo nso wadaadaa mo anaa
moahu sɛ mpanyimfo anaa farisifo no bi agye no adi anaa
dabi ɛremma saa na mmom ɛyɛ wɔn a wonnim mmara no na wɔadome wɔn no na wobegye no adi
saa bere no na nikodemo a ɔyɛ farisini a da bi owiaa ne ho kɔɔ yesu nkyɛn anadwo no nso wɔ hɔ bi
ɔno na obisae se enti yɛn mmara ma ho kwan ma yebu obi fɔ wɔ bere a yɛntee n anom asɛm nhuu nea wayɛ anaa
wobuaa no se wo nso wufi galilea anaa hwehwɛ kyerɛwsɛm no mu yiye na wobehu sɛ odiyifo biara rentumi mfi galilea da
afei obiara fii hɔ kɔe a wɔantumi ansi gyinae biara
yesu san kɔɔ bepɔw a ngo dua pii wɔ so no so
ade kyee anɔpa no ɔsan baa asɔrefi nnipa bebree baa ne nkyɛn ma ofitii ase kyerɛkyerɛɛ wɔn
ogu so rekasa no yudafo mpanyin ne farisifo de ɔbea bi a wɔkyeree no sɛ ɔrebɔ aguaman baa n anim
wɔka kyerɛɛ yesu se kyerɛkyerɛfo yɛkyeree ɔbea yi sɛ ɔrebɔ aguaman
nanso mose mmara hyɛ yɛn sɛ ɔbea biara a wɔbɛkyere no saa kwan no so no ɛsɛ sɛ wosiw no abo dɛn na woka wɔ ho
wobisaa no eyi de sum no afiri sɛnea ɛbɛyɛ a wobenya asɛm bi agyina so atoto n ano nanso yesu bɔɔ ne mu ase de ne nsateaa kyerɛkyerɛw fam
wogu so rebisabisa no nsɛm no ɔmaa ne mu so ka kyerɛɛ wɔn se mo mu biara a ɔnyɛɛ bɔne da no nni kan ntow ɔbo mmɔ no
ɔsan bɔɔ ne mu ase kyerɛkyerɛw fam
nnipa no tee asɛm a yesu kae no wofitii ase fii hɔ mmaako mmaako fii mpanyin no so ɛkaa yesu ne ɔbea no nko ara
yesu maa ne mu so no obisaa ɔbea no se nnipa a wɔde wo bae no wɔ he wɔn mu baako mpo nni ha a ɔbɛka asɛm bi atia wo
ɔbea no buaa yesu se dabi owura yesu ka kyerɛɛ no se sɛ saa na ɛte de a ɛnne me nso minni asɛm biara a mɛka de atia wo kɔ na nkɔyɛ bɔne bio
yesu san toaa ne kasa no so ka kyerɛɛ nnipa no se mene wiase hann no obiara a odi m akyi no rennantew sum mu da na obenya hann a ɛkyerɛ nnipa kwan ma wɔkɔ nkwa mu
farisifo no tee asɛm a yesu kae no wɔka kyerɛɛ no se asɛm a woreka yi yɛrennye nto mu efisɛ wo ara na woredi wo ho adanse
yesu nso buaa wɔn se sɛ me ara meredi me ho adanse mpo a asɛm a meka no yɛ nokware efisɛ minim faako a mifi bae ne faako a merekɔ na mo de munnim faako a mifi bae ne faako nso a merekɔ
mo ankasa mode mo adwene na ebu atɛn na me de mimmu obiara atɛn
nanso sɛ ɛba sɛ ɛsɛ sɛ mibu atɛn a m atemmu bɛyɛ atɛntrenee efisɛ ɛnyɛ me nko na mebu atɛn agya a ɔsomaa me no ka me ho
wɔakyerɛw wɔ mo mmara mu se sɛ adansefo baanu adanse hyia a na ɛkyerɛ sɛ wɔn adanse no yɛ nokware
midi me ho adanse na m agya a ɔsomaa me no nso di me ho adanse
nnipa no bisaa no se ɛhe na w agya no wɔ yesu buaa wɔn se munnim me na munnim m agya no nso sɛ munim me a anka mubehu m agya no nso
yesu kaa eyinom nyinaa bere a na ɔrekyerɛkyerɛ wɔ asɔredan no mu sikakorabea hɔ no obiara antumi amfa ne nsa anka no efisɛ na ne bere a ɛsɛ sɛ wɔkyere no no nnui ɛ
yesu san ka kyerɛɛ wɔn se mefi mo nkyɛn makɔ mobɛhwehwɛ me na morenhu me na mo de mubewu wɔ mo bɔne mu faako a merekɔ no morentumi mma hɔ bi
yudafo no bisabisaa wɔn ho wɔn ho se ɛhe na ɔrekɔ a ose obi rentumi nkɔ hɔ bi no gyama ɔrekɔkum ne ho
yesu buaa wɔn se mo de mufi asase so ha nanso me de mifi soro na mebae mo de mufi wi yi ase nanso me de mimfi wi yi ase
ɛno nti na meka kyerɛ mo se mubewu wɔ mo bɔne mu no na sɛ moannye anni sɛ mene nea mene a mubewu wɔ mo bɔne mu
wobisaa no se wo koraa wone hena yesu buaa wɔn se mene nea daa meka kyerɛ mo se meyɛ no
mewɔ mo ho nsɛm pii a anka mɛka atia mo nanso nea ɔsomaa me no yɛ ɔnokwafo na asɛm a meka no yɛ nea mate afi ne nkyɛn
nnipa no ante no ase sɛ n agya ho asɛm na ɔreka akyerɛ wɔn no
yesu ka kyerɛɛ wɔn se sɛ munya ma onipa ba no so wɔ asɛnnua no so a na mubehu sɛ mene nea mene no na afei mubehu bio sɛ mimfi me ara me pɛ mu nyɛ biribiara na mmom nea agya no somaa me sɛ menka no nko ara na meka
nea ɔsomaa me no ka me ho daa onnyaw me da efisɛ meyɛ nea ɛsɔ n ani
nnipa a wɔtee nea yesu kae no mu dodow no ara gyee no dii
yesu ka kyerɛɛ yudafo a wogyee no dii no se sɛ mudi me nsɛm so a moyɛ m asuafo
ɛno ansa na mubehu nokware no na nokware no bɛma mo ade mo ho
nnipa no buaa no se yɛn de yɛyɛ abraham asefo a yɛnkɔɔ nkoasom mu da na ɛyɛ dɛn na woka se wobɛma yɛade yɛn ho
yesu buaa wɔn se mereka nokware akyerɛ mo sɛ obiara a ɔyɛ bɔne no yɛ bɔne akoa
akoa biara nni kyɛfa wɔ abusua mu nanso ɔba de daa ɔwɔ kyɛfa wɔ abusua mu
ɛno nti sɛ ɔba no ma mode mo ho a mobɛde mo ho daa
migye tom sɛ moyɛ abraham asefo nanso morehwehwɛ me akum me efisɛ munni ne nkyerɛkyerɛ so
nea m agya ayi akyerɛ me no na meka ho asɛm na mo de nea mo agya aka akyerɛ mo no na mudi so
nnipa no kae se yɛn agya ne abraham yesu nso ka kyerɛɛ wɔn se moyɛ abraham asefo ampa a anka ne nnwuma a ɔyɛe no bi pɛpɛɛpɛ na mobɛyɛ
nea mayɛ ne sɛ maka nokware a mete fi agya no nkyɛn akyerɛ mo nanso mohwehwɛ me akum me abraham anyɛ biribi a ɛte sɛ eyi moreyɛ nea mo agya yɛe
nnipa no san kae se onyankopɔn nko ara ne agya a yɛwɔ na yɛyɛ ne mma ankasa
yesu ka kyerɛɛ wɔn se sɛ onyankopɔn yɛ mo agya ampa ara a anka mobɛdɔ me efisɛ ne nkyɛn na mifi bae na mewɔ ha mamfi me pɛ mu na mebae ɔno na ɔsomaa me
adɛn nti na monte nsɛm a mereka yi ase efisɛ mompɛ sɛ mote ase
mo de ɔbonsam ne mo agya na mopɛ sɛ moyɛ nneɛma a ɔyɛ no nso bi ɔyɛ owudifo fi mfitiase onni nokware da efisɛ ɔnyɛ ɔnokwafo sɛ odi atoro a ɛnyɛ nwonwa efisɛ ɔyɛ ɔtorofo ne atoro agya
nanso me de esiane sɛ meka nokware nti na munnye me nni no
mo mu hena na obetumi aka se midi bɔne bi ho fɔ sɛ meka nokware a adɛn nti na munnye me nni
obiara a ofi onyankopɔn mu no tie onyankopɔn asɛm na mo de esiane sɛ mumfi onyankopɔn mu no nti na muntie n asɛm no
yudafo no bisaa yesu se sɛ yɛka se woyɛ samariani a hohommɔne ahyɛ wo ma a na yɛboa anaa
yesu buae se minni hohommɔne midi m agya ni na mo de munni no ni
mempere nhwehwɛ anuonyam mma m ankasa me ho obi wɔ hɔ a ɔhwehwɛ ma me na ɔno nso na odi ma me
meka nokware pefee kyerɛ mo se obiara a odi m asɛm so no renwu da
yudafo no nso ka kyerɛɛ no se afei na yɛahu ampa ara sɛ wowɔ hohommɔne abraham wui adiyifo no nso wuwui nanso wo de woka se obiara a odi m asɛm so no renwu da
woyɛ kɛse sen yɛn agya abraham anaa owui saa ara nso na adiyifo no wuwui wususuw sɛ woyɛ hena
yesu buaa wɔn se sɛ m ankasa mehyɛ me ho anuonyam a m anuonyam no nka hwee m agya a mo nso moka se ɔyɛ mo nyankopɔn no ɔno na ɔhyɛ me anuonyam
mo de munnim no nanso me de minim no sɛ meka se minnim no a na meyɛ ɔtorofo sɛ mo ara minim no na midi n asɛm nso so
mo agya abraham ani gyei sɛ obehu me ba a mɛba no ohui na n ani gyei
yudafo no nso bisaa no se wunnii mfe aduonum koraa na ɛyɛɛ dɛn na wuhuu abraham
yesu buae se mereka nokware pefee akyerɛ mo se ansa na wɔrebɛwo abraham no na mete ase
yudafo no tasee abo sɛ anka wɔde rebesiw no nanso yesu kohintawee eyi akyi no ofii asɔredan no mu hɔ kɔe
yesu nam no ohuu aberante bi a wɔwoo no onifuraefo
n asuafo no bisaa no se kyerɛkyerɛfo saa onifuraefo yi awofo bɔne a wɔyɛe anaa ɔno ankasa bɔne nti na ama n ani afura yi
yesu buae se ɛnyɛ n awofo anaa n ankasa bɔne nti na n ani afura na mmom n ani afura sɛnea ɛbɛyɛ a onyankopɔn tumi bɛyɛ ne ho adwuma
esiane sɛ adesae nkyɛ ba no nti ɛsɛ sɛ yɛyɛ nea ɔsomaa me no adwuma a ɔde ahyɛ yɛn nsa no ntɛmntɛm sɛ ade sa a obiara ntumi nyɛ adwuma
bere a mewɔ wiase yi de mene wiase hann no
ɔkaa saa no ɔtew ntasu guu fam de fɔtɔw dɔte na ɔde dɔte no sraa onifuraefo no ani so
na ɔka kyerɛɛ no se kɔ ɔtare siloa a ne nkyerɛase ne nea wɔasoma no no mu kɔhohoro w anim onifuraefo yi kɔe kɔhohoroo n anim san bae a afei de ohu ade
onifuraefo no afipamfo a wohuu no sɛ ɔte kwan ho srɛsrɛ ade no huu no no wobisabisaa wɔn ho wɔn ho se ɛnyɛ aberante a na ɔsrɛsrɛ ade no ni
ebinom kae se ɛyɛ ɔno na afoforo nso kae se dabi ɛnyɛ ɔno na mmom ɔsɛ na ɔsɛ no aberante yi kae se ɛyɛ me
nnipa no bisaa no se eyɛɛ dɛn na afei wuhu ade yi
obuaa wɔn se ɔbarima bi a wɔfrɛ no yesu no fɔtɔw dɔte na ɔde sraa m ani so na ɔka kyerɛɛ me se kɔ ɔtare siloa mu na kɔhohoro w anim enti mekɔe mehohoroo m anim wiei pɛ na mihuu ade
wɔsan bisaa no bio se saa yesu no wɔ he obuaa wɔn se minnim
wɔde aberante a na n ani afura no brɛɛ farisifo no
da a yesu saa onifuraefo no yare no na ɛyɛ homeda
farisifo no nso bisaa aberante no sɛnea ɛyɛe a afei de ohu ade abrante no ka kyerɛɛ wɔn sɛnea yesu de dɔte a wɔafɔtɔw sraa n ani so na ɔkɔhonhoroe na ohuu ade no
farisifo no mu bi kae se onipa a ɔyɛɛ saa ade yi mfi onyankopɔn hɔ efisɛ onni homeda mmara no so afoforo nso kae se ɛbɛyɛ dɛn na ɔdebɔneyɛfo a ɔte sɛɛ betumi ayɛ saa anwonwadwuma yi saa akyinnye yi maa mpaepaemu baa wɔn mu
afei farisifo yi san bisaa aberante no se wo na wuse ɔma wuhuu ade dɛn asɛm na woka fa ne ho aberante yi buae se migye di sɛ ɔyɛ odiyifo a ofi onyankopɔn nkyɛn
yudafo no annye anni ara da sɛ na saa aberante no yɛ onifuraefo a afei de ohu ade kosi sɛ wɔsoma ma wɔkɔfrɛɛ n awofo bae
ma wobisaa wɔn se mo ba ni anaa mokyerɛ sɛ mowoo no no na ɔyɛ onifuraefo anaa ɛyɛɛ dɛn na afei de ohu ade yi
n awofo no buae se yegye tom sɛ ɔyɛ yɛn ba na yɛwoo no no nso na ɔyɛ onifuraefo
nanso yennim nea enti a afei de ohu ade yi saa ara nso na yennim onipa ko a ɔma ohuu ade no ɔno ara ni n ani nso afi a obetumi akasa ama ne ho enti mummisa no
nea ɛmaa n awofo no kaa saa ne sɛ na wosuro yudafo mpanyimfo no a wɔaka se obiara a ɔbɛka se yesu ne agyenkwa no no wɔbɛpam no afi asɔredan no mu hɔ no
eyi nti na n awofo no kae se n ani afi a obetumi akasa ama ne ho enti mummisa no no
wɔsan frɛɛ aberante a na ɔyɛ onifuraefo no ka kyerɛɛ no se hyɛ bɔ wɔ onyankopɔn din mu se asɛm a yɛrebebisa wo yi wobedi nokware yenim sɛ saa ɔbarima yi yɛ ɔdebɔneyɛfo
aberante no buaa wɔn se me de sɛ ɔyɛ ɔdebɔneyɛfo o sɛ nso ɔyɛ onipa pa o ɛno de minnim nea minim ara ne sɛ kan no na meyɛ anifuraefo na afei de mihu ade
wobisaa no bio se dɛn na ɔyɛɛ wo ma wuhuu ade
aberante no de abufuw buaa wɔn se maka nokware no akyerɛ mo nanso moantie dɛn bio na mopɛ sɛ meka kyerɛ mo anaasɛ mo nso mopɛ sɛ mobɛyɛ n asuafo
mpanyimfo no yeyaw no san kae se wo mmom na woyɛ saa akoa no suani na yɛn de yɛyɛ mose asuafo
yenim pefee sɛ onyankopɔn kasa kyerɛɛ mose nanso saa yesu yi de faako a ofi mpo yennim
aberante yi ka kyerɛɛ mpanyimfo no se ɛyɛ me nwonwa yiye sɛ obi a otumi ma onifuraefo hu ade no mutumi ka se munnim faako a ofi
yenim sɛ onyankopɔn ntie nnebɔneyɛfo asɛm na mmom otie nnipa a wodi no ni na wɔyɛ n apɛde no
efi adebɔ mfiase yɛntee da sɛ obi ama onifuraefo ahu ade da
sɛ ɔbarima yi mfi onyankopɔn hɔ a anka ɔrentumi nyɛ anwonwade a ɛte sɛɛ
mpanyimfo no nso de abufuw buaa no se ɔdebɔneyɛfo te sɛ wo na wopɛ sɛ wokyerɛkyerɛ yɛn wosunsum no fii asɔredan no mu hɔ
bere a yesu tee sɛ wosunsum aberante no fii asɔredan no mu hɔ no no ɔhwehwɛɛ no bisaa no se wugye onipa ba no di anaa
aberante no buaa no se me wura kyerɛ me saa onipa ba no sɛnea ɛbɛyɛ a megye no adi
yesu ka kyerɛɛ no se woahu no dedaw ɔno na ɔne wo rekasa yi
aberante no de anigye kae se awurade migye midi afei ɔkotow yesu
yesu kae se mebaa wiase ha sɛ merebebu atɛn na mama wɔn a wɔyɛ honhom mu anifuraefo no ahu ade na makyerɛ wɔn a wogye di sɛ wohu ade no sɛ wɔyɛ anifuraefo
farisifo a na wogyinagyina hɔ no bisaa no se wopɛ sɛ wokyerɛ sɛ yɛyɛ anifuraefo anaa
yesu bua wɔn se sɛ mugye tom sɛ moyɛ anifuraefo a ɛnne anka munni nea maka no ho fɔ esiane sɛ mugye tom sɛ nea moreyɛ no munim nti na mudi ho fɔ no
mereka nokware akyerɛ mo onipa biara a ɔmfa nguandan kwan ano na ɔforo kɔ mu no yɛ owifo
onipa a ɔfa ɔkwan ano kɔ mu no ne oguanhwɛfo no
ɔpon no anohwɛfo no bue pon no ma no na sɛ ɔfrɛ nguan no nso a wɔte ne nne ma ɔde wɔn fi adi
sɛ ɔde wɔn fi adi a odi nguan no anim na nguan no nso di n akyi efisɛ wɔte ne nne
wɔrenni onipa foforo biara akyi na sɛ ɔfrɛ wɔn a wɔremma efisɛ wɔnte ne nne
yesu buu wɔn saa bɛ yi nanso nnipa no ante no ase
yesu ka kyerɛɛ wɔn bio se mereka nokware akyerɛ mo se mene nguandan no ano pon no
wɔn a wodii m anim kan no yɛ awifo ne adwotwafo ɛno nti nguan no ante wɔn nne anni wɔn akyi
mene ɔpon no obiara a ɔnam me so bewura mu no benya nkwa obewura mu asan afi adi na obenya adidibea
owifo ba a obewia anaasɛ obedi awu anaasɛ ɔbɛsɛe ade me de maba sɛnea ɛbɛyɛ a mubenya nkwa a ɛho nni asɛm biara
mene oguanhwɛfo pa no oguahwɛfo pa no ne obi a otumi de ne nkwa to hɔ ma ne nguan
obi a wɔabɔ no paa sɛ ɔnhwɛ nguan so no nyɛ nguan no wura ɛno nti sɛ ohu sɛ pataku reba a oguan gyaw nguan no hɔ na pataku no tow hyɛ nguan no so ma wɔbɔ apete
ɔpaani no guan efisɛ wɔabɔ no paa na nguan no yiyedi mfa ne ho
mene oguanhwɛfo pa no minim me nguan na me nguan nso nim me
sɛnea agya no nim me na me nso minim agya no masiesie me ho nso sɛ mewu ama nguan no
nguan afoforo bi wɔ hɔ a wɔyɛ me de nanso wonnya mmɛkaa saa nguankuw yi ho ɛsɛ sɛ mede wɔn nso bɛka saa nguankuw yi ho wobetie me nne na wɔbɛyɛ nguankuw baako a oguanhwɛfo baako pɛ na ɔhwɛ wɔn so
agya no dɔ me efisɛ masiesie me ho sɛ mede me nkwa bɛto hɔ sɛnea ɛbɛyɛ a daakye me nsa bɛka bio
obiara rentumi nnye me nkwa mfi me nsam me ara me pɛ mu na mede bɛma mewɔ tumi sɛ mede ma na mewɔ tumi nso sɛ mesan gye bio eyi ne nea m agya ahyɛ me sɛ menyɛ no
asɛm a yesu kae no nti ɛmaa mpaepaemu baa yudafo no mu
wɔn mu pii kae se ɔwɔ hohommɔne n adwene mu ka no adɛn nti na mutie no
afoforo nso kae se onipa a ɔwɔ hohommɔne rentumi nkasa sɛɛ ɛbɛyɛ dɛn na obi a ɔwɔ hohommɔne betumi ama anifuraefo ahu ade
ɔpɛ bere bi mu a asɔredandwira dui wɔ yerusalem no
yesu kɔpasee asɔredan no mu baabi a wɔfrɛ no solomon abrannaa no so hɔ
yudafo no betwaa ne ho hyiae kae se wobɛma yɛatwɛn akosi da bɛn sɛ wone kristo no a pae mu ka kyerɛ yɛn
yesu ka kyerɛɛ wɔn se maka akyerɛ mo dedaw nanso munnye me nni me nnwuma a menam m agya tumi mu yɛ no di me ho adanse
nanso munnye nni efisɛ monyɛ me nguan
me nguan te me nne me nso minim wɔn na wodi m akyi
mema wɔn nkwa a enni awiei a wɔrenwu da na obi rentumi nnye wɔn mfi me nsam
m agya a ɔde wɔn maa me no wɔ tumi sen obiara na obiara rentumi nnye wɔn mfi me nsam
me ne agya no yɛ baako
yudafo no san tasee abo sɛ anka wɔde rebesiw no
yesu ka kyerɛɛ wɔn se mayɛ nnwuma pa pii a agya no de hyɛɛ me nsa sɛ menyɛ no ama moahu na emu nea ɛwɔ he ho nti na mopɛ sɛ musiw me abo yi
yudafo no buaa no se ɛnyɛ wo nnwuma pa bi a woayɛ no nti na yɛpɛ sɛ yesiw wo abo na mmom w abususɛm a wokae no nti woyɛ onipa dasani nso woyɛ wo ho sɛ onyankopɔn
yesu buaa wɔn se wɔakyerɛw wɔ mo ara ankasa mo mmara mu se onyankopɔn kae se moyɛ anyame
ɛno nti sɛ onyankopɔn nam anyamesɛm a ɛyɛ nokware so frɛ wɔn a onyankopɔn asɛm baa wɔn nkyɛn no se anyame a
ɛyɛ dɛn na sɛ nea agya no somaa no baa wiase no ka se mene onyankopɔn ba no a muse waka abususɛm
sɛ menyɛ nnwuma a m agya pɛ sɛ meyɛ no de a ɛnne munnnye me nnni
nanso sɛ meyɛ m agya no nnwuma na sɛ munnye me nni mpo a munnye nnwuma no nni sɛnea ɛbɛyɛ a mubegye adi sɛ agya no wɔ me mu na me nso mewɔ ne mu
nkurɔfo no pɛe sɛ wɔkyere no bio nanso wɔantumi
yesu san twa kɔɔ yordan agya wɔ faako a yohane bɔ asu no kɔtenaa hɔ
nnipa bebree kɔɔ ne nkyɛn wɔn mu dodow no ara kae se yohane anyɛ anwonwade nanso biribiara a ɔka faa saa ɔbarima yi ho no yɛ nokware
nnipa a wɔwɔ hɔ no mu bebree gyee no dii
ɔbarima bi tenaa ase wɔ betania a na wɔfrɛ no lasaro betania yi yɛ kurow a na maria ne ne nua marta fi mu da bi saa ɔbarima yi yaree
saa maria yi na ne nua ne lasaro a na ɔyare no na ohwiee ngo guu awurade nan ase de ne tinhwi popae no
anuanom yi soma kɔɔ yesu nkyɛn kɔka kyerɛɛ no se awurade wo dɔfo no yare
yesu tee nkra no ɔkae se ɛnyɛ saa yare yi na ebekum lasaro mmom onyankopɔn pɛ sɛ ɔfa saa yare yi so hyɛ ne ho anuonyam na saa anuonyam yi bi nso ka onipa ba no
na yesu pɛ marta ne ne nuabea no ne lasaro asɛm yiye
bere a yesu tee nkra sɛ lasaro yare denneenen no wankɔ saa bere no ara mu ɔtenaa hɔ nnanu
afei ɔka kyerɛɛ n asuafo no se momma yɛnsan nkɔ yudea
nanso asuafo no ka kyerɛɛ no se kyerɛkyerɛfo ɛnkyɛe biara na yudafo no pɛe sɛ wosiw wo abo ɛnna afei wuse yɛnsan nkɔ hɔ bio yi
yesu kae se nnɔnhwere dumien na ɛwɔ da koro mu meboa anaa ɛno nti sɛ obi nam hann mu a ɔrenhintiw efisɛ ɔnam wiase hann mu
nanso sɛ ɔnam anadwo sum mu a obehintiw efisɛ ɔnam sum mu
yesu san kae se yɛn adamfo lasaro ada na merekɔ akonyan no
asuafo no ka kyerɛɛ yesu se awurade sɛ wada de a ɛnne na ne ho bɛtɔ no
na yesu kyerɛ sɛ lasaro awu nanso asuafo no de na wosusuw sɛ nna ara na wada
ɛno nti yesu ka kyerɛɛ wɔn pefee se lasaro awu
nanso mo nti ɛyɛ me anigye sɛ na minni hɔ sɛnea ɛbɛyɛ a mubegye adi momma yɛnkɔ ne nkyɛn
toma a wɔfrɛ no ata no ka kyerɛɛ ne mfɛfo asuafo no se momma yɛne kyerɛkyerɛfo no nyinaa nkɔ na yɛne no nkowu
yesu duu betania no na lasaro awu ma wɔasie no ma adi nnanan
efi betania rekɔ yerusalem no nnu akwansin abien
na saa bere no na yudafo bebree aba marta ne maria nkyɛn sɛ wɔrebegyam wɔn wɔ wɔn nua no wu no ho
marta tee sɛ yesu reba no ofii adi kohyiaa no na maria de ɔtenaa fie
marta ka kyerɛɛ yesu se ao awurade sɛ wowɔ ha a anka me nua no anwu
minim mpo sɛ saa bere yi mu biribiara a wubebisa onyankopɔn sɛ ɔnyɛ mma wo no ɔbɛyɛ
yesu ka kyerɛɛ no se wo nua no bɛsan anya nkwa bio
marta buaa no se awurade minim sɛ owusɔre da no ɔno nso bɛsɔre
yesu ka kyerɛɛ no se me na minyan awufo ma wɔn nkwa obiara a ogye me di no sɛ wawu mpo a ɔbɛsan anya nkwa
na obiara a ɔte ase na ogye me di no renwu da wugye eyi di anaa
marta buae se awurade migye midi migye midi sɛ wone kristo agyenkwa a ɔne onyankopɔn ba a ɔreba wiase no
marta kaa saa asɛm yi wiei no ɔkɔfrɛɛ ne nua maria de no kɔɔ kokoam ka kyerɛɛ no se kyerɛkyerɛfo no aba na wabisa w ase
maria tee saa asɛm yi no ɔyɛɛ ntɛm kohyiaa yesu
saa bere no na yesu mmeduu akuraa no ase hɔ na ɔda so wɔ faako a marta hyiaa no hɔ no
bere a yudafo a wɔwɔ fie hɔ regyam maria no hui sɛ wasɔre ɔhare so refi adi no wodii n akyi efisɛ na wosusuw sɛ ɔrekɔ da no so akosu
maria duu faako a yesu wɔ no ɔkotow ne nan ase kae se ao awurade sɛ wowɔ ha a anka me nua no anwu
yesu hui sɛ maria ne yudafo a wɔka ne ho no resu no ɛhaw no yiye na ne werɛ howee
obisaa wɔn se ɛhe na musiee no wobuaa no se awurade bra na yɛnkɔkyerɛ wo
yesu sui
yudafo no hui sɛ ɔresu no wɔkae se eyi kyerɛ ɔdɔ a ɔde dɔ no
wɔn mu bi kae se onipa a ɔmaa onifuraefo huu ade no munnye nni sɛ anka obetumi agye lasaro nkwa anaa
asɛm a nkurɔfo no kae no hyee yesu maa ne werɛ san howee afei ɔkɔɔ ɛda a wɔde ɔbo ahini ano no so
yesu hyɛɛ wɔn sɛ munyi ɔbo a ehini ɛda no ano no marta a ɔyɛ owufo no nuabea no kae se awurade ɛbɛyɛ nnanan ni a yebesiee no enti saa bere yi de ɛbɔn
yesu ka kyerɛɛ marta se manka ankyerɛ wo se sɛ wugye di a wubehu onyankopɔn anuonyam
woyii ɔbo no fii ɛda no ano afei yesu hwɛɛ soro bɔɔ mpae se agya meda wo ase sɛ wutie me
minim sɛ wutie me daa nyinaa nanso esiane nnipa a wɔwɔ ha nti na mereka eyi sɛnea ɛbɛyɛ a wobegye adi sɛ wo na wosomaa me
ɔkaa eyi wiei no ɔteɛɛm dennen se lasaro sɔre bra
lasaro sɔre bae a ntama a wɔde kyekyeree ne nsa ne ne nan ne n anim no da so kyekyere no yesu ka kyerɛɛ wɔn se monsan ne ho ntama no na ɔnkɔ
yudafo a wɔbɛsraa maria na wohuu nea yesu yɛe no mu bebree gyee no dii
na wɔn mu bi nso kɔɔ farisifo no hɔ kɔkaa nea esii no nyinaa kyerɛɛ wɔn
enti farisifo no ne asɔfo mpanyin no hyiaa baguafo no kae se dɛn na yɛnyɛ monhwɛ anwonwade a saa onipa yi reyɛ
sɛ yɛma ɔkɔ so yɛ nea ɔreyɛ yi a nnipa nyinaa begye no adi na wɔadi n akyi sɛ ɛba saa a roma aban bebisa yɛn asɛm na wasɛe yɛn asɔredan ne ɔman mu yi nyinaa
kaiafa a saa bere no na ɔyɛ ɔsɔfo panyin no kae se mo de munnim hwee
munnim sɛ eye ma mo sɛ onipa baako bewu ama nnipa no nyinaa sen sɛ wɔbɛsɛe ɔman mu no nyinaa
emfi ɔno ankasa ne tumi mu na ɔkaa saa asɛm yi efisɛ esiane sɛ na ɔyɛ ɔsɔfo panyin saa bere no nti na ɔhyɛɛ nkɔm sɛ yesu bewu de agye mo nkwa
na ɛnyɛ wɔn nko na mmom ɛnam eyi so bɛma onyankopɔn mma a wɔabɔ ahwete no nyinaa ano aboa na wɔayɛ ɔman baako
efi saa bere no yudafo mpanyin no faa adwene sɛ wobekum yesu
eyi nti yesu anyi ne ho adi wɔ yudea na ofi hɔ kɔɔ sare so kurow bi a wɔfrɛ no efraim ne n asuafo no kɔtenaa hɔ
na yudafo twam afahyɛ no rebɛn nti nnipa pii fifi wɔn nkuraase kɔɔ yerusalem sɛ wɔrekodwira wɔn ho de atwɛn afahyɛ no
na wɔrehwehwɛ yesu ahu no ɛno nti woduu asɔredan mu hɔ no wobisabisaa wɔn ho wɔn ho se mugye di sɛ yesu bɛba afahyɛ yi bi anaa ebinom kae se yennye nni
saa bere yi na asɔfo mpanyin ne farisifo no ahyɛ sɛ sɛ obi nim baabi a yesu wɔ a ɔnkyerɛ na wɔnkɔkyere no
aka nnansia na twam afahyɛ no adu no yesu kɔɔ betania kurow a na lasaro a yesu nyanee no fi awufo mu no te mu no mu
wɔtow yesu pon marta na ɔsomee wɔ saa opontow yi ase lasaro tenaa yesu nkyɛn pɛɛ wɔ ɔpon no ho
wɔredidi no maria faa ngohuam bi a ne bo yɛ den behwie guu yesu nan ase de ne tinhwi popae ngo no hua gyee ofie hɔ nyinaa
yuda iskariot a ɔyɛ asuafo no mu baako a akyiri yi obeyi yesu ama no ani annye nea ɔbea yi yɛe no ho
enti ɔkae se adɛn nti na wantɔn saa ngohuam yi na yɛamfa sika no amma ahiafo
ɛnyɛ sɛ na odwen ahiafo ho nti na ɔkaa saa asɛm yi na mmom na ɔyɛ ɔkorɔmfo na esiane sɛ na ɔhwɛ asuafo no sika so nti na owiawia bi
yesu kae se munnyaa ɔbea yi haw nea ɔbea yi ayɛ yi ɔde asiesie me ama me wu
mo ne ahiafo na ɛwɔ hɔ bere biara na me de me ne mo rentena hɔ daa
bere a yudafo no tee sɛ yesu wɔ betania no wɔn mu pii kɔɔ hɔ ɛnyɛ yesu nko nti na wɔkɔɔ hɔ na mmom wɔkɔɔ hɔ sɛ wɔrekɔhwɛ lasaro a yesu nyanee no fii awufo mu no nso
afei asɔfo mpanyin no bɔɔ pɔw sɛ wobekum lasaro nso
efisɛ esiane lasaro wusɔre no nti na nnipa bebree retwe wɔn ho afi yudafo mpanyin no ho abedi yesu akyi
ade kyee no nnipadɔm a wɔaba twam afahyɛ no tee sɛ yesu reba yerusalem no
wobubuu berɛw de kohyiaa no kwan de ahurusi teɛteɛɛm se hosiana nhyira nka nea ɔreba wɔ awurade din mu no nhyira nka israelhene
yesu rekɔ no na ɔte afurum ba bi so sɛnea kyerɛwsɛm hyɛɛ ho nkɔm se
nsuro sion babea hwɛ sɛ wo hene te afurum ba so reba wo nkyɛn
mfitiase no asuafo no ante eyinom nyinaa ase kosii sɛ wɔhyɛɛ yesu anuonyam no ansa na wɔrekae sɛ kyerɛwsɛm no aka saa asɛm yi nyinaa afa no ho dedaw na ɛno ara ne nea wɔayɛ ama no no
nnipa a na wɔwɔ hɔ a wɔhui sɛ yesu nyanee lasaro fii awufo mu no kaa asɛm a esii no kyerɛɛ afoforo
eyi nti na nnipa bebree kɔe sɛ wɔrekohyia yesu kwan no efisɛ na wɔate sɛ wayɛ anwonwade
farisifo no huu nea ɛrekɔ so no wɔkae se anyɛ ye monhwɛ sɛ nnipa no nyinaa atu adi n akyi
afahyɛ bere no mu no helafo bi nso kɔɔ yerusalem sɛ wɔrekɔsom
wɔkɔɔ filipo a ofi betsaida no nkyɛn kɔka kyerɛɛ no se owura yɛpɛ sɛ yehu yesu
filipo kɔbɔɔ andrea amanneɛ maa wɔn baanu kɔka kyerɛɛ yesu
yesu ka kyerɛɛ wɔn se bere no aso sɛ wɔbɛhyɛ onipa ba no anuonyam
mereka nokware akyerɛ mo se sɛ wɔamfa burofua anhyɛ fam amma amporɔw na amfifi a ɛda so yɛ burofua no ara nanso sɛ ɛporɔw na efifi a ɛsow aba pii
obiara a ɔdɔ ne kra no bɛhwere ne nkwa na nea ɔnnɔ ne kra no benya nkwa a enni awiei
obiara a ɔpɛ sɛ ɔsom me no ɛsɛ sɛ odi m akyi na baabiara a mewɔ no ɛsɛ sɛ m asomfo nso wɔ hɔ bi
yesu kae se afei de me kra ho yeraw no na asɛm bɛn na menka menka se agya gye me fi saa amanehunu yi mu anaa nanso eyi nti na wosomaa me baa wiase sɛ mimmehu amane
agya hyɛ wo din anuonyam ɔkasa wiei no nne bi fi soro kae se mahyɛ no anuonyam dedaw na mɛsan mahyɛ no bio
nnipakuw a na wɔwɔ hɔ no tee nne no wɔkae se aprannaa na ɛrebobɔ mu ebinom nso kae se ɔsoro bɔfo na ɔkasa kyerɛɛ no
nanso yesu ka kyerɛɛ wɔn se mo nti na saa nne yi kasae na ɛnyɛ me nti
afei bere adu sɛ wobu wiase atɛn na wotu ɔbonsam a odi wiase so no gu
sɛ wonya ma me so fi asase mu a mɛtwe nnipa nyinaa aba me nkyɛn
ɔkaa eyi de kyerɛɛ owu ko a obewu no
nnipa no kae se kyerɛwsɛm no di adanse sɛ agyenkwa no renwu da adɛn nti na woka kyerɛ yɛn se ɛsɛ sɛ wɔma onipa ba no so hena ne saa onipa ba no
yesu buaa wɔn se me hann no bɛhyerɛn ama mo mmere tiaa bi mu ɛno nti monnantew mu bere a mowɔ saa hann no mu yi nkɔ baabiara a mopɛ sɛ mokɔ ansa na sum aduru anyɛ saa a morenhu kwan
bere a mowɔ hann mu yi munnye hann no nni na moayɛ hann no mma yesu kaa nsɛm yi wiei no ofii hɔ de ne ho kohintawee
ɛwom sɛ na yesu ayɛ anwonwade ahorow ama yudafo no ahu de nanso na wonnye no nni ara
eyi ne odiyifo yesaia asɛm a ɔkae se awurade hena na obegye yɛn adi na hena nso na obegye w anwonwadwuma no adi sɛ adansedi
yudafo no annye anni efisɛ na odiyifo yesaia asan aka se
onyankopɔn afura wɔn ani na wapirim wɔn koma sɛnea ɛbɛyɛ a wɔrenhu ade na wɔrente biribiara ase anaasɛ wɔbɛdan aba me nkyɛn na masa wɔn yare
yesaia kaa eyi faa yesu anuonyam a daakye obenya a onyankopɔn yi kyerɛɛ no no ho
mpo na yudafo mpanyin no mu pii gye yesu di nanso na wosuro sɛ sɛ farisifo no hu wɔn a wɔremma wɔmma asɔredan no mu bio
na wɔpɛ sɛ nnipa bɛkamfo wɔn sen sɛ onyankopɔn bɛhyɛ wɔn anuonyam
yesu teɛɛm se obiara a ogye me di no ɛnyɛ me nko na ogye me di na ogye nea ɔsomaa me no nso di
na nea ohu me no hu nea ɔsomaa me no nso
maba wiase sɛ hann na obiara a ogye me di no ankɔ so antena sum mu
obiara a ɔte m asɛm na onni so no meremmu no atɛn efisɛ mamma sɛ merebebu nnipa atɛn na mmom mebae sɛ merebegye wɔn nkwa
obiara a ɔpo me na onnye m asɛm nni no ɔtemmufo bi wɔ hɔ a obebu no atɛn me nsɛm a maka akyerɛ mo no na atemmu da no ebebu mo atɛn
nsɛm a maka no nyinaa ɛnyɛ me ara ankasa m adwene na mede ka kyerɛɛ mo na mmom ɛyɛ nea agya no ka kyerɛɛ me sɛ menka nkyerɛ mo no
minim sɛ asɛm biara a agya no ahyɛ me sɛ menka no de nnipa kɔ nkwa a enni awiei mu enti asɛm a ɔbɛka akyerɛ me se menka biara no ɛno na meka
ade rebɛkye ama twam afahyɛ no adu no yesu hui sɛ afei bere aso sɛ ofi wiase kɔ n agya nkyɛn yesu yɛ obi a na ɔdɔ n akyidifo na ɔdɔɔ wɔn kosii sɛ owui
bere a na yesu ne n asuafo te adidii no ɔbonsam kɔhyɛɛ yuda iskariot a ɔyɛ simon ba no mu sɛ onyi yesu mma
yesu nim sɛ n agya de tumi nyinaa ahyɛ ne nsa na ofi onyankopɔn nkyɛn na ɔbae na ɔresan akɔ ne nkyɛn
yesu sɔre fii didipon no ho yii n atade nguguso guu hɔ de mpopaho twaa n asen
ohwiee nsu guu kankyee bi mu na ofitii ase hohoroo asuafo no nan ase de mpopaho no popae
bere a yesu duu simon petro so no petro bisaa no se awurade worebɛhohoro me nan ase anaa
yesu buaa no se nea mereyɛ yi worente ase mprempren nanso akyiri yi wobɛte ase
petro ampene asɛm a ɔkae no so kae se ɛnyɛ wo na ɛsɛ sɛ wohohoro me nan ase yesu ka kyerɛɛ no se sɛ manhohoro wo nan ase a na wonka me ho
simon petro kae se awurade ɛnne na ɛnyɛ me nan ase nko na mmom me nsa ho ne me tirim nso ka ho
yesu ka kyerɛɛ no se obiara a waguare no aguare ho nhia no bio gye ne nan ase nko na ɛsɛ sɛ ɔhohoro efisɛ ne nipadua no de efi biara nni ho mo nyinaa ho afi gye mo mu baako pɛ
na yesu nim onipa ko a ɔrebeyi no ama no ɛno nti na ɔkae se ɛnyɛ wɔn nyinaa na wɔn ho afi no
yesu hohoroo wɔn nan ase wiei no ɔfaa n atade nguguso no hyɛe san kɔtenaa didipon no ho afei obisaa n asuafo no se mote nea mayɛ yi ase anaa
mofrɛ me kyerɛkyerɛfo ne awurade a mudi me frɛ efisɛ ɛno ne nea meyɛ
sɛ me a meyɛ mo awurade ne kyerɛkyerɛfo no mpo ahohoro mo nan ase a ɛnne na ɛsɛ sɛ mo nso mohohorohohoro mo ho mo ho nan ase
mayɛ eyi de ayɛ nhwɛso ama mo sɛnea mo nso mobɛyɛ saa ara
mereka nokware akyerɛ mo se akoa nsen ne wura saa ara nso na ɔsomafo nsen nea ɔsomaa no no
afei a moate nea meyɛe no ase yi sɛ moyɛ saa bi a mubenya nhyira
ɛnyɛ mo nyinaa na mereka saa asɛm yi akyerɛ mo minim wɔn a mayi wɔn nanso ɛsɛ sɛ kyerɛwsɛm a ɛka se onipa a ɔne me to nsa didi no beyi me ama no ba mu
mereka eyinom nyinaa akyerɛ mo ansa na aba mu sɛnea ɛbɛyɛ a mubegye adi
mereka nokware akyerɛ mo se obiara a obegye nea m asoma no no ogye me nso na obiara a ogye me no nso gye nea ɔsomaa me no
yesu kaa eyinom nyinaa wiei no ne ho yeraw no ma ɔpaee mu kae se mereka nokware akyerɛ mo mo mu baako beyi me ama
asuafo no de ahodwiriw hwehwɛhwehwɛɛ wɔn ho wɔn ho anim pɛe sɛ wohu nea ɔde no no
na asuafo no mu baako a yesu pɛ n asɛm no te ne nkyɛn pɛɛ
simon petro buu n ani se bisa no na ɔnkyerɛ wo onipa ko a ɔreka ne ho asɛm no
ɛno nti saa osuani no twiw bɛn yesu bisaa no se awurade ɛyɛ hena
yesu buae se nea mede abodoo bɛbɔ nsa no mu ama no no ɔno na obeyi me ama na ɔde abodoo bɔɔ nsa mu de maa yuda a ɔyɛ simon iskariot ba no
bere a yuda gyee abodoo no pɛ na ɔbonsam bɛhyɛɛ ne mu yesu ka kyerɛɛ no se nea wopɛ sɛ woyɛ no yɛ no ntɛm
wɔn a na wɔte adidii no mu biara ante asɛm a yesu ka kyerɛɛ no no ase
esiane sɛ yuda na ɔhwɛ asuafo no sika so nti na wosusuw sɛ yesu reka akyerɛ no se ɔnkɔtɔ biribi a ɛho hia ma afahyɛ no anaasɛ ɔnkɔma ahiafo biribi
yuda gyee abodoo no pɛ na ofii adi saa bere no na ɛyɛ anadwo
yuda fii adi kɔe akyi no yesu kae se afei na onipa ba no anuonyam ada adi na onyankopɔn nam ɔba no so ada n anuonyam adi
na sɛ ɛnam ɔba no so na onyankopɔn anuonyam da adi a ɛnne na onyankopɔn nam ne tumi so bɛda onipa ba no anuonyam adi ɔbɛyɛ eyi ntɛm so
me mma ɛrenkyɛ biara megyaw mo hɔ sɛnea meka kyerɛɛ yudafo mpanyin no mobɛhwehwɛ me nanso morentumi mma faako a merekɔ hɔ no
ahyɛde foforo na mede regyaw mo se monnodɔ mo ho sɛnea medɔ mo no
na sɛ mododɔ mo ho mo ho a obiara behu sɛ moyɛ m asuafo
simon petro bisaa yesu se awurade ɛhe na worekɔ yesu buaa no se faako a merekɔ no de worentumi nni m akyi daakye bi wobɛba abɛka me ho
petro bisaa no se awurade adɛn nti na merentumi nni w akyi saa bere yi ɛyɛ owu mpo a mewu ama wo
yesu bisaa no se woasiesie wo ho ampa ara sɛ wubewu ama me anaa mereka nokware akyerɛ wo se ansa na akokɔ bɛbɔn no na woapa me mpɛn abiɛsa
yesu ka kyerɛɛ n asuafo no se mommma mo koma nntu munnye onyankopɔn nni na munnye me nso nni
tenabea bebree wɔ m agya fi ɛno nti merekɔ akosiesie baabi ama mo sɛ asɛm a mereka yi nyɛ nokware a anka merenka nkyerɛ mo
na sɛ mekɔ na mekosiesie baabi ma mo a mɛsan aba abɛfa mo akɔ na me ne mo akɔtena
munim faako a merekɔ no ne ɔkwan ko a mobɛfa so aba hɔ bi
toma bisaa no se awurade yennim faako a worekɔ na yɛbɛyɛ dɛn ahu kwan aba hɔ bi
yesu buae se mene kwan no ne nokware no ne nkwa no obi ntumi nkɔ agya no hɔ gye sɛ ɔfa me so
yesu kae bio se afei a moahu onipa ko a meyɛ yi saa ara nso na mubehu m agya no na efi saa bere yi munim no efisɛ moahu no
filipo bisaa no se awurade kyerɛ yɛn agya no efisɛ nea yɛrehwehwɛ ara ne no
yesu buae no se filipo enti me ne mo nantewee dedaadaw yi wunnim onipa ko a meyɛ obiara a onim onipa ko a meyɛ no nim m agya no adɛn nti na woka se kyerɛ yɛn agya no
filipo wunnye nni sɛ mewɔ agya no mu na agya no nso wɔ me mu yesu san ka kyerɛɛ n asuafo no se nsɛm a maka akyerɛ mo no mfi m ankasa agya a ɔte me mu no na ɔnam me so yɛ n adwuma
munnye me nni sɛ mewɔ agya no mu na agya no nso wɔ me mu sɛ munnye nsɛm a maka no nni a nnwuma a mayɛ no nti munnye nni
mereka nokware akyerɛ mo obiara a ogye me di no bɛyɛ nnwuma a meyɛ no bi na mpo ɔbɛyɛ nnwuma akɛseakɛse efisɛ merekɔ m agya no nkyɛn
na biribiara a mode me din bebisa no mɛyɛ ama mo sɛnea ɛbɛyɛ a agya no anuonyam nam ne ba no so bɛda adi
biribiara a mode me din bebisa no mɛyɛ ama mo
sɛ modɔ me a mubedi m ahyɛde so
mebisa agya no na wama mo ɔboafo foforo a ɔne honhom kronkron no a ɔda onyankopɔn nokware nyinaa adi no na ɔne mo atena daa
wiase rentumi nnye no efisɛ wonhu no na wonnim no nanso mo de munim no efisɛ ɔne mo na ɛte
merennyaw mo sɛ nyisaa mɛsan aba mo nkyɛn bio
ɛrenkyɛ biara nnipa renhu me bio nanso mo de mubehu me na esiane sɛ mete ase no nti mo nso mobɛtena ase
na da a mɛsɔre afi awufo mu no du a na mubehu sɛ mewɔ m agya no mu na mo nso mowɔ me mu sɛnea me nso mewɔ mo mu no
obiara a odi m ahyɛde so no ne obi a ɔdɔ me obiara a ɔdɔ me no m agya bɛdɔ no na me nso mɛdɔ no na mada me ho adi akyerɛ no
yuda ɛnyɛ iskariot kae se awurade ɛbɛyɛ dɛn na wobɛda wo ho adi akyerɛ yɛn nko ara na ɛnyɛ nnipa nyinaa
yesu buaa no se obiara a ɔdɔ me no bedi me nsɛm so m agya bɛdɔ no na me ne m agya bɛba ne nkyɛn ne no abɛtena
obiara a ɔnnɔ me no renni me nsɛm so nsɛm a moate no nyɛ me ara me nsɛm na mmom efi m agya a ɔsomaa me no nkyɛn
mewɔ mo nkyɛn yi na mereka eyinom nyinaa akyerɛ mo
honhom kronkron no a ɔne ɔboafo a agya no bɛsoma no me din mu no bɛkyerɛkyerɛ mo biribiara na wakaekae mo biribiara a maka akyerɛ mo no
asomdwoe na mede regyaw mo m asomdwoe na mede regyaw mo ɛnyɛ wiase asomdwoe na mede regyaw mo mommma mo koma nntu na munnsuro nso
monkae asɛm a meka kyerɛɛ mo se merekɔ nanso mɛsan aba mo nkyɛn bio no sɛ modɔ me ampa ara a anka mo ani begye efisɛ afei de metumi akɔ agya a ɔwɔ tumi sen me no nkyɛn
maka eyinom akyerɛ mo sɛnea ɛba mu a mubegye me adi
merentumi nkɔ so nkasa pii nkyerɛ mo bio efisɛ ɔbonsam no reba nanso onni me so tumi
na ɛsɛ sɛ nnipa hu sɛ medɔ agya no ɛno nti na asɛm biara a ɔbɛka no meyɛ no monsɔre mma yɛnkɔ
mene nokware bobe no na m agya ne okuafo no
dubaa biara a ɛnsow aba no otwa kyene na dubaa biara a ɛsow no oyiyi ho na asow aba bebree
me nsɛm a maka akyerɛ mo no ama mo ho afi dedaw
montena me mu na me nso mentena mo mu dubaa biara ankasa rentumi nsow aba gye sɛ ɛfam ne dutan ho saa ara nso na morentumi nsow aba gye sɛ mote me mu
mene bobe no na mone dubaa no obiara a ɔte me mu na mete ne mu no bɛsow aba bebree sɛ mokwati me a morentumi nyɛ hwee
obiara a ɔntena me mu no te sɛ dubaa a wɔatwa atow akyene a ɛho nni mfaso ɛwo a wɔboaboa ano de gu gya mu hyew
sɛ mote me mu na me nsɛm nso tena mo mu a ɛnne biribiara a mopɛ a mubebisa no wɔde bɛma mo
wɔn a wɔyɛ m asuafo nokware mu no sow aba bebree de hyɛ m agya anuonyam
sɛnea agya no dɔ me no saa ara nso na me nso medɔ mo montena me dɔ mu
sɛ mudi m ahyɛde so a mobɛtena me dɔ mu sɛnea madi m agya ahyɛde so na ɛno nti ɔda so dɔ me no
maka eyinom nyinaa akyerɛ mo sɛnea ɛbɛyɛ a mubenya m anigye no bi na ama mo anigye awie pɛyɛ
m ahyɛde ne sɛ monnodɔ mo ho mo ho sɛnea medɔ mo no
ɔdɔ biara nsen sɛ obi bewu ama ne nnamfonom
sɛ mudi nea mehyɛ mo sɛ monyɛ no so a na moyɛ me nnamfonom
memfrɛ mo nkoa bio efisɛ akoa nnim nea ne wura reyɛ mmom mefrɛ mo nnamfo efisɛ maka birabiara a mete fii m agya no nkyɛn akyerɛ mo
ɛnyɛ mo na moyii me me na miyii mo na memaa mo adwuma sɛ monkɔyɛ na monsow aba pa bebree na biribiara a mode me din bebisa agya no no ɔde bɛma mo
eyi na mehyɛ mo monnodɔ mo ho
sɛ wiase tan mo a monkae sɛ me na ɛtan me kan ansa na ɛretan mo
sɛ mote ase ma wiase a ɛnne wiase bɛdɔ mo sɛ wɔn a wɔyɛ ne de nanso miyii mo fii wiasefo mu ɛno nti monyɛ wiasefo bio eyi nti na wiasefo tan mo no
monkae asɛm a meka kyerɛɛ mo no akoa nsen ne wura sɛ wɔtan me a mo nso wɔbɛtan mo sɛ wotie m asɛm a meka no a mo nso wobetie mo
esiane sɛ moyɛ me de nti na wɔbɛtaa mo efisɛ wonnim onyankopɔn a ɔsomaa me no
sɛ memmɛkaa asɛm biara nkyerɛɛ wɔn a anka wɔrenni bɔne ho fɔ afei de wonni wɔn bɔne ho anoyi biara
obiara a ɔtan me no tan m agya nso
sɛ manyɛ nnwuma a obiara nyɛɛ bi da no wɔ wɔn mu a anka wɔrenni bɔne ho fɔ nanso wɔahu nea meyɛe nso wɔtan me ne m agya
ɛsɛ sɛ eyi ba mu sɛnea ɛbɛyɛ a nea wɔakyerɛw wɔ wɔn mmara no mu a ɛka se wɔtan me kwa no bɛba mu
mɛsoma ɔboafo a ɔyɛ nokware honhom a ofi agya no nkyɛn no aba mo nkyɛn na wabedi me ho adanse akyerɛ mo
na mo nso mubedi me ho adanse efisɛ me ne mo na ɛwɔ hɔ fi mfitiase pɛɛ
maka eyinom nyinaa akyerɛ mo na moatumi agyina hɔ pintinn
wɔbɛpam mo afi wɔn asɔredan mu na bere bi bɛba a obiara a obekum mo no besusuw sɛ sɛ ɔyɛ saa a na ɔresom onyankopɔn
wɔde saa nneɛma yi bɛyɛ mo efisɛ wonnim agya no na me nso wonnim me
nanso maka eyi akyerɛ mo sɛnea ɛbɛyɛ a sɛ bere no du a mobɛkae nea meka kyerɛɛ mo no mfitiase no manka eyi ankyerɛ mo efisɛ na meka mo ho
afei de merekɔ nea ɔsomaa me no nkyɛn nanso mo mu biara mmisaa me se ɛhe na worekɔ
nea maka akyerɛ mo yi ama mo werɛ ahow
nanso meka nokware kyerɛ mo eye ma mo sɛ mɛkɔ efisɛ sɛ mankɔ a ɔboafo no remma mo nkyɛn
nanso sɛ mekɔ a mɛsoma no aba mo nkyɛn na sɛ ɔba a ɔbɛma wiasefo ahu wɔn bɔne ne nea ɛyɛ trenee ne onyankopɔn atemmu
nea wɔka fa bɔne ho no nyɛ nokware efisɛ wonnye me nni
nea wɔka fa trenee ho no nyɛ nokware efisɛ merekɔ agya no nkyɛn na morenhu me bio
saa ara na nea wɔka fa atemmu ho no nso nyɛ nokware efisɛ wɔabu wiase yi temmufo no atɛn dedaw
mewɔ nsɛm pii ka kyerɛ mo nanso mprempren de morentumi nte ase
sɛ nokware honhom no ba a ɔbɛma moahu nokware no nyinaa ɔrenkasa mma ne ho na mmom nea ɔte no na ɔbɛka na ɔbɛka nneɛma a ɛbɛba no ho nsɛm akyerɛ mo
ɔbɛhyɛ me anuonyam efisɛ obetie asɛm biara a meka no na wabɛka akyerɛ mo
biribiara a m agya wɔ no yɛ me de ɛno nti na mekae se honhom no betie biribiara a meka kyerɛ no na wabɛka akyerɛ mo no
aka kakraa bi morenhu me nanso ɛno akyi no ɛrenkyɛ koraa mubehu me bio
asuafo no bi bisabisaa wɔn ho wɔn ho se eyi ase ne dɛn ɔreka akyerɛ yɛn se aka kakraa bi morenhu me nanso ɛno akyi no ɛrenkyɛ koraa na moasan ahu me ɔsan ka bio se efisɛ merekɔ agya no nkyɛn
wɔsan bisaa bio se saa asɛm aka kakra yi ase ne dɛn yɛnte nea ɔreka yi ase
yesu hui sɛ wɔpɛ sɛ wobisa no asɛm a ɔkae no ase no nti ɔka kyerɛɛ wɔn se mekae se aka kakraa bi morenhu me nanso ɛno akyi no ɛrenkyɛ koraa mubehu me bio eyi ne asɛm a monte ase a enti morebisabisa mo ho mo ho yi
meka nokware akyerɛ mo mo werɛ bɛhow na moasu nanso wiasefo ani begye mubedi awerɛhow nanso mo awerɛhow no bɛdan anigye
sɛ ɔbea rebɛwo a na werɛ how efisɛ n amanehunu bere adu so nanso sɛ onya wo a ne werɛ fi ne yaw efisɛ n ani gye sɛ wawo onipa aba wiase
saa ara na ɛte wɔ mo ho mprempren de mo werɛ ahow nanso mehu mo bio ama mo ani agye na obi rentumi nnye saa anigye no mfi mo nsam
sɛ saa da no du a moremmisa me biribiara meka nokware akyerɛ mo agya no de biribiara a mode me din bebisa no bɛma mo
ebesi saa bere yi momfaa me din mmisaa biribiara da mummisa na wɔde bɛma mo na mo anigye awie pɛyɛ
menam abebu mu na maka eyinom akyerɛ mo nanso bere bi bɛba a merenkasa abebu mu bio na mmom mɛka biribiara a ɛfa agya no ho no fann akyerɛ mo
sɛ saa da no du a mode me din bebisa no biribiara a ɛho hia mo menka se me na mebisa agya no ama mo
efisɛ agya no ankasa dɔ mo ɔdɔ mo efisɛ modɔ me na moagye adi sɛ mifi onyankopɔn nkyɛn na mebae
mifi agya no nkyɛn na mebaa wiase na afei merefi wiase akɔ agya no nkyɛn
n asuafo no ka kyerɛɛ no se afei de wokasa pefee ma yɛte wo ase
yɛahu sɛ wunim biribiara ɛho nhia sɛ obi bisa wo nsɛm eyi ama yɛagye adi sɛ wufi onyankopɔn nkyɛn
yesu buaa wɔn se afei de mugye di
bere bi rebedu na mpo adu dedaw a mo nyinaa bɛhwete na obiara akɔ ne fi na aka me nko nanso ɛrenka me nko efisɛ agya no ka me ho
maka eyinom akyerɛ mo na moanya asomdwoe wɔ me mu mubehu amane wɔ wiase nanso munnyina pintinn madi wiase so nkonim
yesu kaa saa nsɛm yi wiei no ɔhwɛɛ soro bɔɔ mpae se agya bere no adu hyɛ wo ba no anuonyam na ɔba no nso nhyɛ wo anuonyam
womaa no nnipa nyinaa so tumi sɛnea ɛbɛyɛ a ɔbɛma wɔn a wode wɔn maa no no nkwa a enni awiei
na ɔkwan a wɔnam so benya nkwa a enni awiei ne sɛ wobehu onyankopɔn koro nokwafo no ne yesu kristo a wosomaa no baa asase so no
medaa w anuonyam adi kyerɛɛ wɔ asase so na miwiee adwuma a wode hyɛɛ me nsa no yɛ
na afei agya fa anuonyam a mewɔ wɔ w anim ansa na worebɔ wiase no hyɛ me wɔ w anim ha
mama nnipa a na anka wɔte wiase a wode wɔn hyɛɛ me nsa no ahu wo na wɔyɛ wo de na wode wɔn maa me wɔatie w asɛm
afei wɔahu sɛ biribiara a wode maa me no fi wo nkyɛn
mekaa asɛm a woka kyerɛɛ me se menka nkyerɛ wɔn no kyerɛɛ wɔn na wotiei wonim sɛ ɛyɛ nokware sɛ mifi wo nkyɛn na mebae na wogye di sɛ wo na wosomaa me
mebɔ mpae ma wɔn memmɔ mpae mma wɔn a wonnye w asɛm nni na mmom nnipa a wode wɔn maa me no na mebɔ mpae ma wɔn efisɛ wɔyɛ wo de
biribiara a mewɔ no yɛ wo de na biribiara a wowɔ no nso yɛ me de ɛnam eyinom so ama manya anuonyam
na afei merefi wiase na magyaw wɔn wɔ akyiri reba wo nkyɛn agya kronkron wɔn a wode wɔn maa me no fa wo din a tumi wɔ mu no bɔ wɔn ho ban na wɔayɛ baako sɛnea wo ne me yɛ baako no
bere a me ne wɔn wɔ hɔ no mede tumi a wode maa me no hwɛɛ wɔn so mebɔɔ wɔn ho ban na wɔn mu biara annyera gye onipa a ɛsɛ sɛ ɔyera no nko ara sɛnea ɛbɛyɛ a kyerɛwsɛm no bɛba mu
afei mereba wo nkyɛn maka saa nsɛm yi nyinaa bere a meda so wɔ wiase yi sɛnea ɛbɛyɛ a m anigye bɛhyɛ wɔn ma
mekaa w asɛm kyerɛɛ wɔn na wiasefo tan wɔn efisɛ womfi wiase sɛnea me nso mimfi wiase no
mimmisa wo sɛ yi wɔn fi wiase na mmom mesrɛ sɛ bɔ wɔn ho ban fi ɔbonsam nsam
sɛnea mimfi wiase no saa ara nso na womfi wiase
fa wo nsɛm a ɛyɛ nokware no kyerɛkyerɛ wɔn na ɛntew wɔn ho nyɛ wɔn kronkron
sɛnea wosomaa me baa wiase no saa ara na me nso meresoma wɔn akɔ wiase
wɔn nti mede me ho ma wo sɛnea ɛbɛyɛ a wɔn nso de wɔn ho nyinaa bɛma wo
memmɔ mpae mma wɔn nko mebɔ mpae ma wɔn a wɔnam wɔn asɛm a wɔbɛka no so agye adi no nso
mebɔ mpae sɛ wɔn nyinaa bɛyɛ baako agya sɛnea wowɔ me mu na me nso mewɔ wo mu no saa ara nso na ma wɔntena yɛn mu ma wɔn nyinaa nyɛ baako sɛnea ɛbɛyɛ a wiase begye adi sɛ wo na wosomaa me
mede anuonyam a wode hyɛɛ me a ɛmaa me ne wo yɛɛ baako no ahyɛ wɔn sɛnea ɛbɛyɛ a wɔn nso wɔbɛyɛ baako sɛnea yɛn nso yɛyɛ baako no
mewɔ wɔn mu na wo nso wowɔ me mu sɛnea ɛbɛyɛ a wɔn nyinaa bɛyɛ baako na wiase ahu sɛ wo na wosomaa me na wodɔ wɔn sɛnea wodɔ me no
agya mepɛ sɛ wɔn a wode wɔn maa me no bɛka me ho wɔ faako a mewɔ no na wɔahu m anuonyam anuonyam a wode maa me no efisɛ wodɔ me ansa na wobɔɔ wiase
agya kronkron wiase nnim wo nanso me de minim wo na asuafo yi nim sɛ wo na wosomaa me
mama wɔahu sɛnea wo te na mɛkɔ so ayɛ saa daa sɛnea ɛbɛyɛ a ɔdɔ a wodɔ me no bɛtena wɔn nso mu na me nso matena wɔn nso mu bi
yesu bɔɔ saa mpae yi wiei no ɔne n asuafo no fii baabi a wɔwɔ no kotwaa asu kidron kɔɔ turo bi mu
esiane sɛ na yesu ne n asuafo no taa kɔ hɔ no nti na yuda a oyii no mae no nim hɔ
asɔfo mpanyin ne farisifo no somaa yuda ne asraafo ne asɔredan mu awɛmfo a wokitakita akode ne akanea kɔɔ faako a wɔwɔ no
yesu a na onim nea ɛbɛba ne so nyinaa no kohyiaa wɔn bisaa wɔn se hena na mohwehwɛ no
wobuaa no se yesu a ofi nasaret no yesu ka kyerɛɛ wɔn se me ni na yuda a oyii no mae no gyina hɔ bi
yesu kae se me ni no wopimpinii wɔn akyi na wɔhwehwee ase
ɔsan bisaa wɔn bio se mohwehwɛ hena na wobuae se yesu a ofi nasaret no
yesu buaa wɔn se maka akyerɛ mo dedaw se me ni sɛ me na mohwehwɛ me de a ɛnne momma m asuafo no nkɔ
ɔkaa eyi nyinaa sɛnea ɛbɛyɛ a nsɛm a waka se agya wɔn a wode wɔn maa me no mu baako koraa nyerae no bɛba mu
saa bere no petro a na okita sekan no twee de twaa ɔsɔfo panyin no asomfo no mu baako aso nifa saa akoa no din de malko
yesu ka kyerɛɛ petro se fa wo sekan no san hyɛ faako a wotwe fii ɛnsɛ sɛ menom kuruwa a m agya de ama me no ano anaa
asraafo no ne wɔn panyin ne asɔredan mu awɛmfo no kyeree yesu kyekyeree ne nsa
de no dii kan kɔmaa ana a na n ase ne kaiafa a saa bere no na ɔyɛ ɔsɔfo panyin no
kaiafa na otuu yudafo no fo se eye sɛ onipa baako bewu ama ɔman no no
simon petro ne osuani baako dii yesu akyi na osuani baako no yɛ obi a ɔsɔfo panyin no nim no yiye saa osuani no na onyaa kwan kɔɔ ɔsɔfo panyin no fi hɔ
petro de ɔkaa ɔpon no akyi saa osuani a na onim ɔsɔfo panyin no yiye no san bae ne abeawa a na ɔhwɛ ɔpon no ano no bɛkasae maa petro nyaa kwan kɔɔ mu
abeawa a ogyina ɔpon ano no bisaa petro se wonyɛ saa onipa no asuafo no mu baako anaa petro buae se dabi
saa bere no na ɛyɛ awɔw bere nti na asomfo no ne asraafo no asɔ gya a wɔreto petro nso kogyinaa hɔ too gya no bi
ɔsɔfo panyin no bisaa yesu nsɛm faa n asuafo no ne ne nkyerɛkyerɛ ho
yesu buae se mekaa me nsɛm nyinaa wɔ guam na mekyerɛkyerɛɛ wɔ asɔredan ne hyiadan mu a nnipa nyinaa hyia hɔ no menkaa asɛm biara wɔ kokoam
adɛn nti na wubisa saa asɛm yi bisa wɔn a wotiee me no wɔn na wonim asɛm a mekae
yesu kaa saa no awɛmfo no mu baako bɔɔ no sotɔre kae se wo sɛɛ ne hena a wutumi kasa ɔsofo panyin anim saa
yesu buaa no se sɛ maka asɛmmɔne bi a ka asɛm a mekae no na obiara a ɔwɔ ha nte bi na sɛ asɛm a mekae no nso yɛ nokware de a adɛn nti na wobɔ me
afei ana ma wɔde yesu a wɔakyekyere ne nsa no kɔɔ ɔsɔfo panyin kaiafa anim
bere a petro da so gyina hɔ reto gya no bi no wɔn a na wogyina hɔ no mu bi bisaa no se wo nso wonyɛ ɔbarima no asuafo no mu baako anaa petro sanee bio se dabi menka wɔn ho
ɔsɔfo panyin no asomfo no mu baako a na ɔyɛ nea petro twaa n aso no busuani no bisaa no se ɛnyɛ wo na na wo ne no wɔ turo no mu hɔ no
petro san sanee bio se dabi n ano sii ara pɛ na akokɔ bɔnee
wɔde yesu fi kaiafa fi de no kɔɔ pilato ahemfi saa bere no na ɛyɛ anɔpahema esiane sɛ na yudafo no mpɛ sɛ efi ka wɔn na wɔatumi adi twam afahyɛ aduan no bi nti wɔankɔ hɔ bi
pilato fii adi baa faako a na nnipa no wɔ no bebisaa wɔn se bɔne bɛn na saa onipa yi ayɛ
nnipa no buaa no se sɛ ɔnyɛɛ bɔne biara a anka yɛamfa no amma w anim ha
pilato ka kyerɛɛ wɔn se mo ara momfa no nkɔ na momfa mo mmara so nni n asɛm yudafo no nso kae se yenni tumi sɛ yekum obi
nea esii yi maa nsɛm a yesu ka de kyerɛɛ owu ko a obewu no daa adi pefee
pilato san kɔɔ n ahemfi hɔ kobisaa yesu se wone yudafo hene no anaa
yesu nso bisaa no se wo ara w adwene na wode rebisa me saa asɛm yi anaasɛ nnipa bi na aka me ho asɛm akyerɛ wo
pilato buaa yesu se wususuw sɛ meyɛ yudani anaa wo ara wo nkurɔfo ne wɔn asɔfo mpanyin na wɔde wo brɛɛ me dɛn na woayɛ
yesu buaa no se m ahenni nyɛ asase so ahenni sɛ m ahenni yɛ asase so ahenni a anka m akyidifo bɛko agye me afi yudafo mpanyimfo no nsam mereka bio se m ahenni nyɛ asase so ahenni
pilato bisaa no se ɛnne na woyɛ ɔhene ne no yesu buaa no se wo na wuse meyɛ ɔhene ade baako pɛ nti na wɔwoo me baa wiase ha sɛ memmedi nokware ho adanse obiara a ɔpɛ nokware no tie me
pilato bisaa no se ɛdɛn ne saa nokware no afei pilato fii adi kɔɔ yudafo no nkyɛn kɔka kyerɛɛ wɔn se minni asɛm biara a megyina so abu no fɔ
nanso sɛnea mo twam afahyɛ amanne te no afe biara moma migyaa odeduani baako ma mo mopɛ sɛ migyaa yudafo hene no ma mo anaa
yudafo no teɛteɛɛm se dabi ɛnyɛ saa onipa yi gyaa baraba ma yɛn na saa baraba yi yɛ odwotwafo
pilato ma wɔbɔɔ yesu mmaa
asraafo no de nsɔe nwenee ahenkyɛw de hyɛɛ yesu afei wɔde atade kɔkɔɔ nso hyɛɛ no
wodii ne ho fɛw bobɔɔ no asotɔre kae se yudafo hene wo nkwa so
pilato fii adi kɔka kyerɛɛ dɔm no bio se mɛsan de no abrɛ mo ama moahu sɛ minni asɛm biara a megyina so abu no fɔ
bere a yesu fii adi bae no na ɔhyɛ ahenkyɛw a wɔde nsɔe anwene ne atade kɔkɔɔ pilato ka kyerɛɛ dɔm no se onipa no ni
bere a asɔfo mpanyin ne awɛmfo no huu yesu no wɔteɛteɛɛm se bɔ no asɛnnua bɔ no asɛnnuam pilato ka kyerɛɛ wɔn se mo ara ankasa momfa no nkɔ nkɔbɔ no asɛnnuam efisɛ minni asɛm biara a megyina so abu no fɔ
yudafo no buae se yɛwɔ mmara a ɛkyerɛ sɛ ɛsɛ sɛ owu efisɛ ɔkae se ɔyɛ onyankopɔn ba
bere a pilato tee asɛm a wɔkae no ɔbɔɔ hu yiye
ɔsan kɔɔ ahemfi hɔ kobisaa yesu se ɛhe na wufi nanso yesu ammua no
pilato bisaa no se woremmua me anaa ɛsɛ sɛ wuhu sɛ mewɔ tumi sɛ migyaa wo na mewɔ tumi nso sɛ mema wɔbɔ wo asɛnnuam
yesu buaa no se sɛ onyankopɔn amfa saa tumi no amma wo a anka wunni me so tumi biara enti onipa a ɔde me brɛɛ wo no na wayɛ bɔne a ɛso
bere a pilato tee asɛm a yesu kae no ɔhwehwɛɛ ɔkwan bi a ɔbɛfa so agyaa no nanso yudafo no teɛteɛɛm se sɛ wugyaa no a na wonyɛ kaesare adamfo obiara a ɔbɛka se ɔyɛ ɔhene no yɛ kaesare tamfo
bere a pilato tee asɛm a yudafo no kae no ɔde yesu fii adi na ɔkɔtenaa n ahengua so wɔ faako a wɔfrɛ hɔ abo sɛ a hebri kasa mu ɛyɛ gabata
ade rebɛkye ama twam afahyɛ no adu so no ɛbɛyɛ owigyinae no pilato ka kyerɛɛ yudafo no se mo hene no ni
ɛdɔm no nso teɛteɛɛm bio se kum no kum no bɔ no asɛnnuam pilato bisaa wɔn se mopɛ sɛ mebɔ mo hene no asɛnnuam anaa asɔfo mpanyin no kae se yɛn hene a yɛwɔ ara ne kaesare
afei pilato de yesu maa yudafo no sɛ wɔnkɔbɔ no asɛnnuam
enti wɔde yesu a n asɛnnua da ne kɔn ho no kɔɔ kurow no mfikyiri baabi a wɔfrɛ hɔ se nitiriso hɔ a hebri kasa mu ɛyɛ golgota
ɛhɔ na wɔbɔɔ yesu asɛnnuam wɔbɔɔ nnipa baanu bi nso asɛnnuam kaa ne ho na ɔbaako sɛn ne benkum so ɛnna ɔbaako nso sɛn ne nifa so a yesu sɛn wɔn mfinimfini
pilato kyerɛwee se yesu nasaretni yudafo hene ma wɔde taree n asɛnnua no atifi
esiane sɛ faako a wɔbɔɔ yesu asɛnnuam ne kurow no mu kwan nware na bio wɔakyerɛw nsɛm no wɔ hebri roma ne hela kasa mu no nti nnipa bebree hu kenkanee
yudafo asɔfo mpanyin no ka kyerɛɛ pilato se nkyerɛw se yudafo hene na mmom kyerɛw se saa ɔbarima yi na ɔkae se mene yudafo hene
pilato kae se nea makyerɛw no makyerɛw
asraafo no bɔɔ yesu asɛnnuam wiei no wɔkyɛɛ ne ntade mu maa ɔsraani biara faa mu baako ma ɛkaa n atade nhyɛase na saa atade no yɛ atade bi a wɔanwene fi ne soro kosi ne fam a enni mpamee
asraafo no nyinaa kae se mommma yɛnntetew mu momma yɛmmɔ so ntonto na yenhu onipa a obenya ade a wɔyɛe yi sii sɛnea ɛbɛyɛ a kyerɛwsɛm a ɛka se wɔkyekyɛɛ me ntade mu bɔɔ so ntonto fae no bɛba mu nea asraafo no yɛe ne no
nnipa a na wogyina yesu asɛnnua no ho pɛɛ no ne ne na ne na nuabea maria a ɔyɛ klopa yere ne maria magdalene
yesu huu ne na ne osuani a ɔdɔ no no sɛ ogyina hɔ no ɔka kyerɛɛ ne na se ɔbea wo ba ni
afei ɔka kyerɛɛ osuani no se wo na ni efi saa bere no osuani no faa no ne no kɔtenae
saa bere no yesu hui sɛ afei de biribiara aba n awiei na sɛnea ɛbɛyɛ a kyerɛwsɛm no bɛba mu no nti ɔkae se osukɔm de me
wɔde sapɔw a etua hisope ano bɔɔ nsa a emu keka mu de kaa n ano
yesu nom wiei no ɔkae se mawie ɔkaa eyi wiei no osii ne ti ase na ogyaa mu
na ahosiesie da no adu a n adekyee so wobedi twam afahyɛ no saa da no ara nso ɛyɛ homeda esiane sɛ na yudafo no mpɛ sɛ wɔma amu no sensɛn asɛnnua no so nti wɔkɔka kyerɛɛ pilato se wɔpɛ sɛ wobubu nnipa no nan sɛnea ɛbɛyɛ a wobetumi ayiyi wɔn amu no afi asɛnnua no so
asraafo no kobubuu ɔbarima a odi kan a ɔka nnipa baanu a wɔbɔɔ wɔne yesu asɛnnuam ho no nan wowiei no wokobubuu ɔbarima a ɔto so abien no nso nan
nanso woduu yesu so no wohui sɛ ɔno de na wawu dedaw enti wɔammubu ne nan bi
asraafo no mu baako de ne peaw wɔɔ ne mfe maa mogyasufi fi ne mfe mu bae
onipa a ohuu nea esii yi no na wadi ho adanse n adanse no yɛ nokware onim sɛ nea ɔka no yɛ nokware odi adanse sɛnea ɛbɛyɛ a mo nso mubegye adi
eyinom nyinaa sii sɛnea ɛbɛyɛ a kyerɛwsɛm a ɛka se wɔremmu ne dompe bi ne
nnipa bɛhwɛ onipa a wɔwɔɔ ne mfe mu peaw no bɛba mu
eyi akyi no yosef a ofi arimatea a esiane yudafo ho hu nti na ɔyɛ yesu suani wɔ kokoam no kɔsrɛɛ pilato se ɔmma no kwan na onkoyi yesu amu no pilato penee n adesrɛ no so ɛno nti okoyii yesu amu no
nikodemo a da bi anadwo ɔkɔɔ yesu nkyɛn no nso de krobow ne aduhuam mfrafrae bɛyɛ nkaribo ɔha bae
wɔn baanu no de nwera ne aduhuam mfrafrae no kyekyeree yesu amu no sɛnea yudafo kwan a wɔfa so sie wɔn amu no te no
na ɔboda foforo bi a wonsiee obi wɔ mu da wɔ turo bi a ɛwɔ baabi a wɔbɔɔ yesu asɛnnuam no
esiane sɛ na saa ɔboda no bɛn no nti wosiee yesu amu no wɔ hɔ
kwasida anɔpahema maria magdalene sɔre kɔɔ da no so kohui sɛ obi apirew ɔbo no afi ɔboda no ano
ohuu saa no ɔde ahoɔhare kɔɔ simon petro ne osuani a yesu dɔ no no nkyɛn kɔka kyerɛɛ wɔn se nnipa bi akɔfa awurade amu no afi ɔda no mu na minnim faako a wɔde no akɔto
petro ne saa osuani yi tee asɛm no no wotuu mmirika kɔɔ ɔda no so
nanso saa osuani yi maa ne mmirika mu yɛɛ den twaa petro ho koduu hɔ kan
oduu ɔboda no ano no wanwura mu ɔbɔɔ ne mu ase hwɛɛ mu hui sɛ nwera a wɔde kyekyeree yesu amu no gu hɔ
simon petro de obeduu hɔ no owuraa ɔboda no mu ohuu nwera a wɔde kyekyeree yesu amu no sɛ egu hɔ
a dukuu a wɔde bɔɔ ne ti no nso gu baabi
afei osuani a oduu ɔboda no ho kan no nso wuraa mu huu saa nneɛma no ma ogye dii
saa bere no nyinaa na asuafo baanu yi nnya ntee nea kyerɛwsɛm aka afa yesu wusɔre ho no ase
afei asuafo no fii hɔ kɔɔ fie
nanso maria de na ɔda so gyina ɔboda no ho resu ogu so resu no ɔbɔɔ ne mu ase hwɛɛ ɔboda no mu
na ohuu ɔsoro abɔfo baanu a wɔhyehyɛ ntade fitafitaa a ɔbaako te atifi na ɔbaako nso te anaafo wɔ faako a na yesu amu no da no
wobisaa no se ɔbea adɛn na wɔresu sɛɛ yi maria de awerɛhow buae se nnipa bi abɛfa m awurade na minnim faako a wɔde no akɔto
afei otwaa n ani hwɛɛ n akyi na ohui sɛ na obi gyina hɔ a ɛyɛ yesu nanso na onnim sɛ ɛyɛ ɔno
yesu bisaa no se ɔbea adɛn nti na woresu sɛɛ yi hena na worehwehwɛ no na maria de osusuw sɛ ɛyɛ turom hɔ hwɛfo nti obisaa no se owura sɛ wo na wofaa no fii ha a mesrɛ wo kyerɛ me faako a wode no akɔto na menkɔfa no
yesu frɛɛ no se maria maria twaa n ani hwɛɛ no na ogyee so wɔ hebri kasa mu se rabuni a ase ne kyerɛkyerɛfo
yesu ka kyerɛɛ no se nso me mu efisɛ minnya nkɔɔ m agya nkyɛn ɛ kɔka kyerɛ m asuafo no se meresan akɔ m agya a ɔyɛ wɔn agya ne me nyankopɔn a ɔyɛ wɔn nso nyankopɔn no nkyɛn
maria magdalene fii hɔ kɔbɔɔ asuafo no amanneɛ se wahu awurade na ɔkaa asɛm a yesu ka kyerɛɛ no no kyerɛɛ wɔn
saa da no ara anwummere a na esiane yudafo mpanyin no ho hu nti asuafo no ato wɔn ho pon mu no yesu baa ɔdan no mu hɔ kyiaa wɔn se asomdwoe nka mo
okyiaa wɔn wiei no ɔde ne nsam ne ne mfem kyerɛɛ wɔn asuafo no huu awurade no wɔn ani gyei yiye
yesu san kyiaa wɔn bio se asomdwoe nka mo afei ɔka kyerɛɛ wɔn se sɛnea agya no somaa me no saa ara na me nso meresoma mo
eyi akyi ɔhome guu wɔn so kae se honhom kronkron no mmra mo so
sɛ mode obi bɔne kyɛ no a wɔde bɛkyɛ no na sɛ moamfa obi bɔne ankyɛ no a wɔremfa nkyɛ no
bere a yesu yii ne ho adi kyerɛɛ asuafo no na toma a wɔfrɛ no ata a ɔyɛ asuafo dumien no mu baako no nni hɔ bi
bere a asuafo no ka kyerɛɛ no se wɔahu awurade no wannye anni kae se sɛ manhu ne nsam ne ne mfem twa no na mamfa me nsa anka a merennye nni da
nnawɔtwe akyi asuafo no san hyiae bio a na toma ka wɔn ho ɛwom sɛ na wɔatoto apon no mu de nanso yesu san baa hɔ kyiaa wɔn bio se asomdwoe nka mo
afei yesu frɛɛ toma ka kyerɛɛ no se fa wo nsa bɛka me nsam ne me mfem nnye akyinnye bio gye di
toma de ahonu kae se wo ne m awurade ne me nyankopɔn
yesu ka kyerɛɛ no se woahu me no nti na woagye adi nhyira nka wɔn a wonhuu me nanso wogye me di
yesu yɛɛ anwonwade ahorow bebree kyerɛɛ n asuafo no a wɔankyerɛw wɔ saa nhoma yi mu
nanso biribiara a wɔakyerɛw wɔ saa nhoma yi mu no wɔakyerɛw sɛnea ɛbɛyɛ a mubegye adi sɛ yesu ne agyenkwa ne onyankopɔn ba no na sɛ mugye no di a mubenya nkwa
akyiri yi yesu yii ne ho adi bio wɔ tiberia ɔtare ho kyerɛɛ n asuafo no mu bi ɔkwan a ɔfaa so yii ne ho adi kyerɛɛ wɔn no ni
saa bere no na simon petro ne toma a wɔfrɛ no ata ne nataniel a ofi kana a ɛwɔ galilea ne sebedeo mma ne yesu asuafo no mu baanu na na wɔwɔ ɔtare no ho
wɔwɔ hɔ no petro ka kyerɛɛ wɔn a wɔaka no se merekoyi nam wɔn a na wɔka ne ho no ka kyerɛɛ no se yɛne wo bɛkɔ wɔn nyinaa kɔtenaa ɔkorow mu kɔɔ po nanso saa anadwo no wɔanyi nam biara
ade kyee anɔpa a anim retetew no yesu begyinaa mpoano hɔ nanso na asuafo no nnim sɛ ɛyɛ ɔno
ɔfrɛɛ asuafo no bisaa wɔn se anuanom moayi nam bi anaa wobuae se dabi
ɔka kyerɛɛ wɔn se mungu mo asau no wɔ nifa fam na mobeyi nam woguu asau no sɛnea ɔkae no nam yɛɛ asau no ma sɛɛ tɔ a na wɔtwe a ɛntwe
afei osuani a yesu dɔ no no ka kyerɛɛ petro se ɛyɛ awurade bere a simon petro tee sɛ ɛyɛ awurade no ɔhyɛɛ n atade huruw tɔɔ nsu no mu guare kɔɔ mpoano hɔ
asuafo a wɔaka no tenaa ɔkorow no mu baa mpoano hɔ bi wɔreba no na wɔretwe asau a na nam ahyɛ no ma sɛɛ tɔ no efi faako a wɔwɔ wɔ po no so ba mpoano hɔ no bɛyɛ basafa ahanu
woduu mpoano hɔ no wohui sɛ obi asɔ gya retoto nam na abodoo bi nso gu nkyɛn
yesu ka kyerɛɛ wɔn se momfa nam a moayi no bi mmra
simon petro foro kɔɔ ɔkorow no mu kɔtwee asau a na nam akɛse bɛyɛ ɔha aduonum abiɛsa wɔ mu no baa mpoano hɔ ɛwom sɛ na nam ayɛ asau no ma de nanso antetew
yesu frɛɛ wɔn se mummedidi asuafo no mu biara ammisa no onipa ko a ɔyɛ efisɛ na wonim sɛ ɛyɛ awurade
yesu faa abodoo no kyekyɛ maa wɔn eyi akyi no ɔkyɛɛ nam a na watoto no nso maa wɔn
eyi ne ne mpɛn abiɛsa so a yesu sɔre fii awufo mu no oyii ne ho adi kyerɛɛ n asuafo no
wodidi wiei no yesu bisaa simon petro se yohane ba simon wodɔ me sen sɛnea eyinom dɔ me no anaa petro buae se yiw awurade wunim sɛ medɔ wo yesu ka kyerɛɛ no se yɛn me nguammaa
yesu san bisaa no se yohane ba simon wodɔ me anaa petro san buae se yiw awurade winim sɛ medɔ wo yesu san ka kyerɛɛ no se hwɛ me nguan
yesu bisaa no ne mpɛn abiɛsa so se yohane ba simon ampa ara sɛ wodɔ me asɛm yi yɛɛ petro awerɛhow sɛ yesu abisa no saa asɛnkoro no are mpɛn abiɛsa enti ɔka kyerɛɛ yesu se awurade wunim biribiara na wunim nso sɛ medɔ wo yesu ka kyerɛɛ no se yɛn me nguan
meka nokware akyerɛ wo woyɛ aberante no na wutumi siesie wo ho kɔ baabiara a wopɛ yɛ nea wopɛ biara nso nanso sɛ wobɔ akwakoraa a wobɛteɛ wo nsam na obi asiesie wo ho ama wo de wo akɔ baabi a anka wompɛ sɛ wokɔ
asɛm a yesu kae no ɔde kyerɛɛ owu ko a petro bewu de ahyɛ onyankopɔn anuonyam yesu ka kyerɛɛ petro se di m akyi
petro twaa n ani hwɛɛ n akyi hui sɛ osuani a yesu dɔ no no di wɔn akyi saa osuani yi ne obi a wɔredidi no otwiw bɛn yesu bisaa no se awurade hena na obeyi wo ama no
petro huu saa osuani yi no obisaa yesu se awurade na oyi nso dɛn na ɛbɛto no
yesu buaa no se sɛ mepɛ sɛ ɔtena hɔ kosi sɛ mɛsan maba a ɛfa wo ho bɛn wo de di m akyi
asɛm a yesu ka faa saa osuani yi ho no maa yesu akyidifo no mu pii susuwii sɛ saa osuani no renwu da nanso na ɛnyɛ nea yesu hwehwɛ akyerɛ nen bere a ɔkae se sɛ mepɛ sɛ ɔtena hɔ kosi sɛ mɛsan aba a ɛfa wo ho bɛn no
saa osuani yi ne onipa a odi eyinom nyinaa ho adanse na ɔkyerɛwee nso yenim sɛ n adanse no yɛ nokware
nneɛma bebree wɔ hɔ nso a yesu yɛe a wɔankyerɛw na sɛ wɔkyerɛwee no mmaako mmaako a anka migye di sɛ ɛrensen wiase
﻿ m adamfo pa teofilo me nhoma a edi kan a mekyerɛw wo no mu no mekaa yesu nnwuma a ɔyɛe ne ne nkyerɛkyerɛ
kosi bere a onyankopɔn bɛfaa no kɔɔ soro no ho asɛm ansa na wɔrebɛfa no akɔ soro no ɔnam honhom kronkron tumi so kyerɛkyerɛɛ n asuafo no
ne wusɔre akyi ɔtenaa asase so adaduanan yii ne ho adi mpɛn pii kyerɛɛ n asuafo no de kyerɛɛ wɔn sɛ ampa ɔte ase ɔkaa onyankopɔn ahenni ho asɛm nso kyerɛɛ wɔn
da bi a ɔne wɔn redidi no ɔhyɛɛ wɔn se mummfi yerusalem na montwɛn akyɛde a m agya ahyɛ mo ho bɔ a maka ho asɛm akyerɛ mo no
yohane de ɔde nsu na ɛbɔɔ asu nanso mo de ɛrenkyɛ wɔde honhom kronkron no bɛbɔ mo asu
asuafo no nyinaa ne yesu hyiaa mu no wobisaa no se awurade bere yi mu na wode ahenni no bɛma israel anaa
yesu buaa wɔn se ɛho nhia sɛ mubehu bere a agya no nam ne tumi so ahyehyɛ ato hɔ no
na sɛ honhom kronkron no ba mo so a mubenya tumi na moayɛ m adansefo wɔ yerusalem ne yudea nyinaa ne samaria kosi asase ano
ɔkasa wiei no asuafo no huu no sɛ ɔnam omununkum mu rekɔ soro na wɔanhu no bio
wogu so rehwɛ wim no amonom hɔ ara mmarima baanu bi a wɔhyehyɛ ntade fitafitaa begyinaa wɔn nkyɛn
kae se mo mmarima a mufi galilea adɛn nti na mugyina ha rehwɛ wim yesu a wɔafa no afi mo nkyɛn kɔ soro no sɛnea osi kɔɔ soro no saa ara na ɔbɛsan aba bio
eyi akyi no asuafo no fii ngo bepɔw no so baa yerusalem efi ngo bepɔw no so ba yerusalem no bɛyɛ borɔfokwansin fa
woduu hɔ no wɔkɔɔ ɔdan bi a na ɛwɔ aborɔsan a na wɔte so mu nnipa a na wɔwɔ hɔ no ne petro yohane yakobo ne andrea filipo toma bartolomeo mateo alfeo ba yakobo simon seloteni ne yakobo ba yuda
na saa asuafo yi nyinaa taa ne mmea bi te sɛ yesu ne na maria ne yesu nnuammarimanom hyia bɔ mpae
nna kakraa bi akyi no gyidifo no a wɔn dodow bɛyɛ sɛ ɔha aduonu no hyiae na petro sɔre kasae se
me nuanom ɛsɛ sɛ nkɔm a honhom kronkron no nam dawid so hyɛ faa yuda ho sɛ ɛnam no so na wɔbɛkyere yesu no ba mu
yɛn a yesu yii yɛn no na yuda nso ka yɛn ho wɔ ɔsom no mu
sika a yuda nya fii ade bɔne a ɔyɛe no mu no wɔde tɔɔ asase wɔ faako a owui hɔ ɔtew bɛhwee fam maa ne mu paee maa n ayamde tu guu so
nnipa a na wɔte yerusalem nyinaa tee saa asɛm yi no wɔtoo asase no din wɔ wɔn ankasa kasa mu se hekeldama a ase kyerɛ ne sɛ mogya asase
petro toaa so kae se wɔakyerɛw wɔ dawid nnwom mu se ne fi nna mpan na ne som adwuma no obi mfa
enti ɛsɛ sɛ yeyi nnipa a yɛne wɔn nantewee bere a na yesu ne yɛn dii akɔneaba no nyinaa
fi yohane asubɔ adwuma no so de kosi bere a wɔfaa yesu fii yɛn nkyɛn kɔɔ soro no efisɛ ɛsɛ sɛ saa nnipa no mu baako bɛka yɛn ho ne yɛn di yesu wusɔre no ho adanse
woyii nnipa baanu ɔbaako din de yosef a na wɔfrɛ no barsaba na wɔtaa nso frɛ no yusto nea na ɔka ho no nso din de matia
afei asuafo no bɔɔ mpae se awurade wunim obiara koma mu ɛno nti kyerɛ yɛn nnipa baanu yi mu nea woapaw no
sɛ ommesi yuda a wanya ne baabi kɔ no anan mu mmɛyɛ asomafodwuma no
afei asuafo no bɔɔ wɔn so ntonto ma ɛbɔɔ matia enti wɔfaa no kaa asomafo dubaako no ho
petenkoste da no dui no na asuafo no nyinaa ahyia wɔ faako
amonom hɔ ara nne bi te sɛ ahum a ɛretu fi soro bae bɛhyɛɛ ofi a na wɔwɔ mu no ma
ogya a ɛredɛw a ɛte sɛ tɛkrɛma besisii wɔn so mmaako mmaako
honhom kronkron no hyɛɛ wɔn nyinaa ma ma wɔkaa kasa foforo
saa bere no na yudafo bi a wɔfɛre nyame fi mmeaemmeae aba yerusalem
wɔtee nea ɛrekɔ so no wɔbɔɔ twi behyiae na ɛyɛɛ wɔn nwonwa ne ahodwiriw efisɛ obiara tee sɛ wɔreka ne kasa
enti wobisae se na saa nnipa yi a wɔrekasa yi nyɛ galileafo anaa
na adɛn nti na yɛte sɛ wɔreka onyankopɔn anwonwadwuma ho asɛm wɔ yɛn a yɛyɛ
partifo medifo ne elamfo ne wɔn a wɔte mesopotamia ne yudea ne kapadokia ponto asia
frigia ne pamfilia misraim ne libia fa a ɛfa kirene ne ahɔho a wɔfi roma yudafo ne wɔn a wɔasakra aba yudasom mu
kretafo ne arabifo mu biara kasa mu yi
wɔde ahodwiriw bisae se eyi ase ne dɛn
afoforo nso dii wɔn ho fɛw se saa nnipa yi abobow nsa
petro ne asomafo dubaako no sɔre gyinaa hɔ na ɔkasaa denneenen kyerɛɛ nnipa no se me nuanom yudafo ne mo a mote yerusalem nyinaa muntie asɛm a mereka yi
saa nnipa yi mmobow nsa sɛnea mususuw no efisɛ ade nnya nkyee a ɛsɛ sɛ obi nom nsa bow
asɛm a asi yi na odiyifo yoel hyɛɛ ho nkɔm se
onyankopɔn kae se nna a edi akyiri no mehwie me honhom kronkron no magu nnipa nyinaa so mo mmammarima ne mo mmammea bɛhyɛ nkɔm ama mo mmerante nso ahu anisoade na mo mpanyin nso asoso adae
saa mmere no mu no mehwie me honhom kronkron no agu me nkoa ne me mfenaa mpo so ama wɔahyɛ nkɔm
mede mogya ne ogya ne wusiw kumɔnn bɛyɛ anwonwade ne nsɛnkyerɛnne wɔ ɔsoro ne asase so
ansa na awurade da kɛse no bɛba no owia beduru sum na ɔsram nso ayɛ sɛ mogya
na obiara a ɔbɛbɔ awurade din no benya nkwa
israelfo muntie yesu nasaretni no yɛ ɔbarima bi a ne dwuma kronkron a obedii no daa adi wɔ tumi ne anwonwade ne nsɛnkyerɛnne a onyannkopɔn nam no so yɛe a mo ankasa di ho adanse no mu
onyakopɔn ankasa fi ne pɛ ne ne nhumu mu sii no gyinae se wobeyi yesu ama mo nanso mode no maa nnebɔneyɛfo ma wɔbɔɔ no asɛnnua mu kum no
nanso onyankopɔn nyanee no fii owu mu ma oyii no fii owuyaw mu efisɛ owu antumi anni ne so
asɛm a dawid ka faa ne ho ne sɛ mihu awurade wɔ m ani so daa nyinaa ɔwɔ me nifa nti biribiara ntumi nhaw me
eyi nti me kra ani gye na anigye hyɛ me nsɛm ma na anidaso mu na mɛtena ase
efisɛ wo nyankopɔn wurennyaw me awufo mu na woremma wo somfo pa mporɔw
woakyerɛ me nkwagye kwan na wobɛma m ani agye wɔ w anim
anuanom ɛsɛ sɛ meda m adwene adi pefee wɔ yɛn panyin dawid ho owui na wosiee no na ne da da so wɔ hɔ besi nnɛ
na ɔyɛ odiyifo a onim bɔ bi a onyankopɔn ahyɛ no no onyankopɔn hyɛɛ bɔ bi sɛ ɔbɛyɛ dawid aseni bi ɔhene sɛnea dawid yɛ ɔhene no ara pɛ
dawid huu nea onyankopɔn rebɛyɛ no ɔkasa faa owusɔre a ɛfa agyenkwa no ho se wɔannyaw no amma asaman ne honam amporɔw
onyankopɔn anyan saa yesu yi afi owu mu na yɛn nyinaa yɛ saa asɛm yi ho adansefo
wɔahyɛ no anuonyam de no akɔtena onyankopɔn nifa so ma ne nsa aka honhom kronkron no a agya no hyɛɛ no ɛho bɔ no ɛno na wahwie agu yɛn so a ɛho nsɛnkyerɛnne na muhu na mote yi
dawid ankasa de wankɔ soro na mmom ɔkae se awurade ka kyerɛɛ me wura se tena me nsa nifa so ha
kosi sɛ mede w atamfo bɛyɛ wo nan ntiaso
ɛsɛ sɛ nnipa a wɔwɔ israel nyinaa hu sɛ mo na mobɔɔ saa yesu yi a onyankopɔn ayɛ no awurade ne agyenkwa no asɛnnua mu
bere a nnipa no tee saa asɛm yi no ɛhaw wɔn yiye enti wobisaa petro ne asomafo a aka no se anuanom dɛn na yɛnyɛ
petro ka kyerɛɛ wɔn se monsakra mo adwene na momma wɔmmɔ mo asu wɔ yesu kristo din mu sɛnea ɛbɛyɛ a wɔde mo bɔne befiri mo na moanya onyankopɔn akyɛde a ɛyɛ honhom kronkron no
onyankopɔn hyɛɛ honhom kronkron yi ho bɔ maa mo ne mo mma ne wɔn a wɔtete akyirikyiri ne wɔn a awurade yɛn nyankopɔn bɛfrɛ wɔn aba ne nkyɛn no nyinaa
petro kaa nsɛm bebree kyerɛɛ wɔn se munnye mo ho mfi asotwe a ɛreba saa nnebɔneyɛfo yi so no mu
wɔn mu dodow no ara gyee asɛm no dii ma wɔbɔɔ wɔn asu saa da no nnipa bɛyɛ mpensa na wɔbɛkaa gyidifo no ho
daa na wɔde wɔn adagyew nyinaa sua asomafo no nkyerɛkyerɛ wɔne wɔn nyaa ayɔnkofa hyia bubuu abodoo ne wɔn bɔɔ mpae
asomafo no yɛɛ anwonwade ahorow bebree maa obiara a ohui no ho dwiriw no
gyidifo no nyinaa kɔɔ so tenaa ase sɛ nnipa koro na wɔkyekyɛɛ wɔn ahode mu momaa wɔn ho wɔn ho
wɔtɔn wɔn ahode kyekyɛɛ sika a wonya fii mu no maa wɔn ho wɔn ho sɛnea ɛho hia obiara
daa na wɔbɔ mu hyia wɔ asɔredan mu de anigye ne koma pa bɔ mu didi wɔ wɔn afi mu kamfo onyakopɔn nya anuonyam wɔ nnipa anim
da biara na awurade de wɔn a ogye wɔn nkwa no bɛka wɔn ho
da bi petro ne yohane kɔɔ asɔredan mu awia nnɔn abiɛsa a ɛyɛ bere a wɔde bɔ mpae
wɔreyɛ adu asɔredan pon a wɔfrɛ no pon fɛfɛ ano no wohuu obubuafo bi sɛ ɔda hɔ na wɔsoa saa obubuafo yi de no bɛto pon yi ano da biara ma ɔsrɛsrɛ sika fi wɔn a wɔrekɔ asɔredan no mu no nkyɛn
bere a ohui sɛ petro ne yohane rekɔ mu no ɔsrɛɛ wɔn sɛ wɔmma no biribi
wɔhwɛɛ n anim dinn na petro ka kyerɛɛ no se hwɛ yɛn
ɔhwɛɛ wɔn susuwii sɛ wɔbɛma no biribi
nanso petro ka kyerɛɛ no se sika de minni bi na nea mewɔ a mede bɛma wo ne sɛ yesu kritso nasaretni din mu sɔre nantew
afei petro de ne nsa nifa soo no mu maa no so gyinaa hɔ prɛko pɛ ne nan no mu yɛɛ den
ohuruw gyinaa ne nan so na ofii ase nantewee afei ɔne wɔn nyinaa kɔɔ asɔredan no mu a ɔrehuruhuruw rekamfo onyankopɔn
nnipa no nyinaa huu no sɛ ɔnam reyi onyankopɔn ayɛ
wohuu no no wohui sɛ ɔno ne ɔsrɛsrɛfo a na ɔda asɔredan pon a wɔfrɛ no pon fɛfɛ no ano no wɔn ho dwiriw wɔn
bere a nnipa no hui sɛ ɔbarima no ne petro ne yohane nam no wɔn ho dwiriw wɔn enti wotuu mmirika kɔɔ wɔn nkyɛn wɔ baabi a wɔfrɛ no salomo abranna no so hɔ
bere a petro huu nnipadɔm no no ɔka kyerɛɛ wɔn se israelfo adɛn na eyi yɛ mo nwonwa adɛn nti na mohwɛ yɛn susuw sɛ yɛnam yɛn tumi anaa yɛn som pa so na asa ɔbarima yi yare
abraham isak ne yakob nyankopɔn ne yɛn nenanom nyankopɔn ama ne somfo yesu ɔsoro anuonyam mode no maa atumfo na bere a pilato yɛɛ sɛ ɔbegyaa no no mpo mopoo no wɔ n anim
na ɔyɛ kronkron ɔteɛ nanso mopoo no na mosrɛɛ pilato sɛ ɔmfa odwotwafo mma mo
enti mukum obi a ogye nnipa kɔ nkwa mu nanso onyankopɔn nyanee no fii awufo mu na yɛyɛ eyi ho adansefo
tumi a ɛwɔ ne din mu no na ɛmaa saa obubuafo yi nyaa ahoɔden gyidi a yɛwɔ wɔ ne din mu no na ɛma yetumi yɛɛ saa anwonwade a muhu yi gyidi a yɛwɔ wɔ yesu din mu no na ama ne ho atɔ no a ogyina mo anim mprempren yi
afei me nuanom minim sɛ nea mo ne mo mpanyimfo yɛɛ yesu no na onim na munnim
tete no onyankopɔn nam n adiyifo so kae se agyenkwa no behu amane na ɔnam saa kwan yi so ma ɛbaa mu
monsakra mo adwene na momfa mo ho mma onyankopɔn na ɔde mo bɔne afiri mo
sɛnea ɛbɛyɛ a awurade honhom mu ahoɔden bɛba na wasoma yesu a ɔyɛ mesia no a wayi no ama mo dedaw no
sɛnea onyankopɔn nam n adiyifo kronkron so aka dedaw no ɛsɛ sɛ ɔtena ɔsoro kosi sɛ nneɛma nyinaa bɛyɛ foforo
na mose kae se awurade mo nyankopɔn bɛsoma odiyifo aba mo nkyɛn sɛnea ɔsomaa me a mifi mo mu no ɛsɛ sɛ mutie asɛm biara a ɔbɛka akyerɛ mo
obiara a wantie nea odiyifo no bɛka no wɔbɛtew no afi onyankopɔn nkurɔfo ho na wɔasɛe no
samuel ne adiyifo a akyiri yi wɔbae no nyinaa nso aka asɛm a asi nnɛ yi ho asɛm pɛn
onyankopɔn bɔ a ɔnam adiyifo so hyɛɛ no yɛ mo de saa ara nso na mowɔ kyɛfa wɔ apam a onyankopɔn ne mo agyanom pamoe no mu sɛnea ɔka kyerɛɛ abraham se w asefo so na menam mehyira wiasefo nyinaa
enti onyankopɔn dii kan yii ne somfo somaa no baa mo nkyɛn sɛ ɔmmɛdom mo na mo nyinaa nnan mfi mo akwammɔne no so
bere a petro ne yohane gu so rekasa akyerɛ nkurɔfo no asɔfo ne ɔpanyin a ɔhwɛ awɛmfo a wɔhwɛ asɔredan no so no ne sadukifo baa wɔn nkyɛn
wɔn bo fuw yiye efisɛ na saa asomafo yi rekyerɛkyerɛ nnipa no sɛ yesu asɔre afi owu mu a ɛkyerɛ sɛ awufo tumi nyan ba nkwa mu
wɔkyeree asomafo no nanso esiane sɛ na ade asa nti wɔde wɔn guu afiase kosii adekyee
nanso nnipa a wɔtee asɛm no mu dodow no ara bɛyɛ sɛ mpemnum gyee asɛm no dii
ade kyee no yudafo mpanyin mpanyimfo ne mmara no akyerɛkyerɛfo hyiae wɔ yerusalem
wɔhyiaa ɔsɔfo panyin hana ne kaiafa ne yohane ne aleksandro ne afoforo a wofi ɔsɔfo panyin no abusua mu
wɔma wɔde asomafo baanu yii baa wɔn anim bisaa wɔn se tumi bɛn anaa hena din na mode yɛɛ eyi
petro a honhom kronkron ahyɛ no ma no buae se ɔman mpanyimfo ne atitiriw
sɛ nnɛ mugyina ha bisa yɛn ade pa a yɛyɛ maa obubuafo no maa ne hɔ tɔɔ no no a
ɛnne ɛsɛ sɛ mo ne israelfo nyinaa hu sɛ saa onipa a ogyina ha yi ɛnam yesu kristo a ofi nasaret a mobɔɔ no asɛnnua mu na onyankopɔn nyanee no fii awufo mu no tumi mu na ne ho ayɛ no den
yesu ne onipa a kyerɛwsɛm ka fa ne ho se ɔbo a mo adansifo poe no abɛyɛ tweatibo
ɔno nkutoo mu na nkwagye wɔ efisɛ edin biara nni wiase ha a nnipa nam so benya nkwagye
ɛyɛɛ agyinatufo no ahodwiriw sɛ petro ne yohane a wonsuaa nhoma da na wɔyɛ nnipa teta no tumi kasa akokoduru so saa wohui sɛ saa asomafo yi ne yesu nantewee
nnipa no antumi anka asɛm biara bio efisɛ wɔhui sɛ ɔbarima a na ne ho atɔ no no ne petro ne yohane gyina hɔ
wɔma wofii asɛnnii hɔ ma wɔdwennwenee asɛm no ho
wobisabisaa wɔn ho wɔn ho se dɛn na yɛnyɛ saa nnipa yi obiara a ɔwɔ yerusalem ha ate sɛ saa nnipa yi ayɛ anwonwade a yɛrentumi ntwa ho nkontompo
sɛnea ɛbɛyɛ a saa nnipa yi remma saa asɛm yi ntrɛw nkɔ afoforo nkyɛn no momma yɛmfrɛ wɔn mmɔ wɔn kɔkɔ sɛnea ɛbɛyɛ a wɔremmɔ yesu din nkyerɛ obiara bio
wɔfrɛɛ asomafo baanu yi bae hyɛɛ wɔn sɛ wonni ho kwan biara sɛ wɔbɔ yesu kristo din anaa wɔkyerɛkyerɛ wɔ ne din mu
petro ne yohane buaa wɔn se sɛ yebetie onyankopɔn anaa yebetie mo no emu nea ɛwɔ he na eye mo ara mummua mfa
nea yɛahu ne nea yeate de yɛren tumi nnyaa ho asɛnka
agyinatufo no bɔɔ wɔn kɔkɔ bio gyaa wɔn efisɛ wɔannya biribiara annyina so antwe wɔn aso afei nso na nnipa no nyinaa rekamfo onyankopɔn wɔ asɛm a asi no ho
na ɔbarima a wɔnam anwonwa kwan so saa no yare no adi boro mfe aduanan
wogyaa petro ne yohane pɛ wɔkɔɔ gyidifo a aka no nkyɛn kɔkaa nea asɔfo mpanyin ne mpanyimfo no ka kyerɛɛ wɔn no kyerɛɛ wɔn
bere a wɔtee saa asɛm no wɔn nyinaa bɔɔ mu bɔɔ mpae se owura ɔbɔadeɛ a wobɔɔ ɔsoro asase ne po ne biribiara a ɛwɔ mu
wonam honhom kronkron so nam yɛn nena dawid a ɔyɛ w akoa no so ma ɔkae se adɛn nti na amanamanmufo bo fuw adɛn nti na nnipa bɔ apoo hunu
asase so ahemfo sɔre gyina na atumfo bom tu agyina tia awurade ne agyenkwa no
ampa ara herode ne pontio pilato ne amanamanmufo ne israel fo hyiae wɔ kurow kɛse yi mu sɔre tiaa yesu a ɔyɛ ɔsomfo kronkron a wɔatew ne ho no
wohyia yɛɛ biribiara a wonam wo tumi ne wo pɛ so ahyɛ ato hɔ sɛ ɛbɛba mu no
afei awurade hwɛ ahunahuna a wɔrehunahuna yɛn yi na ma yɛn a yɛyɛ w asomfo yi mfa akokoduru nka w asɛm yi
ma wo nsa so fa sa nyarewa na fa wo somfo kronkron yesu kristo din so yɛ nsɛnkyerɛnne ne anwonwade
wɔbɔɔ mpae wiei no faako a wohyiae hɔ wosowee honhom kronkron bɛhyɛɛ wɔn nyinaa mama na wofii ase de akokoduru kaa onyankopɔn asɛm
gyidifo no nyinaa tenaa ase sɛ nnipa koro wɔn mu bi anka se n ankasa ahode bi yɛ ne nkutoo de biribiara a wɔwɔ no wɔn nyinaa kyekyɛɛ mu pɛ fae
asomafo no nam tumi a emu yɛ den so dii awurade yesu wusɔre no ho adanse na onyankopɔn hyiraa wɔn nyinaa
biribiara ho anhia obiara a ɔfra kuw no mu efisɛ wɔn a na wɔwɔ nsase ne afi no tontɔnee de sika a wonya fii mu no
brɛɛ asomafo no ma wɔkyekyɛe sɛnea ɛho hia obiara
yosef a na ɔyɛ lewini a ofi kipro a na asomafo no frɛ no barnaba a asekyerɛ ne nkuranhyɛ ba no
tɔn n asase de sika a onyae no brɛɛ asomafo no
ɔbarima bi a wɔfrɛ no anania ne ne yere safira kɔtɔn wɔn agyapade bi
ɔne ne yere yi yɛɛ adwene de sika a wonyae no bi siei na wɔde nkae no brɛɛ asomafo no
petro bisaa no se anania adɛn nti na woama ɔbonsam ho kwan ama wabɛhyɛ wo mu na woadi atoro akyerɛ honhom kronkron no na wode sika a wunyae no bi asie
ansa na worebɛtɔn agyapade no na ɛyɛ w ankasa de wotɔn wiei no nso sika a wunyae no na ɛyɛ wo de na adɛn nti na woyɛɛ w adwene sɛ wobɛyɛ nea woayɛ yi ɛnyɛ nnipa na woadi atoro akyerɛ wɔn na mmom woadi atoro akyerɛ onyankopɔn
anania tee saa asɛm yi ara pɛ otwa hwee fam wui na ehu kaa obiara a ɔtee saa asɛm yi no
wɔn mu mmerante no bae bɛkyekyeree amu no fii adi kosiee no
ɛbɛyɛ nnɔhwerew abiɛsa akyi no ne yere a na onnim asɛm a asi no baa hɔ
petro ka kyerɛɛ no se sika a wo ne wo kunu tɔn mo agyapade no munyae no nyinaa ni a ka kyerɛ me obuaa no se yiw ne nyinaa nen
petro bisaa no se adɛn nti na wo ne wo kunu penee so sɛ mobɛsɔ onyankopɔn honhom ahwɛ nnipa a wokosiee wo kunu no gyina ɔpon yi akyi na saa ara na wo nso wɔbɛsoa wo akosie wo
amonom hɔ ara otwa hwee petro anim wui mmerante no behuu sɛ wawu no wɔsoaa no kosiee no wɔ ne kunu nkyɛn
asafo no mu nnipa foforo a wɔtee saa asɛm yi no suroe yiye
na asomafo no taa hyia wɔ asɔredan no fa baabi a wɔfrɛ no salomo abrannaa so hɔ sɛ wohyia wɔ hɔ saa a wɔyɛ anwonwade ahorow pii
ɛwom sɛ na nnipa a wɔnka wɔn ho no di wɔn ho adanse pa de nanso wɔn mu biara antumi amfa wɔn ho ankɔbɔ asomafo no ho
nnipa dodow a wogyee awurade dii no bɛkaa gyidifo no ho
esiane anwonwade a na asomafo no reyɛ no nti wɔsoaa ayarefo baa mmɔnten so de wɔn totoo mpa ne kɛtɛ so sɛnea ɛbɛyɛ a petro sunsuma bɛtɔ wɔn mu bi so kɛkɛ
nkurɔfo a wofifi nkurow a atwa yerusalem ho ahyia no de wɔn ayarefo ne wɔn a ahohommɔne wɔ wɔn mu no bae na wɔsaa wɔn nyinaa yare
ɔsɔfo panyin ne n ahokafo ne sadukifo no ani beree asomafo no so yiye enti wɔyɛɛ adwene sɛ wɔbɛtwe wɔn aso
ɛno nti wɔkyeree asomafo no de wɔn koguu afiase
da no ara anadwo awurade bɔfo bebuee afiase apon no dii asomafo no anim ka kyerɛɛ wɔn se
monkɔ asɔredan mu nkɔka nkwa foforo yi ho asɛm nkyerɛ nnipa no
asomafo no dii asɛm a ɔbɔfo no ka kyerɛɛ wɔn no so enti anɔpahema no wɔkɔɔ asɔredan mu hɔ fitii ase kyerɛkyerɛe ɔsɔfo panyin no ne n ahokafo no frɛɛ yudafo mpanyin ma wɔyɛɛ nhyiam kɛse bi afei wɔsoma ma wɔkɔɔ afiase hɔ sɛ wɔnkɔfa asomafo no mmra wɔn anim
nanso bere a nnipa no duu afiase hɔ no wɔanhu asomafo no enti wɔsan ba bɛbɔɔ wɔn amanneɛ se
bere a yeduu afiase hɔ no yehui sɛ wɔatoto afiase apon no nyinaa mu petee a awɛmfo no gyinagyina ano nanso yebuebuee apon no no yɛanhu obiara wɔ mu
bere a ɔpanyin a ɔhwɛ asɔredan mu awɛmfo no so ne asɔfo mpanyin no tee saa asɛm yi no wɔn adwene mu yɛɛ wɔn nnaa efisɛ na wonhu asɛm a asi
ankyɛ koraa na ɔbarima bi baa hɔ bɛka kyerɛɛ wɔn se nnipa a mode wɔn guu afiase no gyinagyina asɔredan no mu rekyerɛkyerɛ nnipa no
awɛmfo no so panyin no tee asɛm yi no ɔne ne nkurɔfo no kɔkyeree asomafo no de wɔn bae awɛmfo no so panyin no ne awɛmfo no amfa asomafo no amma ɔhyɛ so efisɛ na wonim sɛ sɛ wɔyɛ saa a nnipa no besiw wɔn abo
wɔde asomafo no begyinaa agyinatufo no anim maa ɔsɔfo panyin no ka kyerɛɛ wɔn se
yɛhyɛɛ mo se monnkyerɛkyerɛ wɔ yesu din mu nanso moantie mode mo nkyerɛkyerɛ yi afa yerusalem baabiara na mopɛ sɛ mokyerɛ sɛ yɛn na yekum saa ɔbarima no
petro ne asomafo a wɔka ne ho no buaa wɔn se ɛsɛ sɛ yetie onyankopɔn na ɛnyɛ nnipa
efisɛ mobɔɔ yesu asɛnnua mu kum no no yɛn agyanom nyankopɔn nyanee no fii owu mu
onyankopɔn hyɛɛ no anuonyam de no tenaa ne nsa nifa so sɛ ɔhene ne agyenkwa a ɛnam so bɛma israelfo asakra wɔn adwene na wɔde wɔn bɔne akyɛ wɔn
yɛne honhom kronkron a ɛyɛ akyɛde a awurade de ma wɔn a wotie no no di eyi ho adanse
agyinatufo no tee saa asɛm yi no wɔn bo fuwii na wɔkae se wobekum asomafo no
nanso wɔn mu baako a wɔfrɛ no gamaliel a ɔyɛ farasini na ɔsan yɛ mmara no kyerɛkyerɛfo a na nnipa bu no no sɔre gyina hyɛe sɛ wɔmfa asomafo no mfi adi
afei ɔkasa kyerɛɛ agyinatufo no se me nuanom israel mmarima munnwen nea mopɛ sɛ moyɛ saa nnipa yi no ho yiye
ɛnkyɛe biara na ɔbarima bi a wɔfrɛ no teuda sɔree kae se ɔyɛ onipa titiriw bi maa nnipa bɛyɛ ahanan tu dii n akyi nanso wokum no maa n akyidifo no nyinaa bɔ hwetee
n akyi no yuda a ofi galilea nso sɔree nnipakan bere no mu ɔno nso nnipa pii dii n akyi saa ara na ɔno nso wokum no maa n akyidifo no bɔ hwetee
ɛno nti mitu mo fo sɛ munnyaa saa nnipa yi mma wɔnkɔ wɔn baabi sɛ wɔn nkyerɛkyerɛ ne wɔn nnwuma yi fi onipa a ebegu
nanso sɛ efi onyankopɔn a morentumi nsiw wɔn kwan mubehu sɛ moreko atia onyankopɔn
agyinatufo no tiee gamaliel afotu no wɔma wɔde asomafo no bae ma wɔbɔɔ wɔn mma hyɛɛ wɔn sɛ wɔmmmɔ yesu din mmfa nnkyerɛkyerɛ bio afei wogyaa wɔn
esiane sɛ asomafo no hui sɛ ɛyɛ onyankopɔn pɛ sɛ ɛsɛ sɛ wohu amane wɔ yesu din mu no nti wɔde anigye na efii asɛnnii hɔ
wɔannyae yesu kristo ho asɛm pa no ka ne nkyerɛkyerɛ wɔ asɔrefi ne afi mu da
bere bi akyi a na asuafo no redɔɔso no akasakasa sii helenifo ne hebrifo no ntam na helenifo no asɛm ne sɛ yudafo no nhwɛ helenifo no akunafo yiye
enti asomafo dumien no frɛɛ asuafo no nyinaa ka kyerɛɛ wɔn se ɛnsɛ sɛ yegyae onyankopɔn asɛnka kɔkyɛ aduan
enti anuanom munyi mo mu nnipa baason a honhom kronkron ahyɛ wɔn ma na wonim nyansa na wɔahwɛ aka saa asɛm no
yɛn ankasa de yɛde yɛn adagyew nyinaa bɛbɔ mpae aka asɛmpa no
nnipa no nyinaa penee adwene a asomafo no de bae no so enti woyii stefano a na gyidi ne honhom kronkron ahyɛ no ma no ne filipo prokoro nikanor timon pamina ne nikolao a ofi antiokia a waso yudasom mu no
wɔde saa nnipa yi kyerɛɛ asuafo no ma wɔbɔɔ mpae de wɔn nsa guu wɔn so
nnipa pii gyee asɛm no dii maa wɔn mu dodow no ara bɛkaa wɔn ho yudafo no mu pii nso gyee wɔn nkyerɛkyerɛ no dii
stefano a onyankopɔn adom ne tumi ahyɛ no ma no yɛɛ anwonwade ahorow bebree wɔ asafo no mu
nanso da koro bi nnipa bi a wofi yudafo hyiadan bi a wɔfrɛ no ahofadifo hyiadan no mu a wɔyɛ yudafo a wofi kirene ne aleksandria ne wɔn a wofi kilikia ne asia no ne stefano gyee akyinnye
nanso honhom no maa stefano nyansa ma ɔde kasae a obiara antumi anka hwee
ɛno nti wɔka hyɛɛ nkurɔfo bi ano se yɛtee sɛ ɔreka abususɛm atia mose ne onyankopɔn
wɔnam saa kwan yi so maa nnipa no ne mpanyin no ne mmara no akyerɛkyerɛfo no sɔre tiaa stefano wɔbɛkyeree stefano de no kɔɔ baguafo anim
afei wɔde nnipa ba bedii adansekurum tiaa stefano se daa saa onipa yi ka abususɛm tia yɛn asɔredan kronkron no ne mose mmara no
yɛtee mpo sɛ ɔreka se saa yesu nasaretni no bedwiriw yɛn asɔredan no agu na wasesa yɛn amanne a mose de maa yɛn no
nnipa a na wɔte bagua mu hɔ no nyinaa hwɛɛ stefano anim na wohui sɛ n anim hyerɛn sɛ ɔbɔfo
ɔsɔfo panyin no bisaa stefano se nsɛm a wɔaka agu wo so no nyinaa yɛ nokware anaa
stefano buae se anuanom ne agyanom muntie me ansa na yɛn agya abraham rebefi mesopotamia akɔtena haran no onyankopɔn daa n anuonyam adi kyerɛɛ no
ka kyerɛɛ no se fi w abusuafo nkyɛn ne w asase so kɔ baabi a mɛkyerɛ wo no
enti ofii kaldea asase so kɔtenaa haran abraham n agya wu akyi no onyankopɔn ma ɔbɛtenaa asase a mote so mprempren yi so
onyankopɔn amfa asase no fa babiara ankyɛ abraham sɛ n ankasa de nanso onyankopɔn hyɛɛ no bɔ sɛ ɛbɛyɛ ɔne n asefo nyinaa de bere a onyankopɔn hyɛɛ abraham bɔ yi no na onni mma
onyankopɔn ka kyerɛɛ abraham se w asefo bɛtena ananafo asase so ayɛ nkoa wɔ hɔ na wɔayɛ wɔn ayayade mfe ahanan
na mɛtwe nnipa a wɔbɛsom wɔn no aso na ɛno akyi wobefi saa ɔman no mu abɛsom me wɔ ha
onyankopɔn ne abraham yɛɛ apam na wɔde twetiatwa yɛɛ apam no ho nsɛnkyerɛnne eyi nti wɔwoo isak nnawɔtwe akyi no wotwaa no twetia isak nso twaa yakob twetia saa ara nso na yakob twitwaa agyanom mpanyin dumiem no twetia
agyanom mpanyin no ani beree yosef enti wɔtɔn no ma ɔkɔyɛɛ akoa wɔ misraim nanso esiane sɛ na onyankopɔn wɔ n afa nti
oyii no fii ne haw nyinaa mu bere a yosef bepuee misraimhene farao anim no onyankopɔn dom no ahobrɛase ne nyansa eyi maa farao yɛɛ yosef ɔman no so amrado ne ahemfi hɔ sohwɛfo
saa bere no mu ɔkɔm kɛse ne ahohia sii misraim ne kana asase nyinaa so a na yɛn agyanom nnya aduan mpo nni
enti bere a yakob tee sɛ aduan wɔ misraim no ɔsomaa ne mma a wɔyɛ yɛn agyanom ma wɔkɔɔ hɔ nea edi kan
wɔkɔɔ ne mprenu so no yosef daa ne ho adi kyerɛɛ ne nuanom na ɛnam so maa farao huu yosef abusuafo
yosef kraa n agya yakob sɛ ɔne n abusuafo nyinaa mmra misraim na wɔn nyinaa dodow yɛ aduɔsɔn anum
afei yakob kɔtenaa misraim na ɛhɔ na ɔne yɛn agyanom nyinaa wuwui
wɔde wɔn amu no kɔɔ sekem kosiee wɔn wɔ abraham asiei bi a ɔtɔ fii hamor abusua mu no mu
bɔ a onyankopɔn hyɛɛ abraham no bere redu no na yɛn nkurɔfo a wɔwɔ misraim no ase atrɛw
akyiri yi ɔhene bi a na onnim yosef bedii ade
saa ɔhene yi de atirimɔden dii yɛn agyanom so hyɛɛ wɔn ma wɔtotow wɔn mma gui sɛnea ɛbɛyɛ a wobewuwu
saa bere yi mu na wɔwoo mose a na okita onyankopɔn anuonyam no wɔhwɛɛ no wɔ n agya fi asram abiɛsa
na woyii no fii hɔ no farao babea kɔfaa no de no baa ne fi hwɛɛ no sɛ n ankasa ne ba
wɔtetew no misraimfo nimdeɛ mu ma ɔyɛɛ den wɔ ɔkasa ne nneyɛe mu
mose dii mfe aduanan no ɔyɛɛ n adwene sɛ ɔrekɔsra ne nuanom israelfo
oduu hɔ no ohui sɛ misraimni bi resisi ne nuanom mu baako bi mose kɔboaa ne nua no maa mose kum misraimni no
mose susuwii sɛ n ankasa nkurɔfo behu sɛ onyankopɔn nam no so bɛma wɔade wɔn ho nanso wɔante ase
ade kyee no ohui sɛ israelfo baanu bi reko enti ɔkɔɔ hɔ sɛ ɔrekɔpata obisaa wɔn se adɛn nti na moatwa mo ho reko munnim sɛ moyɛ anuanom anaa
nea ɔresisi ne yɔnko no sum mose bisaa no se hena na ɔyɛɛ wo yɛn so panyin ne ɔtemmufo
wopɛ sɛ wukum me sɛnea nnera wukum misraimni no anaa
bere a mose tee saa asɛm yi no otu fii misraim kɔtenaa midian asase so ɛhɔ na ɔwoo mmabarima baanu
mfe aduanan akyi no ɔbɔfo bi nam wura bi gyaframa mu yii ne ho adi kyerɛɛ mose wɔ sare bi a ɛbɛn bepɔw sinai no so
nea mose hui no maa ne ho dwiriw no enti otwiw bɛn ho pɛɛ hwɛɛ no yiye ɔtee awurade nne se
mene wo agyanom abraham isak ne yakob nyankopɔn ehu kaa mose nti wantumi anhwɛ
awurade ka kyerɛɛ mose se worɔw wɔ mpaboa efisɛ faako a wugyinae no yɛ asase kronkron
mahwɛ na mahu atirimɔden a wɔde yɛ me manfo a wɔwɔ misraim no mate apini a woresi no nyinaa na maba sɛ merebegye wɔn yɛ ntɛm na mensoma wo nkɔ misraim
saa mose yi ne obi a israelfo poo no bere a wobisaa no se hena na ɔyɛɛ wo yɛn so panyin ne ɔtemmufo no ɔno na onyakonpɔn nam ɔbɔfo a oyii ne ho adi kyerɛɛ no wɔ wura a ɛrehyew no gyaframa mu no yɛɛ no ɔpanyin ne ogyefo
ɔno na ɔnam anwonwade ne nsɛnkyerɛnne so yii israelfo fii misraim de wɔn twaa po kɔkɔɔ no dii wɔn anim wɔ sare so mfe aduanan no
mose yi ara na ɔka kyerɛɛ israelfo se sɛnea onyankopɔn somaa me no saa ara na ɔbɛsoma odiyifo bi a ofi mo mu aba mo nkyɛn
ɔno ne obi a ɔne israelfo yɛɛ nhyiam wɔ sare no so hɔ ɔne yɛn agyanom ne ɔbɔfo a ɔkasa kyerɛɛ wɔn wɔ sinai bepɔw no so no na na saa bere no wɔwɔ hɔ ne nsa kaa onyankopɔn asɛm a nkwa wom no de brɛɛ yɛn
nanso yɛn agyanom antie no wɔpoo no pɛe se wɔsan kɔ misraim asase so bio
enti wɔka kyerɛɛ aaron se yɛ ahoni bi a wobedi yɛn anim ma yɛn efisɛ yennim asɛm a ato saa mose a oyii yɛn fii misraim asase so no
wɔyɛɛ nantwi ba sɛso ohoni bi bɔɔ afɔre maa no gyee wɔn ani sɛnea ɛsɛ
onyankopɔn twee ne ho fii wɔn ho ma wɔsom ɔsoro nsoromma sɛnea wɔakyerɛw wɔ adiyifo nhoma mu sɛ israelfo ɛnyɛ me na mode mfe aduanan kum mmoa de bɔɔ afɔre maa me wɔ sare so hɔ
mode mo ho nyinaa ato molok nyame ne mo honi rɛfan so wɔyɛ ahoni a moayɛ sɛ mobɛsom wɔn saa nti mɛpam mo makogu babilonia akyi
saa bere no na ntamadan a edi adanse sɛ onyankopɔn ka ne manfo ho no ka yɛn agyanom ho wɔ sare so hɔ mose sii ntamadan yi sɛnea onyankopɔn kyerɛɛ no sɛ onsi no no ara pɛ
akyiri yi yɛn agyanom a yosua dii wɔn anim no de ntamadan no baa asase a onyankopɔn pamoo so nnipa de maa wɔn no so esii hɔ ara kosii dawid bere so
onyankopɔn hyiraa dawid enti obisaa onyankopɔn sɛ ɔmma onsi asɔredan mma yakob nyankopɔn
nanso salomo na osii dan no maa onyankopɔn
nanso ɔsorosoro nyankopɔn nte ɔdan a nnipa asi mu sɛnea odiyifo no ka se
ɔsoro yɛ m ahengua awurade na ose na asase yɛ me nan ntiaso ɔdan bɛn na wubesi ama me na m ahomegyebea wɔ he
ɛnyɛ m ankasa na meyɛɛ eyinom nyina
mo asoɔdenfo mo a mo koma apirim na muntie onyankopɔn asɛm mote sɛ mo agyanom pɛpɛɛpɛ mo nso daa musiw honhom kronkron no ho kwan
odiyifo bi wɔ hɔ a mo agyanom antaa no anaa wokum onyankopɔn asomafo a wodii kan bɔɔ ɔtreneeni a ɔbɛba no ho dawuru saa ara nso na moapa no akum no
mo ara ne nnipa a monam abɔfo so nyaa onyankopɔn mmara no nanso moanni so
agyinatufo no tee asɛm a stefano kae no wɔn bo fuw yiye
nanso stefano a honhom kronkron ahyɛ no ma no maa n ani so hwɛɛ soro huu onyankopɔn anuonyam ne yesu kristo sɛ ogyina onyankopɔn nsa nifa so
stefano kae se mihu sɛ ɔsoro abue na onipa ba no gyina onyankopɔn nsa nifa so
wɔteɛteɛɛm de wɔn nsa sisiw wɔn aso afei wɔn nyinaa bɔɔ twi kɔtow hyɛɛ no so
twee no kɔɔ kurotia kosiw no abo wɔn a wosiw no abo no yiyii wɔn ntama de maa aberante bi a wɔfrɛ no saulo sɛ ɔnhwɛ so
wɔresiw stefano abo no nyinaa na ɔrebɔ mpae se awurade yesu wo nsam na mede me honhom mehyɛ
afei obuu nkotodwe teɛɛm dennen se awurade fa wɔn bɔne firi wɔn ɔkaa saa wiei no owui
saulo penee okum a wokum stefano no so saa da no ara wɔtaa gyidifo a wɔwɔ yerusalem no maa wɔn nyinaa bɔ hwete kɔɔ yudea ne samaria nsase so ma ɛkaa asomafo no nko ara
nyamesurofo bi kɔfaa stefano kosiee no wosuu no yiyie
esiane sɛ na saulo pɛ sɛ ogu asafo no nti ɔkɔɔ afi mu kɔkyekyeree gyidifo mmarima ne mmea de wɔn guu afiase
gyidifo a na wɔabɔ ahwete no kaa asɛmpa no wɔ baabiara a wɔkɔe
filipo kɔɔ samaria kurow bi mu kɔkaa agyenkwa no ho asɛm kyerɛɛ nnipa a na wɔwɔ hɔ no
bere a nnipakuw no tee asɛm a filipo reka na wohuu anwonwade a ɔyɛe no wɔn nyinaa tiee no
ahohommɔne de nteɛteɛm fii nnipa bebree mu saa ara nso na mmubuafo ne mpakye nso sɔre nantewee
eyi nti anigye baa samaria
na ɔbarima bi te saa kurow yi mu a wɔfrɛ no simon a ɔyɛ nkonyaayifo a esiane ne nkonyaayi no nti samariafo pii gye no di na ɔyɛ obi a ɔhoahoa ne ho sɛ odi mu
eyi maa nnipa a wɔwɔ kurow no mu no nyinaa gyee no too mu kae se saa onipa yi ne onyankopɔn tumi a wɔfrɛ no ɔkɛse no
esiane ne nkonyaa a na oyi no nti ɛmaa nnipa no nyinaa tu dii n akyi
bere a saa nnipa yi gyee asɛmpa a filipo ka faa onyankopɔn ahenni ne yesu kristo din no ho dii no wɔbɔɔ mmarima ne mmea nyinaa asu
simon nso gye dii ma wɔbɔɔ no asu baabiara a filipo kɔe no simon dii n akyi anwonwade a ohui no maa ne ho dwiriw no
bere a asomafo a wɔwɔ yerusalem no tee sɛ samariafo agye onyankopɔn asɛm no adi no wɔsomaa petro ne yohane kɔɔ wɔn nkyɛn
woduu hɔ no wɔbɔɔ mpae maa gyidifo no sɛnea ɛbɛyɛ a honhom kronkron bɛba wɔn so
efisɛ saa bere no na asu kɛkɛ na wɔnam awurade yesu din so abɔ na honhom kronkron nnya mmaa wɔn so
afei petro ne yohane de wɔn nsa guguu wɔn so maa honhom kronkron baa wɔn so
simon hui sɛ asomafo no nsa a wɔde guguu wɔn so no na ɛma wonyaa honhom kronkron no ɔmaa petro ne yohane sika srɛɛ sɛ
momma me saa tumi yi bi na obiara a mede me nsa begu no so no anya honhom kronkron no bi
petro ka kyerɛɛ no se nnome nka wo ne wo sika nyinaa efisɛ wususuw sɛ wubetumi de sika atɔ onyankopɔn akyɛde no
wunni kyɛfa biara wɔ yɛn dwumadi yi mu efisɛ wo koma mu ntew wɔ onyankopɔn anim
sakra w adwene fi wo bɔne yi ho na bɔ mpae srɛ onyankopɔn sɛ ɔmfa wo bɔne mfiri wo
mihu sɛ anibere bɔne ahyɛ wo koma mu ama bɔne afa wo domum
simon srɛɛ petro ne yohane se mommɔ mpae mma me na saa nnome yi mu biara amma me so
ansa na petro ne yohane redu yerusalem no wɔkaa asɛmpa no wɔ samaria nkuraa bebree ase
awurade bɔfo ka kyerɛɛ filipo se sɔre siesie wo ho kɔ anafo kwan a efi yerusalem kɔ gasa no so
bere a filipo rekɔ no ohyiaa etiopiani bi a ɔyɛ etiopiahemmea kandake dabeni na saa onipa yi akɔ asɔre wɔ yerusalem a ɔte ne teaseɛnam mu resan n akyi akɔ fie
na ɔrekenkan odiyifo yesaia nhoma no
honhom kronkron ka kyerɛɛ filipo se twiw bɛn no
filipo yɛɛ ntɛm kɔɔ teaseɛnam no ho na ɔtee sɛ ɔrekenkan odiyifo yesaia nhoma no no obisae se wote nea worekenkan yi ase anaa
dabeni no buaa no se mɛyɛ dɛn na mate ase gye sɛ obi kyerɛ me ase afei ɔka kyerɛɛ filipo se ɔmforo mmɛtra ne nkyɛn wɔ ne teaseɛnam no mu
na dabeni no rekan saa kyerɛwsɛm yi ɔte sɛ oguan a wɔde no rekɔ akokum no ne oguammaa a wɔreyi ne ho nwi a watɛm dinn wammue n ano
n animguase mu wannya odimafo obi ntumi nkyerɛ n ase efisɛ ne nkwanna wɔ asase yi so atwa tiaa
dabeni no bisaa filipo se odiyifo no reka ne ho asɛm anaa obi foforo ho asɛm
filipo nam saa asɛm no so kaa nsɛmpa a ɛfa yesu ho kyerɛɛ no
wɔrekɔ no woduu asu bi ho dabeni no ka kyerɛɛ filipo se nsu ni dɛn na esiw wo kwan sɛ wobɔ me asu
filipo ka kyerɛ no se sɛ wufi wo koma mu gye di a mɛbɔ wo asu dabeni no buaa no se migye di migye di sɛ yesu kristo yɛ onyankopɔn ba
dabeni no hyɛ maa teaseɛnam no gyinae ɔne filipo kɔɔ nsu no ho ma ɔbɔɔ no asu
wofi nsu no mu no onyankopɔn honhom hwim filipo fii dabeni no nkyɛn kɔe wanhu filipo bio de nanso ɔde anigye toaa n akwantu no so
filipo kopuee asoto kɔɔ so kaa asɛmpa no wɔ nkurow no mu kosii sɛ okoduu kaesarea
saa bere no na saulo ani abere sɛ ɔbɛtɔre kristo akyidifo no ase
ɔkɔɔ ɔsɔfo panyin no nkyɛn kogyee adansedi krataa a ɛbɛma no tumi ama wakɔ hyiadan mu wɔ damasko akɔkyekyere yesu akyidifo mmea ne mmarima na ɔde wɔn akɔ yerusalem
ɔreyɛ abɛn damasko no prɛko pɛ hann bi fi soro twa faa ne ho
ma otwa hwee fam afei ɔtee nne bi se saulo adɛn nti na wotaa me
saulo bisae se ɛyɛ wo hena awura
nne no buae se ɛyɛ me yesu a wotaa me no sɔre na kɔ kurow no mu na wɔbɛkyerɛ wo nea ɛsɛ sɛ woyɛ
nnipa a wɔne saulo nam no gyinae a wɔantumi anka hwee wɔtee nne no nanso wɔanhu obiara
afei saulo sɔre fii fam hɔ buee n ani nanso na onhu ade enti wokitakita no nkakrankakra de no kɔɔ damasko
nnansa a odii wɔ damasko no na onhu hwee na onnidi na ɔnnom nso
na osuani bi wɔ damasko a wɔfrɛ no anania awurade frɛɛ no anisoadehu mu se anania ogyee so se awurade
awurade ka kyerɛɛ no se kɔ yuda fi a ɛwɔ tempɔn tee no so na kobisa ɔbarima bi a wɔfrɛ no saulo a ofi tarso no ase ɔrebɔ mpae
anisoadehu mu ohuu ɔbarima bi a wɔfrɛ no anania a ɔde ne nsa too no so sɛnea ɛbɛyɛ a ɔbɛsan ahu ade
anania buae se awurade mate saa ɔbarima yi ho nsɛm bebree ne ɔhaw a ɔhaw w akyidifo wɔ yerusalem no
wakɔ asɔfo mpanyin nkyɛn akogye adansedi krataa a ɛbɛma no tumi na ɔde akyere obiara a ɔbɔ wo din wɔ ha no
awurade ka kyerɛɛ anania se kɔ efisɛ ɔno na mayi no a menam ne so bɛma amanamanmufo ne ahemfo ne israelfo nyinaa ate me din
na mɛkyerɛ no amane a esiane me din nti obehu
afei anania kɔɔ fie hɔ de ne nsa guu saulo so kae se onua saulo awurade yesu no ankasa a oyii ne ho adi kyerɛɛ wo kwan so bere a woreba no asoma me se memmebue w ani na hu ade na honhom kronkron nhyɛ wo ma
amonom hɔ ara biribi a ɛte sɛ abon fii n ani so na ohuu ade ɔsɔre maa wɔbɔɔ no asu
onyaa aduan bi di mee no ne ho sanee no saulo dii nna kakra wɔ asuafo a na wɔwɔ damasko no nkyɛn
ofii ase kaa asɛmpa no wɔ hyiadan mu se yesu yɛ onyankopɔn ba ampa
nnipa a wɔtee asɛm a ɔkae no nyinaa ho dwiriw wɔn ma wobisae se ɛnyɛ saa ɔbarima yi na na okum wɔn a wɔbɔ saa din yi wɔ yerusalem no anaa na yɛate sɛ ɔbaa ha sɛ ɔrebɛkyere wɔn a wɔbɔ saa din yi nyinaa de wɔn akɔma asɔfo mpanyin
saulo asɛnka no mu yɛɛ den nnipa no gyee nsɛm a ɔka faa yesu ho sɛ ɔno ne agyenkwa no dii yudafo a wɔte damasko no antumi anka nsɛm a ɔkae no ho hwee
nna bi akyi no yudafo no bɔɔ saulo ho pɔw sɛ wobekum no
nanso saulo tee pɔw a wɔbɔe wɔ ne ho no na wɔtetɛw no wɔ kurow no apon ano awia ne anadwo apɛ no akum no
anadwo bi saulo akyidifo de no sii kɛntɛn bi mu twetwee no faa ɔfasu so gyaa no sii fam
saulo kɔɔ yerusalem no ɔpɛe sɛ ɔde ne ho kɔbɔ asuafo no ho nanso wosuroo no efisɛ na wonnye nni sɛ wasakra abɛyɛ osuani
barnaba kɔfaa no kɔɔ asuafo no nkyɛn ɔkaa wɔn sɛnea awurade yii ne ho adi kyerɛɛ saulo na ɔkasa kyerɛɛ no wɔ damasko kwan so no ne sɛnea ɔde akokoduru kaa yesu ho asɛm wɔ damasko no
saulo ne wɔn tenae na ɔde akokoduru kaa awurade asɛm no wɔ yerusalem nyinaa
saulo ne helenifo nyaa akasakasa enti wɔbɔɔ pɔw sɛ wobekum no
bere a gyidifo no tee pɔw a helenifo no bɔe wɔ saulo ho no wɔde no kɔɔ kaesarea gyaa no kwan ma ɔkɔɔ tarso
afei asafo a wɔwɔ yudea samaria ne galilea no nyinaa asom dwoo wɔn asafo no nam honhom kronkron so timii nnipa pii bɛkaa wɔn ho na wɔtenaa ase wɔ awurade suro mu
petro tutuu akwan kɔɔ mmeaemmeae da bi ɔkɔsraa gyidifo a wɔwɔ lida no
ohyiaa ɔbarima bi a ne din de enia a wabubu agu kɛtɛ so mfe awotwe wɔ hɔ
petro ka kyerɛɛ no se enia awurade yesu kristo nsa wo yare sɔre na yi wo kɛtɛ amonom hɔ ara enia sɔree
nnipa a wɔte lida ne saron no nyinaa huu no no wɔde wɔn ho maa awurade
na ɔbea gyidini bi te yopa a ne din de tabita a ne nkyerɛase ne dorka a ase ne ɔwansan saa ɔbea yi de n adagyew nyinaa yɛɛ papa boaa ahiafo
saa bere koro yi ara mu na ɔyare bɔɔ no ma owui woguaree no de no kɔtoo abansoro dan bi mu
esiane sɛ lida bɛn yopa no nti asuafo a wɔwɔ yopa no tee sɛ petro wɔ lida no wɔsomaa mmarima baanu kɔsrɛɛ no sɛ ɔnyɛ ntɛm mmra
petro yɛɛ ntɛm ne wɔn kɔe oduu hɔ no wɔde no kɔɔ abansoro dan no mu akunafo a na wɔwɔ hɔ no nyinaa begyinagyinaa petro ho sui de ntade ne ntama a tabita te ase no ɔpam maa wɔn no kyerɛɛ no
petro maa wɔn nyinaa fii adi afei obuu nkotodwe bɔɔ mpae dan n ani kyerɛɛ amu no kae se tabita sɔre tabita tew n ani na ohuu petro no ɔsɔre tenaa ase
petro soo ne nsa ma ɔsɔre gyinaa hɔ afei petro frɛɛ gyidifo no ne akunafo no nyinaa de no maa wɔn
saa asɛm yi trɛwee wɔ yopa nyinaa maa nnipa pii gyee awurade dii
petro tenaa simon a ɔhyɛ mmoa nhoma aduru no nkyɛn wɔ yopa kyɛe kakra
ɔbarima bi tenaa kaesarea a ne din de kornelio na ɔyɛ roma asraafo bi a wɔn din de italia asraafodɔm no so panyin
na ɔne ne fifo nyinaa yɛ nyamesurofo ɔyɛ obi nso a na ɔboa ahiafo na daa ɔbɔ mpae
da bi awia bɛyɛ nnɔn abiɛsa no ohuu onyankopɔn bɔfo wɔ anisoadehu mu sɛ waba ne nkyɛn abɛfrɛ no se kornelio
kornelio de hu hwɛɛ no dinn obisae se asɛm bɛn awurade ɔbɔfo no buae se wo mpae ne w adɔe a woyɛ ahiafo no adu onyankopɔn anim sɛ nkae ade
soma nnipa na wɔnkɔ yopa nkɔfa ɔbarima bi a wɔfrɛ no simon petro no mmra
ɔte ɔbarima bi a wɔfrɛ no simon a ɔhyɛ mmoa nhoma aduru a ne fi bɛn mpoano no nkyɛn
ɔbɔfo no kasa kyerɛɛ no wiei a ɔkɔe no kornelio frɛɛ n asomfo baanu san frɛɛ n asraafo no mu baako a ɔyɛ nyamesuroni kaa wɔn ho
kaa biribiara a wahu no kyerɛɛ wɔn somaa wɔn yopa
ade kyee a wɔrekɔ no ɛbɛyɛ owigyinae a wɔrebɛn kurow no no petro kɔɔ ɔdan a ɔte mu no atifi kɔbɔɔ mpae
saa bere no ɔkɔm dee no na wogu so reyɛ aduan ama no no ɔkɔɔ tebea bi a ɛte sɛ adaeso mu
ohui sɛ ɔsoro abue na biribi a ɛte sɛ ntama kɛse a wɔakyekyere n afanan fi soro resian ba fam
na ntɔteboa ahorow ne mmoa a wɔwea ne wuram nnomaa ahyɛ saa ntama no ma
afei nne bi ka kyerɛɛ no se petro sɔre na kum bi we
petro buae se dabida awurade minnii biribiara a ɛho ntew da
nne no ka kyerɛɛ no bio se biribiara a onyankopɔn atew ho no nka se ɛho ntew
saa anisoadehu yi bae mprɛnsa afei ntama no san kɔɔ soro
saa bere a na petro redwennwene anisoadehu no ho no nnipa a kornelio somaa wɔn no kɔduu petro abobow ano
wɔfrɛ bisae se saa ofi yi mu na simon petro te anaa
petro gu so redwennwene anisoadehu no ho no honhom kronkron ka kyerɛɛ no se simon mmarima baasa bi rehwehwɛ wo
sian si fam ntwentwɛn wo nan ase na wo ne wɔn nkɔ efisɛ me na masoma wɔn
petro sian kɔɔ fam kɔka kyerɛɛ wɔn se mene onipa a morehwehwɛ no no na mo amanneɛ
nnipa no buaa no se yefi asraafo panyin kornelio nkyɛn ɔyɛ ɔtreneeni ne onyamesuroni a yudafo nyinaa bu no onyankopɔn bɔfo ka kyerɛɛ no se ɔnsoma mfrɛ wo mmra ne fi na ontie asɛm bi mfi wo nkyɛn
petro gyee nnipa no som wɔn hɔho ade kyee no petro ne nnipa no ne gyidifo bi a wofi yopa bɔɔ anan kɔe
ade kyee a oduu kaesarea no na kornelio afrɛfrɛ n abusuafo ne ne nnamfonom ahyia retwɛn no
petro reyɛ awura ofie hɔ no kornelio hyiaa no buu no nkotodwe
nanso petro ka kyerɛɛ no se sɔre efisɛ me nso meyɛ onipa sɛ wo ara
petro ne kornelio gu so rekasa no wowuraa ofi no mu kɔtoo nnipa bebree
petro ka kyerɛɛ wɔn se mo ara munim pefee sɛ yudafo mmara mma yudani kwan sɛ ɔkɔsra amanamamuni anaasɛ ɔde ne ho bɔ no nanso onyankopɔn akyerɛ me sɛ ɛnsɛ sɛ meka se onipa bi ho ntew
eyi nti na mosoma bɛfrɛɛ me no mantwentwɛn me nan ase no afei kyerɛ me nea enti a wosoma bɛfrɛɛ me no
kornelio kae se nnɛ ne nnanan awia nnɔn abiɛsa a merebɔ mpae wɔ me fi no mihui sɛ ɔbarima bi a ɔhyɛ atade a ɛhyerɛn gyina m anim
ɔkae se kornelio wo mpaebɔ ne w adɔe a woyɛ ahiafo no adu onyankopɔn anim sɛ nkae ade
soma nnipa na wɔnkɔ yopa nkɔfa ɔbarima bi a wɔfrɛ no simon petro mmra ɔte ɔbarima bi a wɔfrɛ no simon a ɔhyɛ mmoa nhoma aduru a ne fi bɛn mpoano no nkyɛn
mesoma ma wɔbɛfrɛɛ wo na wo nso woayɛ ade sɛ woaba mprempren yɛn nyinaa ahyia wɔ onyankopɔn din mu rebetie asɛm biara a awurade ahyɛ wo sɛ ka kyerɛ yɛn no
petro fii ase kasae se afei mahu sɛ ɛyɛ nokware sɛ onyankopɔn nyɛ nyiyimu
na mmom ɔman biara mu nea ɔyɛ ade trenee no ogye no
munim asɛmpa a ɛfa asomdwoe ho a ɛnam yɛn awurade yesu kristo a ɔyɛ nnipa nyinaa awurade no so de brɛɛ israelfo no
munim nsɛm a esisii wɔ yudea a efii ase wɔ galilea yohane asubɔ ho asɛnka no akyi
munim sɛnea onyankopɔn de honhom kronkron ne tumi maa yesu nasaretni no esiane sɛ onyankopɔn ka ne ho no nti ɔkɔɔ mmeaemmeae yɛɛ papa saa wɔn a ɔbonsam afa wɔn no yare
yɛyɛ dwuma a odii wɔ yudaman mu ne yerusalem no ho adansefo wɔbɔɔ no asɛnnuam kum no
nanso ne nnansa so no onyankopɔn ma ɔsɔre fii awufo mu ma oyii ne ho adi
wanyi ne ho adi ankyerɛ nnipa nyinaa sɛ yɛn a yɛyɛ adansefo a onyankopɔn ayi yɛn dedaw no ɔsɔre fii awufo mu no yɛne no didi nomee
na ɔhyɛɛ yɛn sɛ yɛnka asɛmpa no nkyerɛ nnipa nyinaa na yenni ne ho adanse sɛ ɔno ne nea onyankopɔn ayi no asi hɔ sɛ ommu ateasefo ne awufo atɛn no
adiyifo nyinaa kaa ne ho asɛm se wɔnam ne din so de obiara a ogye no di no bɔne befiri no
petro gu so rekasa no honhom kronkron baa wɔn a wɔretie asɛm no nyinaa so
yudafo gyidifo a wɔne petro fi yopa bae no ho dwiriw wɔn sɛ onyankopɔn ahwie n akyɛde a ɛyɛ honhom kronkron no agu amanamanmufo no nso so
efisɛ wɔtee sɛ wɔreka kasa foforo reyi onyankopɔn ayɛ wɔ ne kɛseyɛ ho
petro kae se saa nnipa yi anya honhom kronkron sɛnea yɛn nso yenyaa bi no obi betumi asiw wɔn asubɔ ho kwan anaa
petro hyɛɛ sɛ wɔmmɔ wɔn asu yesu kristo din mu afei wɔsrɛɛ no sɛ onni nna kakra wɔ wɔn nkyɛn
asomafo ne gyidifo a wɔwɔ yudea nyinaa tee sɛ amanamanmufo no nso agye onyankopɔn asɛm no adi
petro kɔɔ yerusalem no yudafo gyidifo no ne no nyaa akasakasa kae se
woakɔ wɔn a wɔnyɛ twetiatwafo no nkyɛn ne wɔn akodidi
petro bɔɔ wɔn biribiara a esii no ho amanneɛ se
na merebɔ mpae wɔ yopa na minyaa anisoadehu mihuu biribi a ɛte sɛ ntama kɛse a wɔakyekyere n afanan sɛ efi soro resian ba fam reba abesi me ho
mehwɛɛ mu no mihuu ntɔteboa ahorow mmoa a wɔwea ne wuram nnomaa
afei nne bi ka kyerɛɛ me se petro sɔre kum na di
mibuae se dabida awurade minnii biribiara a ɛho ntew da
nne no ka kyerɛɛ me bio se biribiara a onyankopɔn atew ho no nka se ɛho ntew
saa anisoadehu yi bae mprɛnsa na ɛsan kɔɔ soro
saa bere no ara mu nnipa baasa a wɔasoma wɔn fi kaesarea no beduu ofi a na mete mu no mu
honhom kronkron ka kyerɛɛ me se menntwentwɛn me nan ase na me ne wɔn nkɔ saa gyidifo baasa yi a wofi yopa no kaa me ho kɔɔ kaesarea maa yɛn nyinaa kɔɔ kornelio fi
ɔkaa sɛnea ohuu ɔsoro bɔfo wɔ ne fi maa ɔbɔfo no ka kyerɛɛ no se soma kɔ yopa kɔfrɛ ɔbarima bi a ne din de simon petro no
ɔno na ɔbɛka nsɛm a ebegye wo ne wo fifo nyinaa nkwa akyerɛ mo
bere a mifitii ase kasae no honhom kronkron baa wɔn so sɛnea yɛn nso mfitiase no ɛbaa yɛn so no ara pɛ
ɛhɔ ara mekaee asɛm a awurade kae se yohane de nsu na ɛbɔɔ asu na mo de wɔde honhom kronkron na ɛbɛbɔ mo asu no
sɛ onyankopɔn ama wɔn akyɛde a bere a yegyee awurade yesu kristo dii no ɔmaa yɛn bi no a ɛnne me sɛɛ ne hena a mesiw onyankopɔn kwan
wɔtee saa asɛm yi no wogyaee wɔn nsɛmmisa no yii awurade ayɛ se afei de onyankopɔn ama ho kwan ama amanamanmufo anya adwensakra a ɛde wɔn bɛkɔ nkwagye mu
wokum stefano no wɔtaa gyidifo no ma wɔbɔ hwetee wɔn mu bi kyinkyini koduu foinike ne kipro ne antiokia a na wɔreka asɛmpa no kyerɛ yudafo nkutoo
gyidifo bi a wofi kipro ne kirene kɔɔ antiokia kɔkaa asɛmpa a ɛfa awurade yesu kristo ho no kyerɛɛ amanamanmufo no
esiane sɛ na awurade ka wɔn ho no nti nnipa pii gyee asɛm no dii ma wɔdan baa awurade nkyɛn
saa asɛm yi trɛw koduu yerusalem asafo no mu nti wɔsomaa barnaba kɔɔ antiokia
oduu hɔ a ohui sɛnea onyankopɔn ahyira wɔn no n ani gyei ma ɔhyɛɛ wɔn nkuran se womfi wɔn koma nyinaa mu nnye awurade nni na wonni no nokware nso
esiane sɛ na barnaba yɛ onipa pa a honhom kronkron ahyɛ no ma na ɔwɔ gyidi nti ɛmaa nnipa bebree nam ne so de wɔn ho maa awurade
barnaba kɔɔ tarso kɔhwehwɛɛ saulo
ohuu no no ɔde no baa antiokia wɔn baanu tenaa hɔ afe kyerɛkyerɛɛ nnipa bebree antiokia ha na wɔtoo asuafo no din se kristofo
saa bere koro yi ara mu adiyifo bi fi yerusalem kɔɔ antiokia
wɔn mu baako a wɔfrɛ no agabo a honhom kronkron ahyɛ no ma no sɔre gyina hyɛɛ nkɔm se ɔkɔm kɛse bɛba asase nyinaa so saa ɔkɔm yi sii bere a na klaudia di ade no
asuafo no yɛɛ adwene sɛ biribiara a obi wɔ no wɔde bɛba na wɔde akɔboa anuanom a wɔwɔ yudea no
akyɛde a wɔn nsa kae no wɔde somaa barnaba ne saulo ma wɔde kɔmaa asafo no mu mpanyimfo
saa bere yi mu ara na ɔhene herode kyekyeree asafomma no bi fitii ase yɛɛ wɔn ayayade
ɔde nkrante kum yohane ne nua yakobo
ohui sɛ yudafo no ani gye nea ɔyɛe no ho no ɔma wɔkɔkyeree petro nso asɛm yi sii apiti nna afahyɛ no mu
wɔkyeree petro no wɔde no too afiase a na asraafo baanan na wɔwɛn no bere biara herode yɛɛ n adwene sɛ twam afahyɛ no akyi obedi n asɛm wɔ ɔman no anim
bere a na petro da afiase no nyinaa na asafo no bɔ mpae dennen srɛ onyankopɔn sɛ ɔnhwɛ no so
anadwo a ade rebɛkye ama herode adi petro asɛm wɔ ɔman no anim no na petro da asraafo baanu ntam a wɔde nkɔnsɔnkɔnsɔn abien agugu no asesa asraafo baanu a wɔwɛn no no na asraafo baanu nso rewɛn afiase pon no ano
amonom hɔ ara onyankopɔn bɔfo begyinaa afiase hɔ maa ɛhɔ hyerɛnee ɔbɔfo no wosow petro nyanee no ka kyerɛɛ no se sɔre ntɛm ɛhɔ ara nkɔnsɔnkɔnsɔn no tetew fii petro nsa
afei ɔbɔfo no ka kyerɛɛ petro se hyɛ w atade ne wo mpaboa petro wiei no ɔbɔfo no san ka kyerɛɛ no se fura wo ntama na di m akyi
petro dii n akyi fii adi wɔrekɔ no na ɛyɛ no sɛ adaeso anaa anisoadehu efisɛ na onnye nni sɛ ɛyɛ asɛm pa ara
wotwaa awɛmfo a wodi kan no ne wɔn a wɔto so abien no ho beduu dadepon a ɛda kurow no ano no ho woduu hɔ no ɔpon no ankasa buei ma wɔfaa mu kɔe wɔfaa borɔn bi so kɔɔ anim kakra na afei ɔbɔfo no gyaw petro hɔ
petro ani baa ne ho so ma ɔkae se afei mahu sɛ nea esii no nyinaa yɛ nokware awurade somaa ne bɔfo na obegyee me fii herode nsam ne nea yudafo hwehwɛe sɛ wɔyɛ me no mu
petro huu nea asi no ɔkɔɔ yohane a na wɔfrɛ no marko no na a ne din de maria no fi saa bere no na nnipa bebree ahyia wɔ hɔ rebɔ mpae
petro bɔɔ abɔntenpon no na abeawa bi a wɔfrɛ no roda betiei
bere a ɔtee nne no anigye nti wammue pon no ɔsan n akyi kɔbɔɔ amanneɛ se petro gyina ɔpon no akyi
wɔka kyerɛɛ no se gyama worebɔ dam nanso ɔkɔɔ so kae se ɛyɛ nokware wɔn nso ka kyerɛɛ no se gyama ne saman
petro kɔɔ so bɔɔ ɔpon no akyi wobuei a wohuu petro no wɔn ho dwiriw wɔn
ɔde ne nsa nyamaa wɔn se wɔnyɛ komm ɔkaa ɔkwan a awurade nam so yii no fii afiase no kyerɛɛ wɔn afei ɔka kyerɛɛ wɔn se monka asɛm a asi yi nkyerɛ yakobo ne anuanom a wɔaka no afei ofii hɔ kɔɔ baabi foforo
ade kyee no awɛmfo no ho yeraw wɔn yiye sɛ wonhu faako a petro afa
herode hyɛe sɛ wɔnhwehwɛ no nanso wɔanhu no wodii awɛmfo no asɛm buu wɔn kumfɔ eyi akyi no herode fii yudea kɔɔ kaesarea kɔtenaa hɔ kakra
bere a herode wɔ kaesarea no abɔfo bi a wɔasoma wɔn fi tiro ne sidon behuu no na herode bo afuw tirofo ne sidonfo nanso abɔfo yi guan toaa blasto a na ɔyɛ dabehene no sɛnea ɛbɛyɛ a asomdwoe bɛba efisɛ na saa nkurow yi nya wɔn nnuan nyinaa fi herode asase so
wotuu da bi sii hɔ maa herode penee so ɛda no dui no ɔhyɛɛ n ahentade tenaa n ahengua so kasa kyerɛɛ wɔn
herode kasa wiei no nnipa no kae se ɔkasa sɛ onyame bi
ɛhɔ ara onyankopɔn bɔfo bɛbɔɔ no ma ɔyaree ɔdɔɔ mmoa ma owui efisɛ wamfa obu amma onyankopɔn
onyankopɔn asɛm kɔɔ so trɛwee maa nnipa bebree gye dii
barnaba ne saulo wiee wɔn dwumadi no wɔsan wɔn akyi fii yerusalem a na yohane a wɔfrɛ no marko no ka wɔn ho
adiyifo ne akyerɛkyerɛfo a na wɔwɔ antiokia asafo no mu no bi ne barnaba ne simon a na wɔfrɛ no onipa tuntum ne kireneni lukio ne manaen a wɔtetew no ne ɔhene herode no ne saulo
bere a wɔresom awurade na wɔredi mmuada no honhom kronkron no ka kyerɛɛ wɔn se munyi barnaba ne saulo na wonkodi dwuma a ɛno nti mafrɛ wɔn no mma me
wodii mmuada bɔɔ mpae de wɔn nsa guu wɔn so somaa wɔn
honhom kronkron somaa wɔn no wɔkɔɔ seleukia wofi hɔ no wɔtoaa wɔn akwantu no so koduu kipro
woduu salami no wɔkaa onyankopɔn asɛm wɔ yudafo hyiadan mu saa bere no na yohane marko ka wɔn ho sɛ ɔsomfo
wotwaam wɔ supɔw no so koduu pafo na ɛhɔ na wohyiaa yudani nkonyaayifo bi a ɔfrɛ ne ho sɛ odiyifo a na ne din de bar yesu
na n adamfo ne amrado a ɔwɔ supɔw no so a ne din de sergio paulo no saa amrado a na onim nyansa yiye no soma ma wɔkɔfrɛɛ barnaba ne saulo efisɛ na ɔrepɛ onyankopɔn asɛm atie
nanso nkonyaayifo bar yesu a hela kasa mu wɔfrɛ no elima no ampene so efisɛ na ɔmpɛ sɛ amrado yi betie onyankopɔn asɛm
afei honhom kronkron bɛhyɛɛ saulo a ne din de paulo no ma ma ɔhwɛɛ nkonyaayifo elima dinn kae se
ɔbonsam ba a ɔte sɛ wo wompɛ ade pa biara yiye nnaadaa ahorow ahyɛ wo ma bere biara wopɛ sɛ wodan awurade nokwasɛm ani ma ɛyɛ nkontomposɛm
awurade bɛtwe w aso ama w ani afura a worenhu ade fi saa bere yi de kosi bere bi ɛhɔ ara elima ani furae a na ɔde ne nsa rekeka sɛ obenya obi aso no mu anaa
amrado no huu asɛm a asi no ogyee awurade asɛm no dii awurade ho asɛm a ɔtee no maa ne ho dwiriw no
paulo ne n ahokafo no tenaa hyɛn mu fii pafo kɔɔ perge a ɛwɔ pamfilia no ɛhɔ na yohane a ne din baako nso ne marko no gyaw wɔn hɔ san kɔɔ yerusalem
wofi perge no wɔkɔɔ antiokia a ɛwɔ pisidia eduu homeda no wɔkɔɔ hyiadan mu kɔsomee
wɔkenkan mose mmara no ne adiyifo no nsɛm wiei no hyiadan no mu mpanyimfo no soma kɔka kyerɛɛ wɔn se anuanom sɛ mowɔ asɛm bi a mobɛka de ahyɛ nnipa no nkuran a mowɔ ho kwan sɛ moka
afei paulo sɔre gyinae nyam ne nsa fitii ase kasae se me nuanom israelfo ne amanamanmufo a mowɔ ha a mosom onyankopɔn no muntie me
israel nyankopɔn yii yɛn nenanom ma wɔyɛɛ ɔman kɛse bere a na wɔte misraim asase so no onyankopɔn nam ne tumi kɛse so yii wɔn fii misraim
na ɔhwɛɛ wɔn so wɔ sare so mfe aduanan
ɔsɛee amanaman ason wɔ kanaan asase so na ɔde asase no maa ne nkurɔfo
ma wɔtenaa so mfe ahanan ne aduonum eyi akyi no ɔmaa atemmufo dii wɔn so kosii sɛ odiyifo samuel bae
bere a wɔpɛe sɛ wonya ɔhene ma odi wɔn so no onyankopɔn de kis ba saulo a ofi benyamin abusua mu no maa wɔn ma odii wɔn so mfe aduanan
onyankopɔn tuu saulo ade so na ɔde dawid sii n anan mu asɛm a onyankopɔn ka faa dawid ho ne sɛ mahu sɛ yisai ba dawid ne onipa a mepɛ no ɔyɛ onipa a ɔbɛyɛ nea mepɛ nyinaa
sɛnea onyankopɔn hyɛɛ ho bɔ no yesu a ɔyɛ dawid aseni no na ɔyɛɛ no israelfo agyenkwa
ansa na yesu rebefi n adwuma ase no yohane kaa adwensakra ho asɛm kyerɛɛ israelfo se wɔnsakra mfi wɔn bɔne ho na wɔmma wɔmmɔ wɔn asu
ansa na yohane rebewie n asɛnka no obisaa nnipa no se mususuw sɛ meyɛ hena ɛnyɛ me ne onipa a moretwɛn no no ɛrenkyɛ biara nea moretwɛn no no bɛba na mensɛ sɛ mɛworɔw ne mpaboa mafi ne nan
me nuanom abraham asefo ne amanamanmufo a mosom onyankopɔn a mowɔ ha yɛn nti na onyankopɔn soma ma wɔde saa nkwagyesɛm yi abrɛ yɛn
esiane sɛ na nnipa a na wɔte yerusalem ne wɔn mpanyimfo nnim sɛ ɔno ne agyenkwa no na wɔnte adiyifo no nsɛm a wɔkenkan no homeda no ase no nti wobuu yesu kumfɔ maa adiyifo no nsɛm no baa mu
ɛwom sɛ wɔannya afobusɛm bi annyina so ammu no kumfɔ de nanso wɔsrɛɛ pilato sɛ onkum no
wɔyɛɛ biribiara a kyerɛwsɛm no ka fa ne ho wiei no woyii no fii asɛnnua no so kosiee no
nanso onyankopɔn ma ɔsɔre fii awufo mu
ne wusɔre akyi no na ɔtaa yi ne ho adi kyerɛ wɔn a na wɔne no tu kwan fi galilea kɔ yerusalem no wɔn ne nnipa a wodi ne ho adanse kyerɛ israelfo no
afei yɛwɔ ha sɛ yɛrebɛka asɛmpa no akyerɛ mo se onyankopɔn nam sɔre a ɔmaa yesu kristo sɔre fii awufo mu no so ama bɔ a ɔhyɛɛ yɛn nenanom no aba mu
eyi ne nea wɔakyerɛw wɔ nnwom a ɛto so abien mu no se woyɛ me ba ɛnnɛ mabɛyɛ w agya
asɛm a onyankopɔn ka faa sɔre a ɔmaa no sɔre fii awufo mu na ɔrensan nkɔ porɔw mu no ne sɛ mede nhyira kronkron a mehyɛɛ dawid ho bɔ no behyira wo
wɔaka no baabi nso se woremma wo ba kronkron no mporɔw
dawid bere so ɔsom onyankopɔn kosii sɛ owui ma wosiee no ne nenanom nkyɛn pɛɛ na ɔporɔwee
nanso nea onyankopɔn nyanee no fii awufo mu no amporɔw
anuanom ɛsɛ sɛ mo nyinaa te ase sɛ ɛnam yesu so na wɔka bɔne fafiri ho asɛm kyerɛ mo
ɛsɛ sɛ mote ase sɛ obiara a ogye no di no wɔabu no bem a anka mose mmara ntumi mmu no no
monhwɛ yiye na adiyifo no nkɔm a wɔhyɛe se
mo fɛwdifo momma ɛnyɛ mo nwonwa na monyera efisɛ adwuma a mereyɛ wɔ mo bere so no yɛ biribi a sɛ obi kyerɛkyerɛ mo mu a morente ase no amma mo so
paulo ne barnaba refi asɔredan no mu no nnipa no srɛɛ wɔn sɛ homeda a ɛreba no wɔmmra mmɛkyerɛkyerɛ wɔn bio
nnipa no wiee nhyiam no yudafo ne amanamanmufo bebree a wɔasakra aba yudasom mu no tu dii paulo ne barnaba akyi asomafo no tuu wɔn fo hyɛɛ wɔn nkuran sɛ wɔntena ase onyankopɔn adom mu
homeda a edi so no dui no ɛkame ayɛ sɛ wɔn a wɔte kurow no mu no nyinaa betiee awurade asɛm
yudafo no huu nnipa kuw no wɔn ani bere sɔre gyee nsɛm a paulo reka no ho akyinnye kasa tiaa no
nanso paulo ne barnaba de akokoduru kɔɔ so kae se mone nnipa a ɛsɛ sɛ wɔka onyankopɔn asɛm no kyerɛ mo kan na sɛ moapo na mummu mo ho sɛ nkwa a enni awiei ho hia mo nti yebegyaw mo hɔ akɔ amanamanmufo no nkyɛn
ahyɛde a awurade de ama yɛn ne sɛ mayɛ mo amanamanmufo nyinaa kanea ɛnam mo so na wobegye wiasefo nyinaa nkwa
amanamanmufo no tee saa asɛm yi no wɔn ani gyei na wɔkamfoo awurade asɛm no na wɔn a wɔayi wɔn ama nkwa a enni awiei no bɛyɛɛ gyidifo
na awurade asɛm no trɛwee ɔmantam no mu nyinaa
nanso yudafo no tuu nnipa atitiriw a wɔwɔ kurow no mu no ne mmea nyamesurofo a na wɔwɔ hɔ bi a wodi mu no aso ma wɔtaa paulo ne barnaba pam wɔn fii ɔman no mu
nanso asomafo no poroporow wɔn nan ase mfuturu guu wɔn so fii hɔ kɔɔ ikonium
anigye ne honhom kronkron hyɛɛ asuafo a na wɔwɔ antiokia no ma
paulo ne barnaba duu ikonium no wɔkɔɔ yudafo asɔredan mu wɔkasa maa yudafo ne amanamanmufo bebree bɛyɛɛ gyidifo
nanso yudafo a wɔpoo awurade asɛm no hwanyan amanamanmufo no san tuu wɔn aso tiaa anuanom no
asomafo no tenaa hɔ kyɛe na awurade nam tumi a ɔde maa wɔn ma wɔyɛɛ anwonwade ahorow no so kyerɛe sɛ nsɛm a wɔka fa n adom ho no yɛ nokware
kurow no mu nnipa no mu kyɛɛ abien ɛfa kɔɔ yudafo no afa na ɛfa nso kɔɔ asomafo no afa
amanamanmufo ne yudafo no ne wɔn mpanyimfo yɛɛ adwene sɛ wɔbɛyɛ wɔn ayayade asan asiw wɔn abo
asomafo no tee pɔw a wɔbɔ faa wɔn ho no woguan kɔɔ listra ne derbe a ɛwɔ likaoniaman mu ne nkuraa a atwa ho ahyia no nyinaa ase
wɔkaa asɛmpa no wɔ hɔ
bere a paulo ne barnaba wɔ listra no wohuu ɔbarima bi a na ɔyɛ obubuafo fi n awo mu
paulo rekasa no obubuafo no tiee no maa paulo hui sɛ ɔwɔ gyidi a ɛbɛma watumi agyina so asa no yare enti paulo hwɛɛ obubuafo no
teɛɛm se sɔre gyina hɔ amonom obubuafo yi huruw gyinae fitii ase nantewee
nnipa no huu nea paulo ayɛ no wofitii ase teɛteɛɛm wɔ likaonia kasa mu se anyame ayeyɛ wɔn ho sɛ nnipa aba yɛn nkyɛn
eyi nti wɔfrɛɛ barnaba seus ɛna wɔfrɛɛ paulo nso hermes efisɛ ɔno na na ɔka asɛm no
seus a na n asɔredan wɔ kurotia no sɔfo de nantwi ne nhwiren baa kurow no pon ano pɛe sɛ wɔbɔ afɔre ma asomafo no
bere a barnaba ne paulo tee afɔre a nnipa no pɛ sɛ wɔbɔ no wɔde abufuw sunsuanee wɔn ntade mu tuu mmirika kɔɔ nnipa kuw no mu teɛteɛɛm se
dɛn na mopɛ sɛ moyɛ yi yɛyɛ onipa te sɛ mo yɛaba sɛ yɛrebɛka asɛmpa no akyerɛ mo ama moagyae saa nneɛma hunu yi yɛ na mode mo ho ama onyankopɔn a ɔbɔɔ ɔsoro asase ɛpo ne biribiara a ɛwɔ mu nyinaa no
bere bi a atwa mu no ɔmaa nnipa nyinaa kwan ma wɔyɛɛ nea wɔpɛ
nanso onyankopɔn nam nneɛma pa a ɔyɛ so di n ankasa ho adanse mmere a ɛsɛ mu no ɔma osu tɔ ma nnɔbae ba ɔma mo aduan di ma munya ahotɔ
nanso saa kasa yi nyinaa akyi no ɔpɛ ara na nnipa no pɛe sɛ wɔbɔ afɔre ma wɔn
yudafo bi fi antiokia a ɛwɔ pisidia ne ikonium tuu nnipa no aso ma wosiw paulo abo twee no fii kurow no mu na wosusuw sɛ wawu
nanso bere a gyidifo no betwaa ne ho hyiae no ɔsɔre san kɔɔ kurow no mu ade kyee no ɔne barnaba fii hɔ kɔɔ derbe
paulo ne barnaba kaa asɛmpa no wɔ derbe maa nnipa pii gye dii wofi hɔ no wɔsan kɔɔ listra ikonium ne antiokia a ɛwɔ pisidia
wɔhyɛɛ gyidifo no nkuran sɛ wɔntena ase gyidi mu wɔka kyerɛɛ gyidifo yi se ansa na yebetumi akɔ onyankopɔn ahenni mu no ɛsɛ sɛ yɛfa ɔhaw ahorow pii mu
asafo biara a wɔkɔɔ mu no wosisii mpanyimfo maa wɔn na wɔnam mpaebɔ ne mmuadadi so de mpanyimfo no hyɛɛ awurade a wɔde wɔn ho ato no so no nsa
wofi pisidia no wɔbaa pamfilia
wɔkaa asɛmpa no wɔ perge na wofi hɔ baa atalia
wofi atalia no wɔsan baa antiokia a ɛhɔ na bere a na wɔrebefi saa adwuma a wɔawie yi ase no wɔde wɔn hyɛɛ awurade nsa no
bere a woduu antiokia no wohyiaa asafo no mu nnipa nyinaa wɔkaa nneɛma a onyankopɔn nam wɔn so ayɛ ne sɛnea onyankopɔn abue kwan ama amanamanmufo agye asɛm no adi no nyinaa kyerɛɛ wɔn
paulo ne barnaba tenaa gyidifo no nkyɛn kyɛe
bere a paulo ne barnaba wɔ antiokia no nnipa bi fi yudea bɛkyerɛkyerɛɛ anuanom no se sɛ moamma wɔantwa mo twetia sɛnea mose amanne no kyerɛ no a morennya nkwa
paulo ne barnaba ne wɔn gyee saa kyerɛkyerɛ yi ho akyinnye denneenen saa asɛm yi nti paulo ne barnaba ne antiokia asafo no mu nnipa bi kɔɔ yerusalem kohuu asomafo no ne mpanyimfo faa saa kyerɛkyerɛ yi ho
asafo no gyaa wɔn kwan wɔrekɔ no wɔfaa foinike ne samaria kaa amanamanmufo gye a wɔagye asɛm no adi no kyerɛɛ wɔn nnipa yi tee saa asɛm yi no wɔn ani gyei yiye
woduu yerusalem no asafo no asomafo no ne mpanyimfo a wɔkaa nneɛma a onyankopɔn nam wɔn so ayɛ kyerɛɛ wɔn no gyee wɔn
nanso farasifo a wɔabɛyɛ gyidifo no hyɛe sɛ ɛsɛ sɛ wotwa amanamanmufo a wɔagye asɛm no adi no nyinaa twetia na wodi mose mmara no so
asomafo no ne mpanyimfo no hyiae dwennwenee asɛm yi ho
wɔdwennwenee ho wiei no petro sɔre kasae se me nuanom munim sɛ bere bi a atwam no onyankopɔn yii me fii mo mu sɛ menka asɛmpa no nkyerɛ amanamanmufo sɛnea ɛbɛyɛ na wɔbɛte asɛmpa no na wɔagye adi
sɛnea onyankopɔn a onim koma mu no nam honhom kronkron a ɔma ɛbaa yɛn so no so gyee yɛn toom no saa ara na ɔnam honhom kronkron no ara so agye amanamanmufo nso atom
onyankopɔn anyɛ nyiyimu ɔnam gyidi so tew wɔn koma mu
adɛn nti na mopɛ sɛ mode adesoa duruduru a yɛn agyanom antumi ansoa na yɛn nso yɛantumi ansoa no resoa gyidifo no de asɔ onyankopɔn ahwɛ
nanso yegye di sɛ wɔnam awurade yesu kristo adom so na agye yɛn nkwa sɛ wɔn ara
bere a barnaba ne paulo kaa anwonwade a onyankopɔn nam wɔn so yɛe wɔ amanamanmufo no mu maa nnipa a wɔahyia hɔ no tee no wɔyɛɛ dinn
wɔkasa wiei no yakobo kae se anuanom muntie me
mprempren ara na simon kyerɛɛ mu kyerɛɛ yɛn se onyankopɔn yii amanamanmufo sɛ ne de de kyerɛɛ odwen a odwen wɔn ho
adiyifo no nsɛm a wɔkae no ne eyi hyia sɛnea wɔakyerɛw kyerɛwsɛm no mu se
eyi akyi mɛsan maba mabesi dawid fi a abubu no mɛma nea adwiriw no so na masan masi bio
sɛnea ɛbɛyɛ a nnipa a wɔaka ne amanamanmufo a wɔbɔ me din no bɛhwehwɛ awurade
sɛnea awurade a ɔdaa eyi adi bere bi a atwam no se nen
yakobo toaa so se m adwene ne sɛ ɛnsɛ sɛ yɛhaw amanamanmufo a wɔde wɔn ho rema onyankopɔn no
mmom momma yɛnkyerɛw nhoma nkɔka nkyerɛ wɔn se ɛnsɛ sɛ wodi aduan biara a wɔde ama abosom efisɛ ɛho ntew afei wɔntwe wɔn ho mfi aguamammɔ ho afei wɔnnwe aboa a wɔantwa ne mene na owui bio wonnni mogya nso
efi tete homeda biara wɔkenkan mose mmara no wɔ hyiadan mu na wɔka ne nsɛm nso wɔ kurow biara mu
asomafo ne mpanyimfo ne asafo no mu nnipa nyinaa hyiae yɛɛ adwene sɛ wobeyi nnipa bi afi kuw no mu aka paulo ne barnaba ho na wɔakɔ antiokia woyii mmarima atitiriw baanu a wɔn din de yuda a wɔfrɛ no barsaba ne silas
nhoma a wɔde ma wɔkɔe no mu nsɛm ni anuanom amanamanmufo a mote antiokia siria ne kilikia asomafo ne mpanyimfo ne anuanom a wɔwɔ yerusalem no kyia mo
yɛtee sɛ anuanom bi a yɛmmaa wɔn tumi fi yɛn mu nam wɔn kyerɛkyerɛ so tanee mo ani haw mo adwene
eyi nti yɛatu nnipa bi sɛ wɔmmra mo nkyɛn saa nnipa no ne paulo ne barnaba
a wɔde wɔn nkwa abɔ afɔre ama awurade yesu kristo no na ɛbɛba
afei yɛresoma yuda ne silas a wɔbɛba abɛka asɛm koro no ara a ɛwɔ nhoma yi mu no akyerɛ mo
honhom kronkron ne yɛn ayɛ adwene sɛ saa ahyɛde yi akyi no yɛmmfa adesoa foforo bi a emu yɛ duru nnsoa mo
munnni aduan a wɔde ama abosom saa ara nso na munnni mogya monnwe aboa a wɔantwa ne mene na owui bio montwe mo ho mfi aguamammɔ ho sɛ mutumi di saa ahyɛde yi so a ebesi mo yiye yɛsan kyia mo
wogyaa nnipa no kwan ma wɔkɔɔ antiokia woduu hɔ no wohyiaa gyidifo no de nhoma no maa wɔn
gyidifo no kenkan nhoma no no emu nkuranhyɛsɛm no maa wɔn ani gyei
yuda ne silas a wɔyɛ adiyifo no ne anuanom no kasa kyɛe hyɛɛ wɔn nkuran
wodii nna kakra wɔ hɔ no anuanom no gyaa wɔn kwan asomdwee mu ma wɔsan kɔɔ anuanom a wɔsomaa wɔn no nkyɛn dwoodwoo
nanso silas de wankɔ bi
paulo ne barnaba dii nna kakra wɔ antiokia boaa anuanom bi ma wɔkyerɛkyerɛe kaa awurade asɛm
nna bi akyi no paulo ka kyerɛɛ barnaba se ma yɛnsan nkɔsra anuanom a wɔwɔ nkurow a yɛaka awurade asɛm wɔ so no nyinaa so nkɔhwɛ sɛnea wɔrekɔ so wɔ gyidi mu
barnaba pɛe sɛ wɔde yohane marko ka wɔn ho kɔ
nanso paulo ampene so efisɛ wɔwɔ pamfilia no ogyaw wɔn hɔ a ɔne wɔn antena hɔ ankosi awiei
akasakasa a emu yɛ den sii wɔn ntam ma wɔn mu tetewee barnaba faa marko ne no kɔɔ kipro
na paulo nso faa silas anuanom no de wɔn hyɛɛ onyankopɔn nsa ma wofii hɔ kɔe
ɔkɔfaa siria ne kilikia hyɛɛ asafo no den
paulo toaa n akwantu no so kɔɔ derbe ne listra ɛhɔ na na gyidini bi a ne din de timoteo a ne na yɛ yudani gyidini na n agya nso yɛ helani no te
anuanom a na wɔwɔ listra ne ikonium no nyinaa dii timoteo ho adanse pa
esiane sɛ na paulo pɛ sɛ ɔde timoteo ka ne ho kɔ nti otwaa no twetia efisɛ yudafo a na wɔwɔ hɔ no nyinaa nim sɛ timoteo n agya yɛ helani
kurow biara a woduu so no wɔkaa mmara a asomafo ne mpanyimfo a wɔwɔ yerusalem ahyɛ sɛ wonni so no kyerɛɛ wɔn
asafo no nyinii gyidi mu na daa nnipa pii bɛkaa wɔn ho
esiane sɛ honhom kronkron amma wɔn kwan sɛ wɔnka asɛm no wɔ asia no nti wɔkɔɔ frigia ne galatia
woduu misia hye so no wɔpɛe sɛ anka wɔkɔ bitinia nanso yesu honhom no amma wɔn kwan
enti wɔfaa misia kosii troa
da no anadwo paulo huu anisoade sɛ ɔbarima bi a ofi makedonia gyina hɔ resrɛ no se twa bra makedonia bɛboa yɛn
anisoadehu yi akyi no yɛboaboaa yɛn ho sɛ yɛbɛkɔ makedonia efisɛ yɛtee ase sɛ onyankopɔn na wafrɛ yɛn sɛ yɛnkɔka asɛmpa no wɔ hɔ
yɛde hyɛn fii troa kɔɔ samotrake na ade kyee no yeduu neapoli
yefii hɔ no yɛtoaa so kɔɔ filipi kurow titiriw a ɛwɔ makedonia mansin a na romafo di so no mu yedii nna kakra wɔ saa kurow yi mu
homeda dui no yefii kurow no mu kɔɔ asubɔnten bi ho baabi a yɛate sɛ yudafo taa hyia wɔ hɔ bɔ mpae yɛkyerɛkyerɛɛ mmea bi a wɔbaa hɔ no kyerɛwsɛm no
mmea a wobetiee asɛm no mu baako ne tiatirani lidia a na ɔtɔn ntama kɔkɔɔ na ɔyɛ onyamefɛrefo nti awurade buee n adwene mu ma otiee asɛm a na paulo reka no gye dii
wɔbɔɔ ɔne ne fifo nyinaa asu wiei no ɔka kyerɛɛ yɛn se sɛ mugye tom sɛ meyɛ awurade mu gyidini ampa a mommɛtena me fi ɔkɔɔ so srɛɛ yɛn ara kosii sɛ yɛpenee
da bi a yɛrekɔ baabi a yehyia bɔ mpae no yehyiaa afenaa bi a akɔm honhom wɔ ne mu a ɔde n akɔm no hyɛ nkɔm ma ne wuranom nya wɔn ho
odii yɛne paulo akyi teɛteɛɛm se saa nnipa yi yɛ ɔsorosoroni nyankopɔn no asomfo a wɔaba sɛ wɔrebɛka nkwagye ho asɛm akyerɛ mo
eyi kɔɔ so ara kosii sɛ da bi paulo de ahometew teɛteɛɛ hohommɔne no se mehyɛ wo yesu kristo din mu sɛ tu fi ne mu kɔ amonom hɔ ara na hohommɔne no tu fii afenaa no mu
bere a afenaa no wuranom hui sɛ nea ɛma wɔn sika no afi wɔn nsa no wɔkyeree paulo ne silas twee wɔn kɔɔ mpanyin anim wɔ aguabɔe
wɔde wɔn brɛɛ mpanyin bɔɔ wɔn soboɔ se saa nnipa yi yɛ yudafo a wɔde wɔn nneyɛe ne wɔn kyerɛkyerɛ redan yɛn kurow yi ani
wɔrekyerɛkyerɛ amanne bi a esiane sɛ yɛyɛ romafo nti yɛn mmara mma yɛn ho kwan sɛ yegye tom
nnipadɔm a wɔwɔ hɔ no tow hyɛɛ wɔn so na mpanyin no tetew paulo ne silas ntade mu hyɛɛ sɛ wɔmmɔ wɔn mmaa
wɔbɔɔ wɔn mmaa pii wiei no wɔde wɔn koguu afiase na mpanyin no hyɛɛ afiase sohwɛfo no sɛ ɔnto wɔn mu yiye sɛnea ɛbɛyɛ a wɔrenguan
afiase sohwɛfo no tee saa asɛm yi no ɔde wɔn koguu afiase hɔ dan a ɛwɔ mfinimfini no mu de nkɔnsɔnkɔnsɔn guguu wɔn nan de bobɔɔ dua mu
ɔdasum a paulo ne silas rebɔ mpae reto nnwom ayi onyankopɔn ayɛ na nneduafo a wɔwɔ hɔ no nso retie wɔn no
prɛko pɛ asase wosowee denneenen maa afiase no nnyinaso nso wosowee maa apon no nyinaa buebuei na nneduafo no nyinaa nkɔsɔnkɔnsɔn tetewee
bere a afiase sohwɛfo no fi nna mu nyanee na ohui sɛ afiase no apon no abuebue no osusuwii sɛ nneduafo no nyinaa aguan enti ɔtwee ne sekan pɛe sɛ anka ɔde kum ne ho
nanso paulo kaw mu ka kyerɛɛ no se nkum wo ho yɛn nyinaa wɔ ha
ɛhɔ ara afiase sohwɛfo no frɛ ma wɔde kanea brɛɛ no na ɔde ahopopo ne suro bɛhwee paulo ne silas anim
afei ɔde wɔn fii adi bisaa wɔn se awuranom dɛn na menyɛ na manya nkwa
wobuae se gye awurade yesu di na obegye wo ne wo fifo nyinaa nkwa
afei wɔkaa awurade ho asɛm kyerɛɛ afiase sohwɛfo no ne ne fifo nyinaa
anadwo no ara afiase sohwɛfo yi hohoroo paulo ne silas mmaa akuru no anim afei ɔma wɔbɔɔ ɔne ne fifo nyinaa asu
afiase sohwɛfo yi de paulo ne silas kɔɔ fie kɔmaa wɔn aduan dii na ɔne ne fifo nyinaa ho sanee wɔn efisɛ afei de wɔagye onyankopɔn adi
ade kyee no mpanyin no somaa asraafo kɔka kyerɛɛ afiase sohwɛfo no se gyaa saa nnipa no ma wɔnkɔ
afiase sohwɛfo no ka kyerɛɛ paulo se mpanyin no asoma abɛka se minnyaa wo ne silas ma monkɔ enti monkɔ asomdwoee mu
nanso paulo ka kyerɛɛ asraafo no se yɛyɛ romafo wɔammu yɛn fɔ wɔ bɔne biara ho na wɔde yɛn baa aguabɔe bɛbɔɔ yɛn mmaa de yɛn guu afiase afei na mopɛ sɛ mugyaa yɛn sum ase dabida mpanyin no ankasa mmra ha mmegyaa yɛn
asraafo no san kɔbɔɔ roma mpanyin no amanneɛ wɔtee sɛ paulo ne silas yɛ romafo no wosuroe
enti wɔkɔmaa wɔn dibem yii wɔn fii afiase hɔ ka kyerɛɛ wɔn se womfi kurow no mu
paulo ne silas fi afiase hɔ kɔɔ lidia fi wɔkɔtoo anuanom no wɔ hɔ hyɛɛ wɔn nkuran afei wofii hɔ kɔe
wɔtoaa wɔn akwantu no so fii ampifoli ne apolonia baa tesalonika a na yudafo hyiadan wɔ no
sɛnea paulo taa yɛ no ɔkɔɔ hyiadan mu mprɛnsa ne nnipa no gyee akyinnye wɔ kyerɛwsɛm no ho
kyerɛɛ mu dii adanse sɛ ɛsɛ sɛ agyenkwa no hu amane na ɔsɔre fi awufo mu paulo kae se saa yesu a mereka ne ho asɛm akyerɛ mo yi ne agyenkwa no
nnipa no bi gye dii ma wodii paulo ne silas akyi saa ara nso na helafo bebree a wɔsom onyankopɔn ne mmea mpanyin bi nso gye dii de wɔn ho bɔɔ wɔn ara nen
yudafo mpanyin no ani beree enti wɔboaboaa ahuhufo bi ano ma wɔbɔɔ twi faa kurow no mu kotwaa yason fi ho hyiae pɛe sɛ wɔn nsa ka paulo ne silas de wɔn brɛ mpanyin no
esiane sɛ wɔn nsa anka wɔn no nti wɔtwee yason ne anuanom bi de wɔn baa mpanyin no anim teɛteɛɛm se saa nnipa a wɔma basabasa ba baabiara a wɔkɔ no aba yɛn kurow yi mu
ama yason agye wɔn atena ne fi wɔn nyinaa abu ɔhempɔn kaesare mmara a ɔde ama yɛn sɛ yenni so no so efisɛ wɔka se ɔhene foforo bi wɔ hɔ a wɔfrɛ no yesu
saa asɛm yi hwanyan dɔm no ne kurow no mu mpanyin no
kurow no mu mpanyin no maa yason ne anuanom no tuaa sika bi de dii wɔn agyinam ma wogyaa wɔn
ade sae ara pɛ anuanom yi gyaa paulo ne silas kwan ma wɔkɔɔ beroia wodui no wɔkɔɔ yudafo hyiadan mu
na nnipa a wɔwɔ hɔ no nyɛ akyinnyegyefo te sɛ tesalonikafo no wɔde ahosɛpɛw gyee asɛm no dii a daa na wosua kyerɛwsɛm no pɛ sɛ wohu sɛ kyerɛkyerɛ a paulo kyerɛkyerɛ no yɛ nokware anaa
nnipa no mu bebree a helafo mmea atitiriw ne mmarima ka ho no gyee kyerɛkyerɛ no dii
bere a yudafo a wɔwɔ tesalonika no tee sɛ paulo akɔka onyankopɔn asɛm no wɔ beroia no wɔkɔɔ hɔ nso kɔhwanyan ɛhɔfo nso
enti ntɛm ara anuanom no gyaa paulo kwan sɛ ɔnkɔ mpoano nanso silas ne timoteo de wɔtenaa beroia
nnipa a wokogyaa paulo kwan no de no koduu atene wɔresan akɔ beroia no paulo kraa wɔn sɛ wɔnka nkyerɛ silas ne timoteo se wɔmmɛka ne ho ntɛm
bere a paulo retwɛn silas ne timoteo wɔ atene no ohuu ahoni pii wɔ kurow no mu eyi maa ne werɛ howee yiye
enti na ɔne yudafo ne amanamanmufo a wɔsom onyankopɔn no taa hyia wɔ hyiadan mu ma ɔkyerɛkyerɛ wɔn onyankopɔn asɛm saa ara nso na daa na ɔne nkurɔfo gye akyinnye wɔ aguabɔe ara nen
afei ɔne epikurofo ne stoafo anyansafo bi nso gyee akyinnye ebinom kae se dɛn na ɔtoatoafo yi pɛ sɛ ɔkyerɛ yi afoforo nso kae se ɛsɛ nea ɔreka anyame afoforo bi ho asɛm nea enti a wɔkaa eyi ne sɛ na paulo reka yesu kristo ne ne wusɔre ho asɛm
wɔde paulo kɔɔ areopago nhyiam anim kae se yɛpɛ sɛ yɛte nkyerɛkyerɛ foforo a worekyerɛkyerɛ yi ase
efisɛ nsɛm a woka no bi yɛ yɛn asom asɛm foforo enti yɛpɛ sɛ wokyerɛkyerɛ yɛn mu yiye
na atenefo ne ahɔho a wɔwɔ hɔ no nni hwee yɛ sɛ wɔde wɔn adagyew nyinaa betie nsɛm foforo anaa wɔbɛka nsɛm foforo a wɔate no akyerɛ afoforo
paulo sɔre gyinaa areopago nhyiam no anim kae se atenefo mihu sɛ moyɛ nnipa a mopɛ nyamesom yiye
efisɛ mituu mpase faa mo kurow yi mu na mihuu mmeae ahorow a mosom no mihuu afɔremuka bi a wɔakyerɛw ho se onyame a wonnim no no de enti ade a munnim na mosɔre no no ɔno ho asɛm na mereka akyerɛ mo yi
onyankopɔn a ɔbɔɔ wiase ne nneɛma a ɛwɔ mu nyinaa no na ɔyɛɛ ɔsoro ne asase awurade no nte asɔredan a nnipa asi mu
saa ara nso na biribiara a nnipa nam wɔn dwumadi so de bɛma no no nso ho nhia no efisɛ ɔno na ɔma nnipa nkwa ne biribiara a ehia wɔn
ɔnam onipa biako so na ɔbɔɔ nnipa ahorow nyinaa de wɔn tenaa asase so ɔno ankasa na ansa na ɔrebɛbɔ nnipa no ɔhyehyɛɛ amanaman bere a wɔbɛsɔre ne bere a wobegu saa ara nso na ɔhyehyɛɛ wɔn tenabea ahye
ɛwom sɛ onyankopɔn bɛn yɛn de nanso ɔyɛ eyi sɛnea ɛbɛyɛ a nnipa bɛhwehwɛ n akyi kwan atwiw abɛn no
sɛnea obi ka se ne mu na yɛte ase na yɛkeka yɛn ho no no saa ara nso na mo nnwontofo bi nso aka se yɛn nso yɛyɛ ne mma nen
ɛnne sɛ yɛyɛ onyankopɔn mma de a ɛnsɛ sɛ yesusuw sɛ onyankopɔn tebea te sɛ ohoni bi a onipa de dwetɛ anaa sika anaa ɔbo ayɛ
onyankopɔn buu n ani guu bere a na nnipa nnim no no so nanso afei de ɔhyɛ nnipa nyinaa sɛ wɔntwe wɔn ho mfi akwammɔne so
efisɛ wayi da bi ato hɔ a ɔnam onipa bi a wayi no no so bebu nnipa nyinaa atɛntrenee ɔnam sɔre a ɔmaa saa onipa yi sɔre fii awufo mu no so adi adanse akyerɛ nnipa nyinaa
bere a nnipa no tee sɛ paulo reka owusɔre ho asɛm no ebinom dii ne ho fɛw na afoforo nso kae se yɛpɛ sɛ wosan ka saa asɛm no bio
saa nsɛm a ɛkɔɔ so yi maa paulo fii nhyiam no ase hɔ kɔe
nanso nnipa kakraa bi gyee no dii de wɔn ho bɔɔ no saa nnipa no mu bi ne dionisio a ɔfra areopagofo mu ne ɔbea bi a ne din de damari ne afoforo bi
eyinom akyi no paulo fii atene kɔɔ korinto
ɛhɔ na ohyiaa yudani bi a wɔfrɛ no akwila a wɔwoo no wɔ ponto na ofi italia baa hɔ nkyɛe no ne ne yere priskila wofii italia efisɛ na roma hempɔn klaudio ahyɛ mmara sɛ yudafo nyinaa mfi roma asase so
paulo kɔtenaa wɔn nkyɛn ne wɔn yɛɛ adwuma efisɛ na wɔn nyinaa nwene ntamadan
homeda biara na paulo kɔ hyiadan mu kɔka asɛm no pɛe sɛ anka ɔdan yudafo ne helafo no adwene ma wogye di
bere a silas ne timoteo fi makedonia bae no paulo de n adagyew nyinaa kaa awurade asɛm no dii adanse kyerɛɛ yudafo no sɛ yesu ne agyenkwa no
bere a yudafo no ampɛ sɛ wotie paulo asɛnka na wɔyeyaw no no ɔde abufuw poroporow n atade mu ka kyerɛɛ wɔn se mo mmusu ngu mo atifi mo afobu nna me so efi nnɛ de rekɔ merekɔka asɛm no makyerɛ amanamanmufo
ofi hɔ kɔtenaa amanamanmuni nyamefɛrefo bi a wɔfrɛ no tito yusto a ne fi bata hyiadan ho no nkyɛn
krispo a na ɔyɛ hyiadan mu panyin no ne ne fifo nyinaa gyee awurade dii ma wɔbɔɔ wɔn asu saa ara nso na korintofo bebree a wɔtee awurade asɛm no nso gye dii ma wɔbɔɔ wɔn asu
da bi anadwo awurade ka kyerɛɛ paulo wɔ anisoadehu mu se nsuro mpa abaw kɔ so ara ka m asɛm no
efisɛ meka wo ho obiara rentumi nyɛ wo hwee efisɛ nnipa pii wɔ kurow yi mu a wɔyɛ m akyidifo
paulo tenaa hɔ afe ne fa kyerɛkyerɛɛ onyankopɔn asɛm no wɔ wɔn mu
bere a galio yɛ amrado wɔ akaia no yudafo no sɔre tiaa paulo kyeree no de no kɔɔ asennii
kae se saa onipa yi retu nkurɔfo aso se wɔnkwati yudafo mmara no mfa ɔkwan foforo so nsom onyankopɔn
paulo yɛe sɛ ɔrebue n ano akasa pɛ na galio ka kyerɛɛ yudafo no se yudafo sɛ mode asɛm foforo bi a ɛfa nsɛmmɔnedi anaa abususɛm ho na ɛbae a anka mɛhwɛ maka
nanso esiane sɛ ɛyɛ akyinnyegye a ɛfa nsɛm edin ne mo mmara ho nti mo ara monkɔhwɛ nka merenyɛ saa asɛm yi mu ɔtemmufo
na ɔpamoo wɔn fii asennii hɔ
afei dɔm no tow hyɛɛ sostene a ɔyɛ hyiadan mu panyin no so twee no kɔɔ asennii hɔ kɔboroo no nanso galio anka ho hwee
paulo tenaa korinto kyɛe kakra ansa na ɔrekra anuanom no ma ɔne priskila ne akwila refi hɔ akɔ siria esiane bɔ a na wahyɛ wɔ kenkeria no nti ansa na ɔrebɛkɔ no ɔma woyii ne ti
woduu efeso no paulo gyaw priskila ne akwila hɔ kɔɔ hyiadan mu ne yudafo no kɔkasae
wɔsrɛɛ no sɛ sɛ obetumi a anka ɔntena wɔn nkyɛn nkyɛ kakra nanso wampene so
mmom ɔrebefi hɔ no ɔka kyerɛɛ wɔn se sɛ onyankopɔn pɛ a mɛsan maba bio na afei ofii hɔ kɔɔ efeso
oduu kaesarea no ɔkɔɔ yerusalem kokyiaa asafo no fii hɔ kɔɔ antiokia
odii nna kakra wɔ hɔ no ofii hɔ kɔɔ galati ne frigia kɔhyɛɛ gyidifo a wɔwɔ hɔ no den
saa bere no ara mu yudani bi a wɔfrɛ no apolo a wɔwoo no wɔ aleksandria no kɔɔ efeso ɔyɛ obi a na n ano atew na onim kyerɛwsɛm no yiye
esiane sɛ na wɔnam awurade kwan so akyerɛkyerɛ no nti na ɔde nnam kasa kyerɛkyerɛ nokwasɛm a ɛfa yesu ho no nanso na yohane asubɔ no nko ara na onim
ofii ase de nnam kasae wɔ hyiadan no mu bere a priskila ne akwila tee asɛm a ɔreka no wɔde no kɔɔ fie kɔkyerɛkyerɛɛ no onyankopɔn asɛm no mu yiye
bere a apolo pɛe sɛ ɔkɔ akaia no gyidifo a wɔwɔ efeso no hyɛɛ no nkuran kyerɛw krataa kɔmaa gyidifo a wɔwɔ hɔ no se wonnye no bere a okodui no ɔboaa wɔn a onyankopɔn adom nti wɔabɛyɛ gyidifo no yiye
ɔde ne nimdeɛ kyerɛɛ onyankopɔn asɛm mu de tuu yudafo no gui wɔ baguam nam kyerɛwsɛm no so daa no adi pefee sɛ yesu ne agyenkwa no
bere a apolo wɔ korinto no paulo tuu kwan faa ɔmantam no atifi koduu efeso ɛhɔ na ohuu gyidifo bi
bisaa wɔn se bere a mugye dii no honhom kronkron baa mo so anaa wobuaa no se yɛntee mpo da sɛ honhom kronkron bi wɔ baabi
paulo bisaa wɔn bio se ɛnne na asubɔ bɛn na wɔbɔɔ mo wobuae se asubɔ a yohane kaa ho asɛm no
paulo ka kyerɛɛ wɔn se yohane asubɔ no yɛ asu a wɔbɔ wɔn a wɔsakra wɔn adwene ɔka kyerɛɛ israelfo no se wonnye onipa a odi n akyi a ɔreba a ɔne yesu no nni
wɔtee saa asɛm yi no wɔma wɔbɔɔ wɔn asu wɔ awurade yesu din mu
bere a paulo de ne nsa guu wɔn so no honhom kronkron baa wɔn so ma wɔkaa kasa foforo hyɛɛ nkɔm
na wɔn dodow bɛyɛ mmarima dumien
paulo de nnam kyerɛkyerɛɛ onyankopɔn ahenni no ho asɛm wɔ hyiadan mu abosom abiɛsa pɛe sɛ ɔsakra nnipa no adwene
nanso nnipa no mu bi pirim wɔn koma annye anni kasa tiaa asɛm no wɔ atiefo no anim enti paulo fii hɔ de gyidifo no kaa ne ho kɔe na paulo kyerɛkyerɛ wɔ obi a wɔfrɛ no tirano suadan mu daa
saa kyerɛkyerɛ yi kɔɔ so mfe abien enti ɛmaa nnipa a na wɔwɔ asia mantam mu a yudafo ne helafo ka ho no tee awurade asɛm no
onyankopɔn nam paulo so yɛɛ anwonwade akɛseakɛse
maa mpo ne nnukuu ne n atade nsɛwanim a wɔde guu nnipa so no tumi saa nyarewa tuu ahohommɔne nso
yudafo bi a wɔnam asumansɛm so tu ahohommɔne pɛe sɛ wɔde awurade yesu din tu ahohommɔne wɔkankye kyerɛɛ ahohommɔne no se meka yesu a paulo ka ne ho asɛm no se muntu mfi ne mu
yudafo sɔfo panyin bi a na ne din de skewa no mma baason na na wɔyɛ eyi
hohommɔne no buae se minim yesu na minim paulo na mo nso mone hefo
afei ɔbarima a hohommɔne ahyɛ no ma yi tow hyɛɛ wɔn so pirapiraa wɔn ma wɔde adagyaw guan fii fie hɔ
yudafo ne amanamanmufo a wɔte efeso no tee asɛm yi no wɔbɔɔ hu na woyii awurade yesu ayɛ
gyidifo no mu bebree baa bagua mu bɛkaa wɔn bɔne ne wɔn kokoamsɛm
wɔn mu nkonyaayifo pii de wɔn nkonyaayi nhoma bae ma wɔhyewee wɔ nnipa no nyinaa anim wobuu nhoma a wɔhyewee no bo no na ɛyɛ sika bebree
saa anwonwade ahorow yi maa onyankopɔn asɛm no trɛwee tumi so
eyinom nyinaa akyi no paulo yɛɛ n adwene sɛ ɔbɛfa makedonia ne akaia akɔ yerusalem ɔkae se midu yerusalem a akyiri yi mɛkɔ roma nso
paulo somaa timoteo ne erasto a wɔyɛ n aboafo no dii n anim kan kɔɔ makedonia nanso ɔno de ɔtenaa asia kyɛe kakra
saa bere yi ara mu na basabasa a emu yɛ den a ɛfa awurade asɛm no ho no sii wɔ efeso
dwetɛdwumfo bi a wɔfrɛ no demetrio yɛɛ artemi abosonnan sɛso n adwuma no maa n adwumayɛfo nyaa wɔn ho sɛɛ tam
ɔfrɛfrɛɛ n adwumayɛfo no ne wɔn a wodi saa dwuma horow no ara bi no ka kyerɛɛ wɔn se anuanom munim sɛ yɛn ahonya nyinaa gyina saa dwumadi yi so
mo ara moahu na moate dwuma a saa paulo yi redi ɔka se anyame a nnipa de wɔn nsa ayɛ no nyɛ anyame biara ɔnam saa asɛm yi so adan nnipa bebree adwene wɔ efeso ha ne asia nyinaa
sɛ yɛanhwɛ no yiye a yɛn adwuma yi begye dimmɔne saa ara nso na obiara remfa ɔbosom artemi a wɔsom no wɔ asia ne wiase nyinaa no nyɛ hwee bio na n anim agu ase
nnipadɔm no tee saa asɛm a demetrio kae no wɔn bo fuwii fitii ase yɛɛ basabasa teɛteɛɛm se efeso artemi yɛ kɛse
basabasayɛ no trɛwee wɔ kurow no mu nyinaa dɔm no kyeree makedoniafo baanu a wɔn din de gaio ne aristarko a na wɔne paulo retu kwan no de wɔn kɔɔ aguabɔe
paulo pɛe sɛ anka ɔkɔ aguabɔe hɔ kohyia dɔm no nanso asuafo no amma no kwan
ɔmantam no mu mpanyin no mu bi a na wɔyɛ paulo nnamfo no soma kɔsrɛɛ no sɛ ɔnnkɔ aguabɔe hɔ
nhyiam yi yɛɛ basabasa nnipa no mu bi teɛteɛɛm kaa nsɛm bi na ebinom nso teɛɛm kaa nsɛm foforo bi efisɛ na wɔn mu dodow no ara nnim asɛm ko a ɛde wɔn abehyia mu
yudafo no piapiaa aleksandro kogyinaa dɔm no anim sɛ ɔnkasa eyi maa nnipa no bi susuwii sɛ aleksandro nti na wɔahyia hɔ afei aleksandro nyamaa dɔm no pɛe sɛ ɔkasa yi ɔne ne nkurɔfo ano
dɔm no hui sɛ aleksandro yɛ yudani no pɛ wɔteɛteɛɛm nnɔnhwerew abien se efeso artemi yɛ kɛse
kurow no sohwɛfo no bɔɔ mmɔden maa dɔm no tɛm dinn afei ɔkasa kyerɛɛ wɔn se efeso mmarima obiara nim sɛ efeso kurow yi na ɛhwɛ artemi asɔrefi ne ohoni a efi soro bedurui no so
obiara rentumi nnye eyi ho akyinnye enti monyɛ komm monnyɛ basabasa biara
mode saa nnipa yi aba ha wɔ bere a wonwiaa biribiara mfii yɛn asɔrefi nkaa asɛmmɔne biara ntiaa yɛn nyame no
sɛ demetrio ne adwimfo a wɔka ne ho no wɔ obi ho asɛm bi a nna bi wɔ hɔ a mpanyin hyia di asɛm wɔmfa mmɛto gua
nanso sɛ mowɔ biribi foforo bi ka a ɛsɛ sɛ ɔmanfo hyia fa mmara kwan so ka ho asɛm
sɛ yɛanhwɛ yiye a wɔbɛka se saa nnɛ basabasayɛ yi fi yɛn saa basabasayɛ yi ho nhia sɛ wobisa yɛn ho asɛm a yɛrennya anoyi biara
ɔkasa wiei no otuu gua no
basabasayɛ yi akyi no paulo frɛɛ asuafo no kaa nsɛm de hyɛɛ wɔn nkuran kraa wɔn fii hɔ kɔɔ makedonia
okyinkyin saa amantam no mu tuu asuafo no fo de hyɛɛ wɔn nkuran afei obeduu hela odii hɔ abosom abiɛsa
bere a ɔresiesie ne ho akɔ siria no ɔtee sɛ yudafo no abɔ ne ho pɔw enti ɔsan n akyi kɔfaa makedonia kɔe
piro a ofi beroia no ba sopater ne paulo na ɛkɔe wɔn a wɔka ne ho kɔe no nso bi ne aristarko ne sekundo a wofi tesalonika ne gaio a ofi derbe ne timoteo ne tihito ne trofimo a wofi asiaman mu no
saa nnipa yi dii kan kɔtwɛn yɛn wɔ troa
yedii apiti afahyɛ no wiei no yefii filipi na nnanum akyi no yɛkɔtoo wɔn wɔ troa dii nnawɔtwe wɔ hɔ
nnawɔtwe no mu da a edi kan no yehyiaam sɛ anuanom didii esiane sɛ na ade kye a paulo befi kurow no mu no nti ɔkasa kyerɛɛ anuanom no kosii ɔdasum
na akanea pii wɔ abansoro dan a yɛahyia wɔ hɔ no mu
bere a paulo rekasa no na aberante bi a wɔfrɛ no eutiko te mfɛnsere ano retɔ nko ɔdae hatee ma ofii abansoro dan a ɛto so abiɛsa no so bɛhwee fam wɔmaa ne so no na wawu
paulo sian baa fam kobutuw ne so maa no so kae se munnsuro efisɛ onwui
afei ɔsan foro kɔɔ abansoro no so kobubuu abodoo ne asuafo no dii paulo toaa ne kasa no so kosii adekyee ansa na ɔregyaw wɔn hɔ
anuanom no de anigye de aberante a wonyanee no no kɔɔ fie
yɛde hyɛn dii kan kɔɔ aso sɛ yɛrekɔfa paulo wɔ hɔ efisɛ na waka akyerɛ yɛn se ɔrefa fam akɔ hɔ
ɔbɛkaa yɛn ho wɔ aso na yɛne no toaa so kɔɔ mitilene
ade kyee no yekoduu kio ne nnanu so no yebeduu samo na n adekyee no yebeduu mileto
esiane sɛ na paulo ho pere no sɛ sɛ ebetumi a obedu yerusalem akodi pentekoste afahyɛ no wɔ hɔ no nti ɔyɛɛ n adwene sɛ ɔrennyina efeso sɛnea ɛbɛyɛ a ɔrenkyɛ wɔ asia
paulo soma fii mileto kɔɔ efeso kɔka kyerɛɛ asafo mpanyimfo no se wonhyia no
wɔbae no ɔka kyerɛɛ wɔn se efi da a edi kan a mebaa asia no munim ɔkwan a mefaa so ne mo tenae
ɛwom sɛ ɛnam yudafo no pɔwbɔ so ma mihuu amane bebree de nanso mede ahobrɛase ne nisu yɛɛ m adwuma sɛ awurade somfo
munim sɛ bere a na merekyerɛkyerɛ mo wɔ guam ne afi mu no mamfa biribiara a ɛho bɛba mo mfaso no anhintaw mo
mebɔɔ yudafo ne amanamanmufo no kɔkɔ se wɔntwe wɔn ho mfi wɔn bɔne ho mfa wɔn ho mma onyankopɔn na wonnye yesu kristo nni
afei esiane sɛ honhom kronkron ahyɛ me no nti merekɔ yerusalem a minnim asɛm a ɛbɛto me wɔ hɔ
nea minim ara ne sɛ honhom kronkron abɔ me kɔkɔ se kurow biara a mɛkɔ mu no wɔde me bɛto afiase na mahu amane
sɛnea ɛbɛyɛ a metumi madu botae a esi m anim no ho na mawie dwuma a awurade yesu de maa me sɛ menka onyankopɔn dom ho asɛmpa no nti mammu me kra sɛ ade a ɛsom bo
minim sɛ mo a maka onyankopɔn ahenni no ho asɛm makyerɛ mo no mu biara renhu me bio
ɛno nti ɛnnɛ mereka makyerɛ mo se sɛ ɛba sɛ mo mu bi yera a na emfi me
efisɛ mamfa onyankopɔn asɛm no mu biara anhintaw mo
monhwɛ mo ho so ne nguankuw a honhom kronkron de wɔn ahyɛ mo nsa sɛ ahwɛfo no yiye monhwɛ wɔn yiye efisɛ onyankopɔn de ne ba no mogya na agye wɔn
minim sɛ me kɔ akyi no atoro akyerɛkyerɛfo a wɔn ho yɛ hu sɛ mpataku bewura mo mu abɛsɛe mo
bere bi bɛba a mo mu binom bɛsɔre nam atoro so atwe asuafo no mu bi adi wɔn akyi
ɛno nti monna mo ho so monkae sɛ mfirihyia abiɛsa a midii wɔ mo nkyɛn no menam amanehunu ne yaw mu tuu mo fo awia ne anadwo
afei mede mo hyɛ onyankopɔn ne ne dom nsɛm a etumi hyɛ mo gyidi den na ɛma munya n agyapade a wasiesie ama ahotefo no nsa
m ani ammere obi dwetɛ anaa sika anaa ntama
mo ara mudi adanse sɛ me nsa ano adwuma so na menam mehwɛɛ me ho ne wɔn a wɔka me ho no
mede m abrabɔ ayɛ nhwɛso akyerɛ mo sɛ ɛsɛ sɛ yɛyere yɛn ho yɛ adwuma de boa ahiafo na yɛkae sɛ awurade yesu ankasa kae se ɔma mu wɔ nhyira sen ogye
paulo kasa wiei no ɔne wɔn nyinaa buu nkotodwe bɔɔ mpae
wɔn nyinaa sui bam no maa no nantewye
nea ɛyɛɛ wɔn awerɛhow koraa ne asɛm a ɔka kyerɛɛ wɔn se wɔrenhu no bio no afei wɔn nyinaa kogyaa no hyɛn no mu
yɛne efeso asafo mpanyimfo no dii ntetewmu no yesiim nam nsu ani tee kɔɔ ko ade kyee no yekoduu rodo na yefii hɔ kɔɔ patara
yenyaa hyɛn bi a ɛrekɔ foinike kɔtenaa mu kɔe
yeduu baabi a yɛn ani tua kipro no yetwaa ho wɔ benkum fam kɔɔ siria yesii fam wɔ tiro efisɛ na ɛhɔ na wɔrekoyi hyɛn no mu nneɛma
yehuu asuafo bi wɔ hɔ tenaa wɔn nkyɛn dii nnawɔtwe asuafo no nam honhom kronkron adiyi so bɔɔ paulo kɔkɔ se ɔnnkɔ yerusalem
nanso bere dui sɛ ɛsɛ sɛ yefi hɔ no yegyaw wɔn hɔ kɔe asuafo no nyinaa ne wɔn yerenom ne wɔn mma kogyaa yɛn kwan koduu mpoano yeduu hɔ no yɛn nyinaa buu nkotodwe bɔɔ mpae
afei yɛkrakraa yɛn ho yɛn ho wiei no yɛkɔtenaa hyɛn no mu maa wɔn nso san kɔɔ fie
yefi tiro no yɛtoaa yɛn akwantu no so faa nsu ani koduu ptolemai yeduu hɔ no yekokyiaa asuafo a wɔwɔ hɔ no dii wɔn nkyɛn da koro
ade kyee no yefii hɔ kɔɔ kaesarea yeduu hɔ no yɛkɔɔ ɔsɛmpakafo filipo a na ɔka mmarima baason a woyii wɔn wɔ yerusalem no ho no fi kɔtenaa ne nkyɛn
na filipo wɔ mma mmabun baanan bi a na wɔhyɛ nkɔm
yɛtenaa hɔ kyɛe kakra no odiyifo bi a wɔfrɛ no agabo fi yudea baa hɔ
ɔbaa faako a yɛwɔ no ɔfaa paulo abɔso de kyekyeree ne nan ne ne nsa kae se asɛm a honhom kronkron ka ni sɛnea yudafo a wɔwɔ yerusalem no bɛkyekyere onipa a abɔso yi yɛ ne de no na wɔde no ahyɛ amanamanmufo no nsa ni
yɛtee saa asɛm yi no yɛne wɔn a na yɛne wɔn wɔ hɔ no nyinaa srɛɛ paulo se ɔnnkɔ yerusalem
nanso ɔka kyerɛɛ wɔn se osu a moresu de hyɛ me awerɛhow yi ase ne dɛn me de masiesie me ho sɛ ɛnyɛ kyekye a wɔbɛkyekyere me wɔ yerusalem no na misuro na sɛ etwa sɛ miwu mema awurade yesu a mewu
yɛkae kae a wampene no yegyae kae se nea awurade pɛ na ɛnyɛ
nna bi akyi no yɛboaboaa yɛn ho fii hɔ kɔɔ yerusalem
kaesarea asuafo no bi ne yɛn kɔe yeduu hɔ no yɛkɔsoɛɛ mnason a ofi kipro a ogyee yesu kristo dii akyɛ no fi
yeduu yerusalem no asuafo a wɔwɔ hɔ no nyinaa gyee yɛn fɛw so
ade kyee no paulo ne yɛn kokyiaa yakobo ne yerusalem asafo no mu mpanyimfo
nkyia no akyi no paulo kaa biribiara a onyankopɔn nam ne som no so ayɛ wɔ amanamanmufo no mu no kyerɛɛ wɔn
wotiee paulo amanneɛbɔ no wiei no wɔhyɛɛ onyankopɔn anuonyam afei wɔka kyerɛɛ no se onua w ankasa wudi adanse sɛ yudafo mpempem na na wɔabɛyɛ asuafo a wɔn nyinaa nso di yɛn mmara no so
saa nnipa yi ate sɛ wutia mose mmara no ne yudafo amanne ɛne sɛ wokyerɛkyerɛ yudafo a wɔte amanamanmufo no mu sɛ wonntwa wɔn mma twetia na wonnni yɛn amanne nso so
nea ɛbɛyɛ biara wɔbɛte sɛ woaba ha enti afei yɛbɛyɛ no dɛn
yɛ nea yɛrebɛka akyerɛ wo yi mmarima baanan bi wɔ yɛn nkyɛn ha a wɔresiesie wɔn ho ama amanne ho bɔhyɛ
wo ne wɔn nkɔ na monkodwira mo ho na tua ho ka ma wɔn sɛnea ɛbɛyɛ a wobetumi atwitwa wɔn ti nwi eyi bɛma obiara ahu sɛ nsɛm a wɔte faa wo ho no mu biara nyɛ nokware efisɛ w ankasa mpo wudi mose mmara no so
amanamanmufo a wɔabɛyɛ asuafo no de yɛakyerɛw akɔma wɔn akyerɛ gyinae a yɛasi sɛ wonnni aduan biara a wɔde abɔ afɔre ama abosom wonnni mogya wonnni aboa biara a wɔantwa ne mene ansa na owui na afei nso wɔntwe wɔn ho mfi aguamammɔ ho
ade kyee no paulo ne mmarima no kodwiraa wɔn ho ɔne wɔn kɔɔ asɔredan mu kɔkyerɛɛ da a wɔbewie wɔn ahodwira no ne da a wɔbɛbɔ afɔre ama wɔn mmaako mmaako
nnanson no reyɛ atwam no yudafo bi a wofi asia huu paulo wɔ asɔredan mu hɔ hwanyan nnipa a wɔwɔ hɔ no nyinaa ma wɔkyeree paulo
wɔteɛteɛɛm se israel mmarima monsɔre mmɛboa yɛn oyi ne ɔbarima a baabiara a ɔbɛkɔ no ɔnam ne nkyerɛkyerɛ so tia israelfo mose mmara ne asɔredan yi mpo ɔde amanamanmufo bi aba ha de agu kronkrommea ha ho fi
nea ɛma wɔkaa saa asɛm yi ne sɛ na wɔahu paulo ne efesoni trofimo wɔ kurom hɔ enti na wosusuw sɛ paulo de no akɔ asɔredan mu hɔ
wɔtee saa asɛm yi no kurow mu no nyinaa bɔɔ twi kɔkyeree paulo twee no fii asɔredan no mu hɔ ɛhɔ ara wɔtotoo asɔredan no apon no nyinaa mu
bere a dɔm no pɛe sɛ wokum paulo no obi kɔka kyerɛɛ roma asraafo apem so safohene no se basabasa asi yerusalem
amonom hɔ ara ɔsafohene no ne asraafo mpanyin bi ne asraafo bi de ahoɔhare kɔɔ nea dɔm no ahyia hɔ bere a nnipa no huu no ne asraafo no no wogyaee paulo hwe
ɔsafohene no kosoo paulo mu kyerɛe sɛ wɔmfa nkɔnsɔnkɔnsɔn abien ngu no afei obisae se hena ne saa ɔbarima yi bɔne bɛn na wayɛ
nnipa no ano antumi ankɔ bɛnkoro ebinom ka sɛɛ a na afoforo nso aka sɛɛ saa basabasa yi amma ɔsafohene no antumi anhu asɛm pɔtee a asi ɛno nti ɔhyɛɛ n asraafo no sɛ wɔmfa paulo nkɔ aban mu
wɔde paulo duu atrapoe no ano no dɔm no bɔ toaa no enti asraafo no tam no kɔe
dɔm no tu dii wɔn akyi teɛteɛɛm se munkum no
wɔde paulo rekɔ aban mu no obisaa ɔsafohene no se mesrɛ wo metumi maka asɛm bi makyerɛ wo anaa ɔsafohene no nso bisaa no se enti wote hela kasa
ɛnyɛ wo ne misraimni a da bi ofii basabasayɛ ase dii mmarima awudifo mpemnan anim kɔɔ sare so no
paulo buaa no se meyɛ yudani a wɔwoo me wɔ tarso kilikia kurow a agye din no mu nipa ne me mesrɛ wo ma me ho kwan na me ne nnipa no nkasa
ɔsafohene no maa paulo kwan ma ogyinaa atrapoe no so nyamaa nnipa no wɔyɛɛ komm no paulo kasa kyerɛɛ wɔn wɔ hebri kasa mu se
anuanom ne agyanom muntie m anoyi yi
wɔtee sɛ ɔka hebri no wɔyɛɛ komm koraa paulo toaa so se
meyɛ yudani a wɔwoo me wɔ tarso a ɛwɔ kilikia wɔtetew me wɔ yerusalem wɔ gamaliel nan ase misuaa sɛnea wodi yudafo mmara ne wɔn amanne so pɛpɛɛpɛ mebɔɔ mmɔden sɛ biribiara a meyɛ no mede bɛhyɛ onyankopɔn anuonyam sɛnea mo nyinaa nso reyɛ nnɛ yi
metaa nnipa a wodi awurade asɛm so no nyinaa kunkum wɔn mekyeree mmea ne mmarima de wɔn guu afiase
ɔsɔfo panyin ne agyinatufo no nyinaa di me adanse sɛ asɛm a mereka yi yɛ nokware wɔn nkyɛn mpo na migyee tumi nhoma sɛ mede rekɔma anuanom yudafo a wɔwɔ damasko no saa nhoma no na anka megyina so makyekyere nnipa a wodi awurade asɛm so no agu wɔn nkɔnsɔnkɔnsɔn de wɔn aba yerusalem na wɔatwe wɔn aso
owigyinae a mereyɛ madu damasko no prɛko pɛ hann bi twa faa me ho
mitwa hwee fam na metee nne bi a ɛrebisa me se saulo saulo adɛn nti na wotaa me
mibisae se ɛyɛ wo hena awura ɛnne no buaa me se ɛyɛ me naseretni yesu a wotaa me no
nnipa a na wɔne me nam no huu hann no de nanso wɔante nne a ɛkasa kyerɛɛ me no
mibisae se dɛn na menyɛ awurade awurade ka kyerɛɛ me se sɔre na kɔ damasko na ɛhɔ na mɛkyerɛ wo biribiara a mepɛ sɛ woyɛ
hann no hyerɛn ano den maa m ani furae enti nnipa a na me ne wɔn rekɔ no susoo me nsa de me kɔɔ damasko
na onyamefɛrefo bi a wɔfrɛ no anania a odi mose mmara so a na yudafo nyinaa di no ni no te damasko hɔ
ɔbaa me nkyɛn bɛkae se onua saulo hu ade bio
ɔka kyerɛɛ me se yɛn nenanom nyankopɔn ayi wo sɛnea ɛbɛyɛ a wobɛyɛ n apɛde na woahu ɔtreneeni no na wobɛte n ankasa ne nne sɛ ɛkasa kyerɛ wo
wubedi adanse afa biribiara a woahu na woate wɔ awurade ho no akyerɛ nnipa nyinaa
afei dɛn na woretwɛn bio sɔre na ma wɔmmɔ wo asu nhohoro wo bɔne wɔ yesu din mu
mesan mekɔɔ yerusalem na merebɔ mpae wɔ asɔredan mu no
mihuu awurade wɔ anisoadehu mu na ɔka kyerɛɛ me se yɛ ntɛm fi yerusalem ha efisɛ nnipa a wɔwɔ ha no rentie adanse a wudi fa me ho no
mekae se awurade wɔn nyinaa nim pefee sɛ mekɔɔ hyiadan mu kɔkyekyeree asuafo boroo wɔn
saa ara nso na bere a wokum wo danseni stefano no na mewɔ hɔ bi mepenee ne kum no so hwɛɛ awudifo no ntama so
awurade ka kyerɛɛ me se sɔre na kɔ efisɛ mɛsoma wo makɔ akyirikyiri amanamanmufo nkyɛn
bere a paulo kae se wɔasoma no amanamanmufo nkyɛn pɛ dɔm no fitii ase teɛteɛɛm dennen se munkum no ɔmfata sɛ ɔtena wiase
nnipa no kɔɔ so teɛteɛɛm hugyaa wɔn ntama saw mfutuma tow petee wim
roma safohene no hyɛe sɛ wɔmfa paulo nkɔ aban mu nkɔbɔ no mmaa sɛnea ɛbɛyɛ a ɔbɛka nea enti a nnipa no nyinaa mpɛ sɛ wotie n asɛm no
bere a wɔkyekyeree no wiei a wɔrebɛbɔ no mmaa no paulo bisaa ɔsraani panyin a na ogyina hɔ no se mowɔ ho kwan sɛ mobɔ romani a wonnii n asɛm mmuu no fɔ no mmaa anaa
bere a ɔsraani panyin no tee saa asɛm yi no ɔkɔɔ ɔsafohene no nkyɛn kobisaa no se dɛn na wopɛ sɛ woyɛ yi onipa no yɛ romani
afei ɔsafohene no kɔɔ paulo nkyɛn kobisaa no se woyɛ romani anaa paulo buaa no se yiw meyɛ romani
ɔsafohene no kae se mituaa sika bebree na mede tɔɔ me roma man bayɛ paulo nso kae se me de wɔwoo me sɛ romani
ntɛm ara nnipa a na wɔrebebisa paulo nsɛm no twee wɔn ho fii ne nkyɛn ɔsafohene no tee sɛ paulo yɛ romani no ɔsuroe sɛ wɔama wɔagu paulo nkɔnsɔnkɔnsɔn
esiane sɛ na ɔsafohene no pɛ sɛ ohu nea enti a yudafo no asɔre atia paulo no nti ade kyee no ɔhyɛ ma woyii paulo fii nkɔnsɔnkɔnsɔn mu ɔmaa asɔfo mpanyin ne agyinatufo no nyinaa hyiae afei ɔde paulo kɔe sɛ wɔnhwehwɛ n asɛm no mu
paulo hwɛɛ agyinatufo no dinn kae se anuanom ahonim pa na mede mayɛ onyankopɔn adwuma de abesi nnɛ da yi
anania a na ɔyɛ ɔsɔfo panyin no hyɛɛ nnipa a na wogyina paulo ho no sɛ wɔmmɔ n ano so
paulo ka kyerɛɛ no se wo a wote sɛ ɔfasu a wɔasra ho fitaa onyankopɔn bɛbɔ wo wote ha de mmara rebu me atɛn nanso wubu mmara no so hyɛ sɛ wɔmmɔ me
nnipa a na wogyina paulo nkyɛn no bisaa no se sɛɛ na ɛsɛ sɛ wokasa kyerɛ onyankopɔn sɔfo panyin
paulo buaa wɔn se anuanom minnim sɛ ɔyɛ ɔsɔfo panyin kyerɛwsɛm no ka se nka asɛmmɔne mfa wo man panyin ho
bere a paulo hui sɛ nnipa no bi yɛ sadukifo na ebi yɛ farisifo no ɔteɛɛm wɔ agyinatufo no anim se me nuanom meyɛ farisini m awofo yɛ farisifo gyidi a mewɔ wɔ awufosɔre mu no nti na migyina ha ma woredi m asɛm yi
asɛm a paulo kae yi maa ntawntaw sii farisifo ne sadukifo no ntam maa wɔn mu kyɛɛ abien
efisɛ na sadukifo no nnye owusɔre abɔfo ne honhom nni nanso farisifo no de wogye saa nneɛma abiɛsa no di
nteɛteɛm no kɔɔ so kosii sɛ mmara no akyerɛkyerɛfo no mu bi a wɔyɛ farisifo no sɔre gyinaa hɔ kae se yenhu bɔne biara a saa onipa yi ayɛ ebia honhom anaa ɔbɔfo na ɔkasa kyerɛɛ no
akasakasa no mu yɛɛ den maa ɔsafohene no suroe sɛ anhwɛ a wɔbɛtetew paulo mu ɛno nti ɔhyɛɛ n asraafo sɛ wɔnkɔ nnipa no mu na wonkogye paulo mfi wɔn nsam mfa no nkɔ aban mu
anadwo no awurade begyinaa paulo nkyɛn ka kyerɛɛ no se nsuro sɛnea woadi me ho adanse wɔ yerusalem ha no saa ara nso na kodi me ho adanse wɔ roma
ade kyee no yudafo bi hyia kaa ntam dii nsew sɛ wɔrennidi na wɔrennom nso kosi sɛ wobekum paulo
na saa nnipa no dodow bɛboro aduanan
afei wɔkɔɔ asɔfo mpanyin ne mpanyin no nkyɛn kɔka kyerɛɛ wɔn se yɛaka ntam adi nsew se hwee renka yɛn ano kosi sɛ yebekum paulo
mo ne agyinatufo no nsoma nkɔ roma ɔsafohene no nkyɛn nhyɛ da nka se mopɛ sɛ mubisa paulo nea wayɛ no mu yiye enti ɔmma wɔmfa no mmra mo anim nanso ansa na wɔde no bedu ha no na yɛakum no dedaw
nanso paulo wɔfase bi tee pɔw a wɔabɔ no nti ɔkɔɔ aban mu hɔ kɔbɔɔ paulo amanneɛ
paulo frɛɛ asraafo mpanyin no mu baako ka kyerɛɛ no se wo ne aberante yi nkɔ ɔsafohene no nkyɛn efisɛ ɔwɔ asɛm bi ka kyerɛ no
ɔsraani panyin no ne aberante no kɔɔ ɔsafohene no nkyɛn wɔduu hɔ no ɔka kyerɛɛ ɔsafohene no se paulo a ɔda afiase no asoma me sɛ memfa aberante yi mmehu wo na ɔwɔ asɛm bi ka kyerɛ wo
ɔsafohene no soo aberante no nsa de no kogyinaa nkyɛn baabi bisaa no se asɛm bɛn na wowɔ ka kyerɛ me
aberante no ka kyerɛɛ no se yudafo mpanyin no abɔ pɔw sɛ ɔkyena wɔbɛhyɛ da abɛsrɛ wo na woama wɔde paulo abrɛ agyinatufo no sɛ wɔrebebisa no ne nsɛm no mu yiye
nanso mma wɔnnaadaa wo efisɛ mmarima bɛboro aduanan bi a wɔaka ntam adi nsew sɛ wɔremfa hwee nka wɔn ano kosi sɛ wobenya paulo akum no no betetɛw no wɔ kwan so nea wɔretwɛn ara ne sɛ wobɛma ho kwan
ɔsafohene no gyaa aberante no kwan ka kyerɛɛ no se nka nkyerɛ obiara sɛ woabɛka asɛm biara akyerɛ me
ɔsafohene no frɛɛ n asraafo mpanyimfo baanu ka kyerɛɛ wɔn se mompɛ asraafo ahanu ne apɔnkɔsotenafo ne mpeawkurafo ahanu na mumfi ha anadwo nnɔnkron yi ara nkɔ kaesarea
mompɛ ɔpɔnkɔ mma paulo na momfa no nkɔma amrado felike dwoodwoo
afei ɔsafohene no kyerɛw nhoma a emu nsɛm ka se
me klaudio lisia na merekyerɛw wo onuonyamfo amrado felike saa nhoma yi mikyia wo
yudafo kyeree saa ɔbarima yi a anka wɔrekum no nanso metee sɛ ɔyɛ romani no me ne m asraafo kogyee no fii wɔn nsam
mepɛe sɛ mihu bɔne ko a wayɛ enti mede no kɔmaa wɔn agyinatufo no
mihui sɛ ɔnyɛɛ biribiara a ɛsɛ sɛ wogyina so kum no anasɛ wɔde no to afiase asɛm a wɔka too no so no fa wɔn mmara ho
ɛno nti bere a metee sɛ yudafo bi abɔ ne ho pɔw sɛ wɔbɛtɛw no akum no no meyɛɛ m adwene sɛ mede no bɛbrɛ wo maka makyerɛ wɔn a wɔwɔ asɛm bi ka tia no no se wɔmmra w anim mmɛka
asraafo no yɛɛ biribiara a wɔhyɛɛ wɔn sɛ wɔnyɛ no anadwo no ara wɔde paulo kɔɔ antipatri
ade kyee no asraafo a wɔnam fam no san wɔn akyi na wɔn a wɔte apɔnkɔ so no toaa so kɔɔ kaesarea
wodui no wɔde nhoma no maa amrado no de paulo hyɛɛ ne nsa
amrado no kan nhoma no wiei no obisaa paulo ɔman ko a ofi mu ɔtee sɛ ofi kilikia no ɔka kyerɛɛ no se
wɔn a wɔwɔ asɛm bi ka tia wo no ba a na metie w asɛm afei ɔhyɛɛ sɛ wɔmfa paulo nkɔ herode ahemfi na asraafo nwɛn no
nnanum akyi no ɔsɔfo panyin anania ne mpanyimfo bi ne mmaranimfo bi a ne din de tertulo kɔɔ kaesarea woduu hɔ no wɔkɔɔ amrado felike nkyɛn de nsɛm a wɔwɔ tia paulo no too n anim
wɔfrɛɛ tertulo ma ɔbɔɔ ne nkuro se onuonyamfo esiane wo nimdeɛ ne w akwankyerɛ pa nti efi bere a wobae yi nsakrae pa pii aba yɛn man yi mu ama yɛn ho atɔ yɛn
baabiara a yɛwɔ no yɛka eyi ho asɛm na yɛn ani sɔ nea woayɛ ama yɛn no da wo ase papaapa
mempɛ sɛ mesɛe wo bere enti mesrɛ wo sɛ nya bere tiaa bi ma me na tie asɛm a merebɛka afa saa ɔbarima yi ho no
yɛahu sɛ saa ɔbarima yi yɛ ɔmammɔfo a ɔde basabasayɛ ba yudafo nyinaa mu ɔyɛ nasiri fekuw no mu panyin
ɔpɛe sɛ ogu asɔredan no ho fi ɛno nti yɛkyeree no yɛɛ yɛn adwene sɛ anka yɛbɛfa yɛn mmara so abu no atɛn
nanso ɔsafohene lisia begyee no fii yɛn nsam abra nso
hyɛe sɛ wommedi n asɛm wɔ w anim sɛ wubisa no a wo ara ankasa wubehu sɛ nsɛm a yɛreka afa ne ho no nyinaa yɛ nokware
yudafo no nso foaa nsɛm a wɔkae no so sɛ ɛyɛ nokware
afei amrado no maa paulo kwan sɛ onyi ne ho ano paulo yii ne ho ano se minim sɛ woyɛɛ ɔman yi so ɔtemmufo akyɛ ɛno nti sɛ migyina w anim reyi me ho ano a minsuro
sɛnea ebia woate no ɛbɛyɛ nnafua dumien ni a mekɔɔ yerusalem kɔɔ asɔredan mu sɛ merekɔsom
yudafo a wɔde me baa ha yi anhu me sɛ me ne obi regye akyinnye wɔ asɔredan mu hɔ anaasɛ meretu nnipa aso wɔ hyiadan mu anaa ɔman no mu baabiara
saa ara nso na wɔrentumi nkyerɛ sɛ nsɛm a wɔreka ato me so yi nyinaa yɛ nokware
nanso migye tom sɛ menam awurade asɛm a yudafo yi kasa tia no so som yɛn agyanom nyankopɔn na migye nsɛm a wɔakyerɛw wɔ mose mmara no ne adiyifo nhoma no mu no nso midi
mewɔ anidaso a saa nnipa yi nso wɔ wɔ onyankopɔn mu sɛ da bi nnipa pa ne nnipa bɔne nyinaa bɛsɔre afi owu mu no nso di
eyi nti da biara mebɔ mmɔden sɛ mede ahonim pa bɛbɔ me bra onyankopɔn ne nnipa anim
mfe bebree akyi a mifii yerusalem no mesan mebaa hɔ sɛ mede ayɛyɛde rebrɛ me nuanom na mabɔ afɔre
bere a madwira me ho awie na migu so rebɔ aseda afɔre wɔ asɔredan no mu no na nnipa a wɔde me baa ha yi huu me na matwitwa me ti nhwi sɛnea mmara no kyerɛ no saa bere no nso na dɔm biara nka me ho na basabasayɛ bi aba
saa bere no na yudafo bi a wofi asiaman mu wɔ hɔ wɔn na sɛ anka wɔwɔ asɛm bi ka tia me a ɛsɛ sɛ wɔka
sɛ saa nnipa a wɔwɔ ha yi nso nim asɛm bi a wogyina so buu me fɔ wɔ agyinatufo no anim a wɔnka
asɛm baako pɛ na migyina wɔn anim no mekae saa asɛm no ne sɛ gyidi a mewɔ wɔ awufosɔre no mu nti na migye di sɛ morebu me atɛn nnɛ
felike a na onim saa awurade asɛm no yiye no tuu asɛm no hyɛɛ da kae se sɛ ɔsafohene lisia ba a na medi w asɛm no
ɔhyɛɛ ɔsraani panyin a na ɔhwɛ paulo so no sɛ ɔmma wɔnwɛn no nanso wɔmma no ahotɔ kakra na sɛ ne nnamfonom de biribiara a ɛho hia no no rebrɛ no a wɔmma ho kwan
nna bi akyi no felike ne ne yere drusila a ɔyɛ yudani no bae ɔsoma ma wɔkɔfrɛɛ paulo brɛɛ no ma ɔbɛkaa gyidi a ɔwɔ wɔ kristo yesu mu no kyerɛɛ wɔn
paulo reka trenee ahosohyɛ ne atemmuda ho asɛm no felike suroe enti ɔkae se kɔ akyiri yi sɛ minya adagyew a mɛsoma mabɛfrɛ wo
na felike ani da so sɛ paulo bɛma no sika na wagyaa no ɛno nti na ɔma wɔtaa kɔfrɛ no ntiantia mu ba ne nkyɛn ne no bɔ nkɔmmɔ
mfe abien akyi no porkio festo besii felike ananmu sɛ amrado esiane sɛ na felike pɛ sɛ ɔsɔ yudafo no ani no nti ogyaw paulo wɔ afiase hɔ
festo besii felike ananmu sɛ amrado wɔ kaesarea no ne nnansa so ɔkɔɔ yerusalem
asɔfo mpanyin ne yudafo mpanyin no de nsɛm a wɔwɔ tia paulo no bɛtoo n anim
esiane sɛ na wɔabɔ paulo ho pɔw sɛ wɔbɛtɛw no kwan so akum no nti wɔsrɛɛ no sɛ wɔmma wɔmfa no mmra yerusalem
nanso festo buaa wɔn se esiane sɛ paulo da afiase wɔ kaesarea na ɛrenkyɛ biara ɔno ankasa bɛkɔ hɔ nti
wɔn a wodi asɛm no anim no ne no nkɔ nkodi asɛm no wɔ hɔ
festo dii bɛyɛ nnawɔtwe anaa dadu ansa na ɔresan aba kaesarea obedui adekyee no ɔtenaa agua mu dii paulo asɛm
bere a paulo beduu asennii hɔ no yudafo a wofi yerusalem no twaa ne ho hyiae fii ase kekaa nsɛm a ɛnyɛ nokware too no so
paulo yii ne ho ano se minni biribiara ho fɔ efisɛ menkasa ntiaa yudafo mmara minguu asɔredan ho fi ɛnna menkasa ntiaa roma aban nso
esiane sɛ na festo pɛ sɛ ɔsɔ yudafo no ani nti obisaa paulo se wopɛ sɛ mede wo kɔ yerusalem kodi w asɛm wɔ hɔ anaa
paulo buae se esiane sɛ ɔhempɔn kaesare asennii na migyina nti ɛha ara na ɛsɛ sɛ wodi m asɛm bu me atɛn efisɛ menyɛɛ yudafo bɔne biara sɛnea wo ara wunim no
sɛ mabu mmara so anaa mayɛ biribiara a ɛno nti ɛsɛ sɛ wobu me kumfɔ a minsuro nanso sɛ nsɛm a saa yudafo yi ka tia me no nyɛ nokware a obiara rentumi mfa me mma wɔn miguan metoa ɔhempɔn kaesare
festo ne ne mpanyimfo tuu agyina wiei no ɔka kyerɛɛ paulo se esiane sɛ woaguan atoa ɔhempɔn kaesare no nti yɛde wo bɛkɔ n anim
nna bi akyi no ɔhene agripa ne berenike baa kaesarea bɛmaa festo akwaaba
wɔwɔ hɔ no festo ne ɔhene agripa dii paulo asɛm no ho nkɔmmɔ festo ka kyerɛɛ ɔhene no se ɔbarima bi wɔ ha a felike gyaw no odeduani
na mekɔɔ yerusalem no yudafo asɔfo mpanyin ne mpanyin kaa nsɛm bi tiaa no se minnyina so mmu no kumfɔ
nanso meka mekyerɛɛ wɔn se roma mmara mma ho kwan sɛ wobu obi fɔ bere a wonnii n asɛm wɔmma no ho kwan na onyi ne ho ano wɔ asɛm a wɔka tia no no ho
wɔbae no mansɛe bere koraa na ade kyee no mehyɛɛ sɛ wɔmfa no mmra na minni n asɛm
nanso wɔanka nsɛm a misusuwii no mu biara anto no so
nsɛm a wɔkae no fa wɔn nyamesom ne ɔbarima bi a wɔfrɛ no yesu a owui nanso paulo ka se ɔte ase no ho
esiane sɛ na asɛm no kyere m adwene no nti mibisaa paulo se ɔpɛ sɛ mikodi n asɛm wɔ yerusalem anaa
nanso paulo guan toaa ɔhempɔn kaesare enti mesan ma wɔde no kɔtoo afiase kosi bere a metumi de no akɔ ɔhempɔn kaesare anim
ɔhene agripa ka kyerɛɛ festo se mepɛ sɛ m ankasa mitie n ano asɛm festo ka kyerɛɛ no se ɔkyena mede no bɛba na woatie n ano asɛm
ade kyee no ɔhene agripa ne berenike de ahyehyɛ ne ahokeka de asraafo mpanyimfo ne kurow no mu mpanyin kaa ne ho kɔɔ asennii hɔ festo hyɛ ma wɔde paulo baa asennii hɔ
festo kae se ɔhene agripa ne mo a moahyia ha nyinaa saa ɔbarima yi na yudafo a wɔwɔ ha ne yerusalem no aka nsɛm atia no de no abrɛ me sɛ mimmu no kumfɔ no
nanso mannya asɛm biara annyina so a mede bebu no kumfɔ esiane sɛ ɔno ankasa guan toaa ɔhempɔn kaesare no nti mayɛ m adwene sɛ mede no bɛkɔ n anim
esiane sɛ minni asɛm pɔtee bi a mɛkyerɛw akɔma ɔhempɔn kaesare nti na mede no aba wo ɔhene agripa anim sɛ sɛ wuwie wo nhwehwɛmu a manya biribi agyina so makyerɛw ne ho asɛm
minnye nni sɛ ntease wom sɛ mede odeduani bɛkɔ n anim a menkyerɛw biribi pɔtee bi a etia no
ɔhene agripa ka kyerɛɛ paulo se afei mema wo ho kwan sɛ wuyi wo ho ano paulo maa ne nsa so kasae se
ɔhene agripa ɛyɛ me anigye sɛ ɛnnɛ manya mu kwan gyina w anim ha reyi me ho ano wɔ asɛm a yudafo aka atia me no ho
nea ɛma meka saa ne sɛ wunim yudafo mmara ne wɔn amanne nyinaa pefee enti mesrɛ wo tɔ wo bo ase tie me
yudafo no nim m asetra mu nsɛm nyinaa fi me mmofraase wonim m asetena mu nsɛm wɔ me kurom ne yerusalem nso
sɛ wɔbɛka nokware a wonim sɛ meyɛ farisini a midi yudafo mmara ne wɔn som so pɛpɛɛpɛ
nea enti a migyina ha yi yɛ asɛm foforo koraa efisɛ merehwɛ bɔ a onyankopɔn hyɛɛ yɛn nenanom no kwan saa bɔhyɛ yi a na wɔhwɛ kwan sɛ ɛbɛba mu no nti na na wɔsom onyankopɔn awia ne anadwo no
onuonyamfo saa anidaso yi nti na yudafo nyinaa asɔre atia me yi
adɛn nti na mo yudafo nnye nni sɛ onyankopɔn nyan awufo
mmere bi a atwam no na m adwene nyinaa ne sɛ mɛyɛ biribiara a metumi de atia yesu a ofi nasaret no din
saa ara na meyɛe wɔ yerusalem migyee tumi nhoma fii asɔfo mpanyin nkyɛn gyinaa so kyekyeree onyankopɔn akyidifo guu afiase na sɛ wobu wɔn kumfɔ a midi mu akoten
mema wɔtwee wɔn aso mmere pii wɔ hyiadan mu sɛnea ɛbɛyɛ a wɔbɛpa wɔn gyidi m ani beree wɔn so yiye ma metaa wɔn koduu aman foforo so
saa ɔtaa yi nti na mikogyee tumi nhoma fii asɔfo mpanyin nkyɛn sɛ mede rekɔ damasko no
daasebrɛ da bi owigyinae a merekɔ damasko no hann bi a ɛkyɛn owia hyerɛn fii soro betwaa me ne wɔn a yɛnam no ho hyiae
yɛn nyinaa twitwa hwehwee fam na metee nne bi wɔ hebri kasa mu se saulo saulo adɛn nti na wotaa me nea woyɛ yi nyinaa wode rehaw wo ho sɛnea nantwi tu ne nan wɔ ɔkafo poma ano
mibisae se ɛyɛ wo hena awura awurade buae se ɛyɛ me yesu a wotaa me no
sɔre gyina hɔ ɛnnɛ mayi me ho adi akyerɛ wo mɛma woayɛ me somfo na woadi adanse wɔ nea woahu afa me ho yi ne nea mɛkyerɛ wo nyinaa ho
megye wo mafi israelfo ne amanamanmufo a wɔresoma wo akɔ wɔn nkyɛn no nsam
wubebue wɔn ani na woatwe wɔn afi sum mu aba hann mu na woayi wɔn afi ɔbonsam tumi ase aba onyankopɔn nkyɛn na wɔnam wɔn gyidi a wɔwɔ wɔ me mu no so anya bɔne fafiri na wɔayɛ onyankopɔn mma
ɛno nti ɔhene agripa meyɛɛ osetie maa nne a efi soro no
mifii ase kaa asɛmpa no wɔ damasko ne yerusalem ne yudafo aman nyinaa so ne amanamanmufo mu sɛ ɛsɛ sɛ wɔsakra wɔn adwene na wɔde wɔn ho ma onyankopɔn na wɔmma wɔn nneyɛe nkyerɛ sɛ wɔasakra
saa asɛm yi ara nti na mewɔ asɔredan mu resom no yudafo no bɛkyeree me sɛ wɔrekokum me
nanso ebesi nnɛ onyankopɔn abɔ me ho ban nti na migyina ha redi adanse akyerɛ obiara yi asɛm koro a mose ne adiyifo no kae se
ɛsɛ sɛ agyenkwa no hu amane na ɔyɛ awufo mu abakan na ɔka nkwagye ho asɛm no kyerɛ yudafo ne amanamanmufo no bɛba mu
paulo gu so rekasa no festo teɛɛ no kae se paulo woabɔ dam w adesua dodow no abɔ wo dam
nanso paulo buae se daasebrɛ memmɔɔ dam nsɛm a mereka no yɛ nokware a aba wɔ mu
ɔhene agripa esiane sɛ wunim saa nsɛm yi nyinaa nti no metumi magyina w anim mede akokoduru makasa migye di sɛ biribiara a esii no wunim efisɛ emu biara nni hɔ a ɛyɛ kokoamsɛm
ɔhene agripa wugye adiyifo no di anaa minim sɛ wugye wɔn di
agripa bisaa paulo se wugye di sɛ wubetumi adan m adwene ama mayɛ kristoni saa bere tiaa yi mu anaa
paulo buae se sɛ nsɛm a mereka no ho hia anaa ɛho nhia no me mpaebɔ ara ne sɛ onyankopɔn bɛma wo ne wɔn a wɔretie me nnɛ yi nyinaa bɛsakra abɛyɛ sɛ me gye nkɔnsɔnkɔnsɔn a egu me yi nkutoo
afei ɔhene no ne amrado ne berenike ne wɔn a wɔahyia hɔ no nyinaa sɔree
wɔrekɔ no wɔkeka kyerɛɛ wɔn ho wɔn ho se saa onipa yi nyɛɛ biribiara a ɛsɛ sɛ wogyina so bu no kumfɔ anaasɛ wɔde no to afiase
ɔhene agripa ka kyerɛɛ festo se sɛ onipa yi nguan ntoaa kaesare a anka yebetumi agyaa no
wosii gyinae wiei sɛ yɛnkɔ italia no wɔde paulo ne nneduafo bi hyɛɛ yulio a ɔyɛ roma asraafo panyin no nsa
yɛkɔtenaa hyɛn bi a ɛrekɔ asia fam no mu wɔ adramitio na makedoniani aristarko a ofi tesalonika no ka yɛn ho
ade kyee no yekoduu sidon yulio yɛɛ paulo adɔe ma ɔkɔsraa ne nnamfo ma wɔmaa no nneɛma a ɛho hia no no
esiane sɛ yetuu wɔ hɔ no na mframa bɔ hyia yɛn no nti yɛka kɔɔ kipro nifa fam
yɛnam po so kɔfaa kilikia ne pamfilia koduu mira a ɛwɔ likia mantam mu no mu
ɛhɔ na asraafo panyin no huu hyɛn bi a efi aleksandria rekɔ italia enti ɔde yɛn kɔtenaa mu
hyɛn no kɔɔ brɛoo ma yedii nna wɔ po no so yɛbrɛe ansa na yɛredu knido esiane sɛ na mframa bɔ hyia yɛn no nti yɛfaa salmoni hyɛngyinabea ka kɔɔ kreta nifa fam
yɛka kɔɔ mpoano nkakrankakra kosii sɛ yɛde ɔbrɛ beduu baabi a wɔfrɛ hɔ hyɛn agyinae a ɛbɛn kurow lasea
esiane sɛ na afe no rekɔ n awiei na saa bere no nso po no so fa yɛ hu no nti yɛtenaa hɔ kyɛe paulo tuu wɔn fo se
anuanom mihu sɛ sɛ yɛtoa yɛn akwantu yi so a yebehu amane ama ebia hyɛn no abɔ ama emu nneɛma asɛe ama nnipa ahwere wɔn nkwa
nanso asraafo panyin no antie fo a paulo tuu wɔn no na mmom otiee nsɛm a hyɛnkafo no ne hyɛn no wura kae no
esiane sɛ na hyɛngyinabea hɔ nye mma sɛ wɔbɛtena hɔ awɔw bere mu no nti nnipa no pii pɛe sɛ sɛ ebetumi a anka hyɛn no betu afi hɔ akɔ foenike foenike yɛ hyɛngyinabea a ɛwɔ kreta a ɛda atifi ne anafo ntam wɔ atɔe fam ɛyɛ baabi a wobetumi atena hɔ awɔwbere mu
mframa a ano nyɛ den bɔ fii anafo fam eyi maa nnipa no susuwii sɛ wobetumi atoa wɔn akwantu no so sɛnea wɔahyehyɛ no enti wotuu sɛkyɛ no de hyɛn no faa kreta mpoano
ankyɛ koraa na mframa kɛse bi a wɔfrɛ no atifi apuei mfarama bɔ fii supɔw no so
mframa no bɔ bunkam faa yɛn hyɛn no so twee no kɔɔ po no mu yɛbɔɔ mmɔden sɛ yɛbɛdan hyɛn no ani na anyɛ yiye no yegyae maa mframa no twee no kɔe
yeduu supɔw ketewa bi a wɔfrɛ no klauda ho a na ɛhɔ mframa ano nyɛ den mpo no yɛbrɛe ansa na yɛretumi atwe hyɛn no korow a ɛsɛn akyi no aba mu
hyɛn no mu adwumayɛfo maa so baa hyɛn no mu kyekyeree no denneenen esiane sɛ na wosuro sɛ wɔbɛkɔ akotim anhwea mu nti woyiyii hyɛn dua no so ntama maa mframa no bɔɔ hyɛn no kɔɔ baabiara a ɛpɛ
ahum no kɔɔ so tui ɛno nti ade kyee no woyiyii hyɛn no mu nneɛma no bi tow guu po no mu
ne nnansa so no wɔsesaw hyɛn no ho nneɛma no bi tow gui
nnafua bebree twaa mu a na yenhu awia anaa nsoromma a na ahum no gu so retu eyi maa yɛn anidaso nyinaa sae
nnafua bebree twaa mu a na obiara nnidii no paulo ka kyerɛɛ wɔn se anuanom sɛ mutiee me na yɛantu amfi kreta a anka ɛnyɛ ɛne yɛn amanehunu yi
nanso momma mo bo ntɔ mo yam efisɛ mo mu biara renwu na mmom hyɛn no na ɛbɛbɔ
nnɛra anadwo onyankopɔn a mesom no no bɔfo baa me nkyɛn
bɛka kyerɛɛ me se paulo nsuro nea ɛbɛyɛ biara wubedu kaesare anim ama wadi w asɛm wɔn a wɔka wo ho yi nso onyankopɔn adom nti biribiara renyɛ wɔn
anuanom momma mo bo ntɔ mo yam efisɛ migye onyankopɔn di na asɛm a waka akyerɛ me no bɛba mu pɛpɛɛpɛ
nanso nea ɛbɛyɛ biara hyɛn no bɛbɔ wɔ supɔw bi mpoano
ne nnawɔtwe abien anadwo no a na ahum no nti hyɛn no redi akɔneaba wɔ adria po so no ɔdasu mu na hyɛn no mu adwumayɛfo hui sɛ yɛrebɛn asase
wɔtow susuhama hui sɛ nsu no mu tenten yɛ anamɔn ɔha ne aduonu ɛyɛɛ kakra a wosusuw bio no wohui sɛ ɛyɛ anammɔn aduɔkron
esiane sɛ na wosuro sɛ anyɛ a hyɛn no bɛpem abotan bi nti wɔtow asɛkyɛ anan wɔ hyɛn no akyi twɛn adekyee
hyɛn no mu adwumayɛfo pɛe sɛ woguan enti wogyaa hyɛn no korow no sii po no ani boapa yɛe sɛnea wɔrekɔtow sɛkyɛ wɔ hyɛn no anim
paulo ka kyerɛɛ asraafo panyin no ne asraafo a wɔka ne ho no se sɛ hyɛn yi mu adwumayɛfo no guan a mubewuwu
eyi nti asraafo no twaa hama a ɛkyekyere hyɛn no korow no mu no ma ɛkɔe
ade reyɛ akye no paulo srɛɛ wɔn nyinaa sɛ wonnidi nea ɔkae ne sɛ nnawɔtwe abien ni mo mu biara mfaa aduan nkaa n ano
mesrɛ mo obiara nnidi sɛnea ɛbɛyɛ a mobenya ahoɔden biribiara renyɛ obiara
paulo kasa wiei no ɔfaa abodoo bɔɔ mpae daa onyankopɔn ase wɔ wɔn nyinaa anim na obuu bi dii
amonom hɔ ara wɔn nyinaa bo tɔɔ wɔn yam ma wofitii ase didii
nnipa a na yɛwɔ hyɛn no mu no dodow yɛ ahanu ne aduɔsɔn asia
obiara didi mee no hyɛn no mu adwumayɛfo no tow aburow a ɛwɔ hyɛn no mu no guu po no mu maa hyɛn no mu yɛɛ hare
ade kyee no hyɛn no mu adwumayɛfo no anhu sɛ wɔadu mpoano wohuu baabi a po no adidi akɔ asase no mu a nsu taa hɔ enti wɔyɛɛ wɔn adwene sɛ wɔbɛka hyɛn no akɔ hɔ ama akotim
ɛno nti wotwitwaa hyɛn no asɛkyɛ ahama mu maa asɛkyɛ no guu po mu afei wɔsansanee hama a ekita akyerɛkyerɛkwan no mu na afei wosii ntama a ɛwɔ hyɛn no anim no sɛnea ɛbɛyɛ a mframa betumi abɔ hyɛn no akɔ mpoano
nanso hyɛn no kɔpem anhweatam bi ma etimii hyɛn no anim timii denneenen ɛnna n akyi no nso asorɔkye a na ɛrebɔ no no ma ebubui
asraafo no yɛɛ wɔn adwene sɛ wobekunkum nneduafo no nyinaa sɛnea ɛbɛyɛ a obiara rennya kwan nguan
nanso esiane sɛ na asraafo panyin no pɛ sɛ ogye paulo nkwa no nti wamma wɔn ho kwan mmom ɔhyɛe sɛ wɔn a wobetumi aguare no mfiti ase nguare nkɔ mpoano
wɔn a aka no nso ntetare mmerɛte ne nnua asinasin a abubu fi hyɛn no mu no so nkɔ mpoano saa kwan yi so na yɛnam beduu mpoano nohɔ dwoodwoo
yeduu mpoano hɔ no ankyɛ na yehui sɛ yɛwɔ supɔw malta so
supɔw no sofo no gyee yɛn fɛw so esiane sɛ na osu atɔ ama awɔw aba nti wɔsɔɔ gya ma yɛtoe
paulo bubuu mmabaa sɛ ɔde regu ogya no mu ɔde regu mu no ahurutoa bi a ogya no hyew aka no no bobaree ne nsa ho
supɔw no sofo no huu ɔwɔ no sɛ ɔbobare ne nsa ho no wɔkae se saa onipa yi yɛ owudifo a wanya ne ti adidi mu wɔ po akwanhyia mu nanso ɛnam ne bɔne nti owu ara na etwa sɛ owu
paulo petee ɔwɔ no too ogya no mu a wantumi anka no
na nkurɔfo no nyinaa ani da so sɛ paulo bɛhonhon anaasɛ obetwa ahwe awu nanso wɔtwɛnee ara a biribiara anyɛ no no wɔsakraa wɔn adwene kae se ɔyɛ onyame bi
na ɔpanyin a ɔhwɛ supɔw no so a wɔfrɛ no publio no fi bɛn mpoano hɔ ogyee yɛn fɛw so som yɛn hɔho nnansa
saa bere no ara na publio n agya yaree atridii ne konkoruwa a aka no ato hɔ paulo kɔɔ ɔdan a na ɔda mu no mu de ne nsa guu no so bɔɔ mpae maa ne ho yɛɛ no den
nea paulo yɛe no maa ayarefo a wɔwɔ supɔw no so no nyinaa baa ne nkyɛn ma ɔsaa wɔn yare
wɔmaa yɛn akyɛde bebree yɛrebefi hɔ akɔ no nso wɔde biribiara a ɛho hia yɛn no beguu hyɛn no mu maa yɛn
yedii abosom abiɛsa wɔ supɔw no so ansa na yenyaa hyɛn bi a efi aleksandria a ne nsɛnkyerɛnne yɛ ti abien a egyina hɔ ma anyame baanu bi na saa hyɛn no abedi awɔw bere no wɔ supɔw no so
yeduu sirakusa no yedii nnansa wɔ hɔ
yefi hɔ no yɛtoaa so koduu regio ade kyee no mframa bi bɔ fi anafo fam ma nnanu akyi no yekoduu puteoli
ɛha na yehyiaa gyidifo bi a wɔsrɛɛ yɛn sɛ yɛntena wɔn nkyɛn nnawɔtwe ɛno akyi no yɛtoaa so koduu roma
anuanom a wɔwɔ roma no tee yɛn nka sɛ yɛreba no ebinom behyiaa yɛn kwan wɔ aguabɔe a ɛwɔ apia kwan no so na afoforo nso hyiaa yɛn wɔ ahɔhobea bi a wɔfrɛ no ahɔhodan abiɛsa no bere a paulo huu wɔn no ne ho sanee no na ɔdaa onyankopɔn ase
yeduu roma no wɔmaa paulo ho kwan sɛ ɔnkɔtena baabiara a ɔpɛ na ɔsraani bi nnwɛn no
nnansa akyi no paulo frɛɛ yudafo mpanyin ne wɔn hyiae ɔka kyerɛɛ wɔn se anuanom ɛwom sɛ manyɛ bɔne biara mantia yɛn man ne yɛn amanne a yɛn agyanom de gyaw yɛn no de nanso wɔkyeree me dedua wɔ yerusalem de me hyɛɛ romafo nsa
wobisaa me nsɛm pɛe sɛ wogyaa me efisɛ wɔannya afobude bi wɔ me ho a ɛno nti ɛsɛ sɛ wogyina so kum me
nanso bere a yudafo kasa tiaa ogyaa a wɔpɛ sɛ wogyaa me no mihui sɛ ɛsɛ sɛ miguan metoa kaesare ɛnyɛ me nkurɔfo ho adwemmɔne a mewɔ nti na meyɛɛ eyi
eyi nti na mepɛe sɛ mehu mo na me ne mo akasa no na onipa a israelfo ani da no so no nti na nkɔnsɔnkɔnsɔn gu me yi
wobuaa paulo se yennyaa nhoma biara a efi yudea a ɛfa wo ho na yɛntee wo ho asɛmmɔne biara nso mfii anuanom a wofi hɔ ba ha no nso nkyɛn
nanso yɛpɛ sɛ yehu w adwene efisɛ yenim sɛ baabiara nnipa kasa tia kristofo a wɔn nso woka wɔn ho no
wɔhyɛɛ da bi sɛ wobehyia paulo saa da no dui no nnipa bebree kɔɔ ne nkyɛn wɔ faako a ɔte hɔ no ɔkaa onyankopɔn ahenni no ho asɛm kyerɛɛ wɔn ɔnam mose mmara ne nsɛm a adiyifo no kae no so kaa yesu ho asɛm fi anɔpa kosii anadwo kyerɛɛ wɔn pɛe sɛ ɔdan wɔn adwene
nnipa no bi gyee paulo asɛm a ɔkae no dii na ebi nso annye anni
bere a wɔregyigye wɔn ho wɔn ho akyinnye no wofii hɔ kɔe na asɛm a etwa to a paulo kae ne sɛ nokwasɛm na honhom kronkron nam odiyifo yesaia so ka kyerɛɛ mo agyanom se
monkɔka asɛm yi nkyerɛ yudafo se ɔte de mobɛte nanso morente ase ɔhwɛ de mobɛhwɛ nanso morehu
efisɛ mo moapirim mo koma moasiw mo aso akatakata mo ani ɛnyɛ saa a anka mobehu ade na moate asɛm na mo koma abubu na moadan aba me nkyɛn na masa mo yare
paulo kae se ɛsɛ sɛ muhu sɛ onyankopɔn nkwagyesɛm no adu amanamanmufo no nkyɛn wobetie
paulo kaa saa asɛm yi wiei no yudafo no fii hɔ kɔe a na wɔregyigye wɔn ho wɔn ho akyinnye denneenen
paulo tenaa hɔ mfirihyia abien a na ɔte ofi a ɔno ankasa tua ho ka no mu na nnipa bebree kɔ ne nkyɛn
na ɔde akokoduru kaa onyankopɔn ahenni no ne awurade yesu kristo ho asɛm
﻿ me nnamfonom a mowɔ roma saa nhoma yi fi me yesu kristo somfo paulo a wɔayi me sɛ ɔsɛnkafo a wɔasoma me sɛ menkɔka onyankopɔn asɛmpa no nkyɛn
saa asɛmpa yi ka no onyankopɔn adiyifo hyɛɛ ho nkɔm wɔ apam dedaw no mu
saa bɔhyɛ yi fa ne ba yesu kristo a ɔyɛ yɛn awurade a ɔba ma wɔwoo no sɛ akokoaa too ɔhene dawid abusua mu no ho
wɔnam onyame a wɔnam no so nyanee no no so da ne nyameyɛ adi sɛ onyankopɔn ba
ɛnam kristo so nti na onyankopɔn ma meyɛɛ ɔsomafo maa kristo sɛnea ɛbɛma nnipa a wɔwɔ aman nyinaa so begye adi na wɔadi so
mo a mowɔ roma a onyankopɔn afrɛ mo sɛ mommɛyɛ kristo akyidifo no nso moka ho bi
ɛno nti merekyerɛw mo a mowɔ roma nyinaa a onyankopɔn dɔ mo na wafrɛ mo sɛ mommɛyɛ n akyidifo no ɔdom ne asomdwoe a efi yɛn agya onyankopɔn ne awurade yesu nka mo
ansa na mɛka biribiara no menam yesu kristo so da me nyankopɔn ase ma mo nyinaa efisɛ mo gyidi a mowɔ no adu wiase mmaa nyinaa
onyankopɔn a mede me koma nyinaa som no na menam asɛmpa a menam ne ba so ka no nim sɛ nea meka no yɛ nokware onyankopɔn nim sɛ mekae no daa
bere biara a mebɔ mpae no mesrɛ awurade sɛ ɔmmoa mma mintumi mmɛsra mo mprempren
efisɛ mepere mehwehwɛ sɛ mehu mo na maboa mo ama moanya onyankopɔn honhom mu nhyira na ahyɛ mo den
nea mekyerɛ ne sɛ me ne mo nyinaa benya honhom mu ahoɔden bere koro mu a mo de gyina me gyidi a mewɔ no so na me nso me de gyina mo gyidi a mowɔ no so no
me nuanom monkae sɛ bere biara a mɛyɛ m adwene sɛ merebɛsra mo no na biribi abɛbɔ mu mepɛ sɛ mesakra nnipa adwene wɔ mo mu sɛnea mayɛ wɔ amanamanmufo mu no
mo ne obiara wɔn a wɔn ani atew ne wɔn a wɔn ani ntewee wɔn a wɔasua ade ne wɔn a wonsuaa ade nyinaa ho asɛm yɛ m asodi
ɛno nti mede m ahoɔden a mewɔ nyinaa aboa me ho sɛ mɛba mo nkyɛn wɔ roma abɛka onyankopɔn asɛmpa no makyerɛ mo
ɛyɛ onyankopɔn tumi sɛ ogye wɔn a wogye no di no nkwa wɔn a wodi kan no ne yudafo ɛne amanamanmufo no nso
saa asɛmpa yi kyerɛ yɛn sɛ onyankopɔn asiesie yɛn ama ɔsorokɔ asiesie yɛn pɛ wɔ onyankopɔn anim sɛ yɛde yɛn gyidi hyɛ kristo mu sɛ ɔno ne yɛn nkwagyefo no esiane gyidi nti efi mfitiase kosi awiei no biribiara awie pɛyɛ sɛnea kyerɛwsɛm no ka no sɛ obi benya nkwa a na egyina to a ɔde ne ho bɛto onyankopɔn so no
onyankopɔn da n abufuw adi fi soro de tia nnebɔneyɛfo nyinaa ne nnipa a wɔde nokware no hintaw afoforo no
onyankopɔn ho nokwasɛm no da adi wɔ wɔn mu onyankopɔn de ne ho nimdeɛ ahyɛ wɔn koma mu
efi bere a onyankopɔn bɔɔ wiase no ne tumi a ɛwɔ hɔ daa no ne ne nyamesu no ada adi nnipa nam onyankopɔn abɔde so tumi hu saa nneɛma yi enti wonni anoyi biara
wonim onyankopɔn nanso wɔmfa ne nidi a ɛfata no no mma no na wɔnna no ase nso ayɛ saa ma wɔn adwene mu nnɔ na esum aduru mu
wɔka se wɔyɛ anyansafo nanso wɔyɛ nkwaseafo
ɛsɛ sɛ wɔsom onyankopɔn nuonyamfo a ɔte hɔ daa no wɔfaa nnua ne abo yɛɛ ahoni te sɛ nnomaa mmoadoma awɔ ne nnipa som wɔn
ɛno nti onyankopɔn ama wɔn ho kwan sɛ wɔnyɛ afide a efi wɔn koma mu na afei wɔne wɔn ho wɔn ho yɛ aniwude nso
wɔde onyankopɔn ho nokwasɛm no sesaa atorosɛm na wɔsom abɔde twaa ɔbɔadeɛ a daa wɔkamfo no no gyawee amen
esiane saa nti onyankopɔn ma wɔyɛɛ aniwude ma mpo na mmea fa wɔn yɔnkonom mmea
saa ara nso na na mmarima ne mmea nna na mmom bɔne akɔnnɔ hyɛɛ wɔn ma wɔne wɔn ho wɔn ho dae nam so nyaa akatua a ɛsɛ wɔn
esiane sɛ nnipa poo onyankopɔn ho nokware no nti ɔma wɔfaa wɔn adwemmɔne so yɛɛ nneɛma a ɛnsɛ sɛ wɔyɛ
amumɔyɛ ahorow nyinaa bɔne anibere ne nnebɔne hyɛɛ wɔn ma nitan awudi akasakasa nsisi ne ɔbra bɔne nso ka ho wodii nseku
kaa nsɛm a ɛmfata faa afoforo ho wokyii onyankopɔn wɔyɛɛ atutupɛ ahantan ne ahomaso na daa wodwen sɛ wɔbɛyɛ bɔne wɔantie wɔn awofo asɛm
na wonni suban na wonni wɔn bɔhyɛ so na wonni ayamye ne ahummɔbɔ ma afoforo
na wonim sɛ onyankopɔn mmara kyerɛ sɛ nnipa a wɔtena ase saa kwan so no sɛ owu nanso ɛnyɛ sɛ wɔn ara yɛɛ saa afide no nko na mmom wɔpenee afoforo a wɔyɛɛ saa bɔne koro no ara bi no so
mo a mubu afoforo atɛn no munni anoyi biara ɔkwan biara a mobɛfa so abu afoforo atɛn no ɛnam saa kwan no ara so ma mode atemmu ba mo ho so efisɛ bɔne a ɛma mubu afoforo atɛn no mo nso moyɛ saa bɔne koro no ara bi
yenim sɛ sɛ onyankopɔn bu wɔn a wɔte saa ara no atɛn a na ne kwan so ara nen
na wo m adamfo wo nso wubu afoforo atɛn wɔ nneɛma koro no ara a woyɛ bi no ho wususuw sɛ onyankopɔn remmu wo atɛn anaa anaasɛ ebia wummu n ayamye n abodwokyɛre ne ne boasetɔ
ɛyɛ nokware sɛ wunim sɛ onyankopɔn yɛ mmɔborɔhunufo efisɛ ɔpɛ sɛ ɔkyerɛ wo kwan a wobɛfa so anu wo ho
nanso wowɔ koma a apirim ɛno nti da a onyankopɔn bɛda n abufuw ne n atemmu adi no wo ara wobɛma asotwe a wɔde bɛtwe wo no mu ayɛ den
nea obiara ayɛ no ɛso akatua na onyankopɔn bɛma no anya
wɔn a wɔde boasetɔ yɛ onyankopɔn apɛde no ɔbɛma wɔn nkwa a enni awiei
nnipa bi yɛ pɛsɛmenkominya a wɔpo ade trenee kodi ade bɔne akyi saa nnipa no onyankopɔn de n abufuwhyew bɛba wɔn so
yudafo ne amanamanmufo a wɔkɔ so yɛ bɔne no nyinaa behu amane na wɔn werɛ nso bɛhow
nanso wɔn a wotie no no sɛ wɔyɛ yudafo anaa amanamanmufo no wobenya anuonyam nidi ne asomdwoe afi onyankopɔn nkyɛn
onyankopɔn nyɛ nyiyimu na ɔnyɛ animhwɛ nso wɔ n atemmu mu
wɔn a wonnim mmara no na wɔyɛ bɔne no bewu a wɔnkae mmara no nka wɔn ho asɛm na wɔn a wonim mmara no na wɔyɛ bɔne no wɔnam mmara no so bebu wɔn atɛn
ɛnyɛ sɛ wotee mmara no ara no na woyɛ pɛ wɔ onyankopɔn anim na mmom ɛsɛ sɛ woyɛ nea mmara no hwehwɛ sɛ woyɛ
amanamanmufo no nni mmara nanso wofi wɔn pɛ mu yɛ nea mmara no hwehwɛ sɛ wɔyɛ ɛwom sɛ wonni mmara no so de nanso wɔn ankasa fa wɔn ho wɔn ho sɛ mmara
wɔn abrabɔ kyerɛ sɛ nea mmara no hwehwɛ no wɔ wɔn koma mu esiane sɛ ɛtɔ da bi a wɔn adwene tia wɔn na ɛtɔ da bi nso a egye wɔn no nti ɛma ɛda adi sɛ ɛyɛ nokware
enti asɛmpa a meka no kyerɛ sɛ sɛ da no du a saa na onyankopɔn nam yesu kristo so bebu nnipa kokoamsɛm atɛn
mo yudafo de mususuw sɛ mo ne onyankopɔn te no yiye so efisɛ ɔde ne mmara a monam so benya nkwagye no maa mo na moka no mo ano fafa so nso se moyɛ ne nnamfonom sononko bi
munim nea onyankopɔn hwehwɛ sɛ moyɛ moasua afi mmara no mu ahu nea eye
mofa mo ho sɛ moyɛ akwankyerɛfo ma anifuraefo na moyɛ hann nso ma wɔn a wɔte sum mu
mugye di sɛ mubetumi akyerɛ adwenemharefo ne mmofra onyankopɔn akwan efisɛ nokwarem munim ne mmara a osuahu ne nokware ahyɛ no ma no
mokyerɛkyerɛ afoforo na adɛn nti na muntumi nkyerɛkyerɛ mo ho mo ho moka kyerɛ afoforo se wɔmmmɔ korɔn mobɔ korɔn no bi anaa
moka se aguamammɔ nye mobɔ aguaman no bi anaa moka se monnsom ahoni na momfa ahoni ho mpɛ sika
mohoahoa mo ho yiye se munim onyankopɔn mmara no nanso monam mmara no so bu so bu no animtia
ɛnyɛ nwonwa sɛ kyerɛwsɛm no ka se mo nti wiasefo kasa tia onyankopɔn
sɛ woyɛ yudani na wudi onyankopɔn mmara no so a ɛyɛ ade a ɛsom bo na sɛ moanni so a nsonoe biara nni mo ne abosonsomfo ntam
sɛ abosonsomfo di onyankopɔn mmara so a munnye nni sɛ ɔde nea ɛfata ne anuonyam a ɛfata a wabɔ ne tirim sɛ ɔde bɛma yudafo no bɛma wɔn
sɛ ɛba saa a abosonsomfo no bɛkasa atia mo agu mo yudafo a munim onyankopɔn ho nsɛm no na wahyɛ mo bɔ nanso munni ne mmara so no anim ase
fa a wɔde mo afa yudasom mu atwa mo twetia anaasɛ yudafo na wɔwoo mo no nkyerɛ sɛ moyɛ yudafo kann
yudani kann no ne onipa a ne koma mu tew wɔ onyankopɔn anim onyankopɔn nhwɛ twetiatwa ho na mmom ɔhwɛ wɔn a wɔn adwene ne wɔn koma asesa obiara a ɔwɔ saa adwensakra abrabɔ mu no sɛ moankamfo no koraa a onyankopɔn bɛhyɛ no anuonyam
na sɛ saa na ɛte de a na yudaniyɛ no ho mfaso ne dɛn onyankopɔn dom wɔn biribi sononko anaa biribi wɔ yudafo twetiatwa no mu
yiw sɛ woyɛ yudani a ɛho wɔ mfaso bebree nea edi kan no onyankopɔn de ne mmara hyɛɛ wɔn nsa sɛnea ɛbɛma wɔayɛ n apɛde
ɛyɛ nokware sɛ na wɔn mu bi nni no nokware na di a na wonni onyankopɔn nokware no kyerɛ sɛ obebu ne bɔ a wahyɛ wɔn no so anaa
dabida ɛwom sɛ obiara yɛ ɔtorofo de nanso onyankopɔn nyɛ ɔtorofo wokae nea oyi fii israel nnwom mu a ɛfa eyi ho a ɛka se onyankopɔn nsɛm bɛyɛ nokware daa no
na sɛ yɛn bɔne a yɛyɛ no da onyankopɔn trenee adi kann a yɛbɛka dɛn sɛ onyankopɔn twe yɛn aso a yɛbɛka se wayɛ bɔne mekasa sɛnea nnipa ka
onyame mpa ngu sɛ onyankopɔn nyɛ ɔtreneeni a ɛbɛyɛ dɛn na watumi abu wiase atɛn
sɛ mitwa atoro na ɔda no adi kyerɛ me de nya anuonyam a ɛnne na ɔrentumi mmu me atɛn ntua me so ka
adɛn nti na yɛnka se momma yɛnyɛ bɔne na papa mfi mu mmra nokwarem nnipa bi nam saa asɛm koro yi ara so ayi me ntɛn nam so akasa atia me wobebu saa nnipa yi atɛn sɛnea ɛsɛ wɔn
ɛnne dɛn na yɛnka yɛn yudafo yɛ nnipa sen amanamanmufo no anaa ɛnte saa makyerɛ mu dedaw se yudafo ne amanamanmufo nyinaa yɛ pɛ wɔ bɔne tumi ase
sɛnea kyerɛwsɛm no ka se obiara nyɛ ɔtreneeni
obiara nyɛ ɔbadwemma na obiara nni hɔ a ɔhwehwɛ onyankopɔn akyi kwan
nnipa nyinaa atwe wɔn ho afi onyankopɔn ho wɔn nyinaa ayɛ bɔne obiara nni hɔ a ɔyɛ papa
wɔn anom te sɛ damoa a abue na wɔn tɛkrɛma ka atorosɛm wɔn anofafa ka nsɛm a ɛte sɛ ɔwɔ ano bɔre
nnome a ɛyɛ hu na efi wɔn anom ba
wɔnkyɛ opira ne awudi ho
baabiara a wɔbɛkɔ no wɔsɛe hɔ pasaa
na wonnim asomdwoe kwan
na wonsuaa sɛnea wosuro onyankopɔn
sɛnea ɛbɛyɛ a nnipa rennya anoyi na ɛnam so ama wiase nyinaa ahyɛ onyankopɔn atemmu no ase nti ama yehu mprempren sɛ biribiara a ɛwɔ mmara no mu no fa wɔn a wɔhyɛ mmara no ase no ho
efisɛ obiara nni hɔ a sɛ ɔyɛ nea mmara no hyɛ sɛ ɔnyɛ a onyankopɔn bebu no bem nea mmara no ka ne sɛ ɛma onipa hu sɛ wayɛ bɔne
mprempren onyankopɔn ada ɔkwan a nnipa nam so yɛ n apɛde no adi saa kwan no ne mmara nni hwee yɛ na mmara no ne adiyifo di ho adanse
onyankopɔn nam ogye a nnipa gye yesu kristo di no so ma wɔyɛ atreneefo onyankopɔn yɛ eyi ma wɔn a wogye no di nyinaa efisɛ nsonoe biara nni mu koraa
na nnipa nyinaa ayɛ bɔne ama onyankopɔn nkwagye abɔ wɔn
nanso esiane onyankopɔn adom a ɔde kyɛ kwa no nti ɔnam yesu kristo so ama wɔanya n anim anuonyam nam kristo yesu so ade wɔn ho
onyankopɔn de no mae sɛnea ɛbɛyɛ a nnipa bɛfa ne wu ne ogye a wogye no di no so no benya bɔne fafiri
nanso mprempren de onyankopɔn boa nnipa de di ne trenee ho adanse ɔnam saa kwan no so kyerɛ sɛ ɔyɛ ɔtreneeni na ɔde obiara a ogye kristo di no si nea eye
ɛnne dɛn na yɛde bɛhoahoa yɛn ho biribiara nni hɔ na adɛn nti mmara no a yedi so no nti anaa dabi na mmom ogye a yegye di no nti
ne tiaatwa ne sɛ onipa nam gyidi so na ɔfata onyankopɔn anim na ɛnyɛ mmara a odi so no nti
onyankopɔn yɛ yudafo nkutoo nyankopɔn anaa ɔnyɛ amanamanmufo nso nyankopɔn bi anaa ɛyɛ nokware turodoo sɛ ɔyɛ amanamanmufo nso nynankopɔn
onyankopɔn yɛ baako na ɔnam gyidi a yudafo wɔ so bɛma wɔafata n anim na saa ara nso na amanamanmufo nam wɔn gyidi so bɛfata n anim ara nen
enti eyi kyerɛ sɛ ɛsɛ sɛ yɛnam saa gyidi no so gyae mmara no so di anaa dabida ɛsɛ sɛ yedi mmara no nso so
dɛn na yɛbɛka afa yɛn agya abraham ho osuahu bɛn na onyae
sɛ ɔnam nneɛma a ɔyɛe so nyaa onyankopɔn anim anuonyam a anka ɔwɔ biribi a ɔde bɛhoahoa ne ho nanso ɔrentumi nhoahoa ne ho onyankopɔn anim
kyerɛwsɛm no kyerɛ yɛn sɛ abraham gyee onyankopɔn dii na ɛno so na ɛnam maa onyankopɔn gyee no sɛ ɔtreneeni no
onipa a ɔyɛ adwuma no fata n akatua ɛnsɛ sɛ wobu n akatua no sɛ akyɛde na mmom ɛyɛ biribi a wayɛ ho adwuma anya
nanso onipa a ɔwɔ gyidi na ɔnyɛ nnwuma na ogye onyankopɔn di bu wɔn a wodi fɔ bem no ne gyidi na onyankopɔn gyina so hwɛ ho ma ɔfata n anim
sɛ dawid kaa onipa bi a onyankopɔn agye no sɛ ɔtreneeni a nnwuma nka ho a na ɔkyerɛ sɛ
nhyira nka wɔn a wɔde wɔn bɔne akyɛ wɔn na wɔn na wɔakata wɔn bɔne so
nhyira nka onipa a awurade nkae ne bɔne
saa anigye a dawid ka ho asɛm no wɔ hɔ ma twetiatwafo nko anaa dabi ɛwɔ hɔ ma wɔn nso a wontwaa twetia no efisɛ yɛakan afi kyerɛwsɛm no mu se abraham gyee onyankopɔn dii na esiane ne gyidi nti onyankopɔn gyee no sɛ ɔtreneeni
bere bɛn na saa asɛm yi sii esii ansa na wɔretwa abraham twetia anaa abraham twetiatwa no akyi na esii esii ansa na ɛnyɛ twetiatwa no akyi na esii
akyiri yi na wotwaa no twetia na ne twetiatwa no yɛ nsɛnkyerɛnne a ɛkyerɛ sɛ na onyankopɔn agye no sɛ ɔtreneeni ansa na wɔretwa no twetia enti abraham yɛ honhom mu agya ma wɔn a wogye onyankopɔn di nyinaa na wagye wɔn sɛ atreneefo a nso wontwaa wɔn twetia
afei ɔsan yɛ twetiatwafo no agya a ɛnyɛ sɛ wɔatwitwa twetia kɛkɛ na mmom wɔn nyinaa tenaa gyidi mu wɔ wɔn abrabɔ mu sɛ wɔn agya abraham ansa na wɔretwa no twetia no
onyankopɔn hyɛɛ abraham ne n asefo bɔ sɛ ɔde wiase nyinaa bɛma wɔn ɛnyɛ sɛ odi a abraham di mmara no so nti na ɔhyɛɛ no saa bɔ no na mmom esiane ne gyidi nti onyankopɔn gyee no sɛ ɔtreneeni
na sɛ nea onyankopɔn hyɛ ho bɔ no ɔde ma wɔn a wodi mmara no so a ɛnne na onipa gyidi nka hwee na onyankopɔn bɔhyɛ no yɛ ohunu
mmara no de onyankopɔn abufuw ba na sɛ mmara nni hɔ a mmarato nni hɔ
wɔnam gyidi so na ɛhyɛɛ saa bɔ no sɛnea ɛbɛyɛ a wɔbɛhyɛ mmara no mu den sɛ onyankopɔn akyɛde a ɔde maa abraham asefo a ɛnyɛ sɛ wɔn a wodi mmara no so nko na mmom wɔn a wɔwɔ gyidi sɛ abraham no efisɛ abraham yɛ yɛn nyinaa honhom mu agya
sɛnea kyerɛwsɛm no ka se mayɛ wo aman bebree so agya no enti na bɔhyɛ no teɛ wɔ onyankopɔn a na abraham gye no di a na onyan awufo ba nkwa mu na ɔhyɛ ma nea enni hɔ ba no ani so
abraham gye dii na onyaa anidaso bere a na anidaso nni hɔ enti ɔbɛyɛɛ aman bebree so agya sɛnea kyerɛwsɛm no ka se w asefo bɛdɔɔso no no
na ɔreyɛ adi mfe ɔha a ɔdwene ne nipadua a ɛreyɛ awu anaa sara a na ontumi nwo mma no ho no a na enhinhim ne gyidi koraa
wampa ne gyidi na wannye onyankopɔn bɔhyɛ no ho akyinnye ne gyidi maa no tumi na ɔkamfoo onyankopɔn
na ogye di yiye sɛ onyankopɔn betumi adi ɛbɔ a wahyɛ no no so
ɛno nti na abraham nam gyidi so maa onyankopɔn gyee no sɛ ɔtreneeni no
wɔankyerɛw nsɛm wogyee no sɛ ɔtreneeni no amma ɔno nkutoo
wɔkyerɛw maa yɛn nso a ɛsɛ sɛ wogye yɛn sɛ atreneefo a yɛwɔ gyidi wɔ nea onyanee yɛn awurade yesu fii awufo mu no mu nso
esiane yɛn bɔne nti wɔde no maa yɛn sɛ ommewu na wonyanee no baa nkwa mu sɛ ommesiesie yɛne onyankopɔn ntam
afei a wɔnam gyidi so ama yɛasɔ onyankopɔn ani no yɛnam awurade yesu kristo so anya onyankopɔn asomdwoe
ɔnam gyidi so de yɛn aba onyankopɔn adom a yɛte mu mprempren no mu yɛn ani gye wɔ anidaso mu sɛ yebenya onyankopɔn anim anuonyam
afei yɛn haw mu nso yɛn ani gye efisɛ yenim sɛ ɔhaw de boasetɔ ba
na boasetɔ de osuahu ba ɛna osuahu de anidaso ba
saa anidaso yi renni yɛn hwammɔ efisɛ onyankopɔn nam honhom kronkron a ɛyɛ n akyɛde a ɔde ama yɛn no so ahwie ne dɔ agu yɛn koma mu
efisɛ bere a yenni mmoa biara no kristo wu maa amumɔyɛfo onyankopɔn pɛ mu
na ɛbɛyɛ den sɛ obi bewu ama nea ɔyɛ onipa trenee po na nea ɔyɛ onipa pa no de ebia obi besi ne bo awu ama no
nanso onyankopɔn akyerɛ yɛn ɔdɔ a ɔde dɔ yɛn bere a yɛda so yɛ nnebɔneyɛfo no na kristo wu maa yɛn
ɛnam ne wu no so ama yɛasɔ onyankopɔn ani ɛbɛyɛ dɛn na wɔatumi agye yɛn nkwa afi onyankopɔn abufuw mu
na yɛyɛ onyankopɔn atamfo nanso ɔnam ne ba no wu so ama yɛayɛ ne nnamfo afei a yɛyɛ onyankopɔn nnamfo yi akyinnye biara nni ho sɛ ɔnam ne ba no ase a ɔte no so begye yɛn nkwa
ɛnyɛ ne nyinaa ni yɛnam yɛn awurade yesu kristo a afei wayɛ yɛn onyankopɔn nnamfo no so gye yɛn ani wɔ onyankopɔn mu
bɔne nam onipa baako so na ɛbaa wiase na ne bɔne no de owu bae ɛno nti owu trɛw baa nnipa nyinaa so efisɛ wɔn nyinaa yɛɛ bɔne
na bɔne wɔ hɔ ansa na wɔde mmara no reba nanso faako a mmara nni no wommu bɔne ho akontaa
nanso efi adam bere so kosi mose bere so no owu dii nnipa nyinaa so kosii wɔn mpo a wɔanyɛ bɔne sɛnea adam de ɔyɛɛ asoɔden kyerɛɛ onyankopɔn no na adam yɛ obi a ɔreba no sɛso
nanso wɔn baanu no nyinaa nyɛ pɛ efisɛ onyankopɔn akyɛde a ɔde kyɛ kwa no nte sɛ adam bɔne no ɛyɛ nokware sɛ esiane saa onipa baakofo no bɔne nti nnipa pii wuwui nanso onyankopɔn adom no dɔɔso ɛno nti na ɔnam onipa baako a ɔne yesu kristo adom so dom nnipa bebree kwa no
na nsonoe da onyankopɔn akyɛde ne bɔne a onipa baako bi yɛ ntam bɔne baako akyi no na atemmu a ɛkyerɛ afobu bae nanso bɔne bebree akyi no na akyɛde a ɛmfata a wɔfrɛ no bembu nso bae
esiane saa onipa baako no nti ɛyɛ nokware sɛ ɛnam ne bɔne no so na owu bae na ade kɛse bɛn na ɛbaa ade a onipa baako a ɔyɛ yesu kristo no yɛe no akyi wɔn a wɔanya onyankopɔn adom bebrebe ne ne trenee kwa no nam yesu kristo so bedi hene
enti sɛnea onipa baako pɛ bɔna a ɔyɛe no ma wobu nnipa nyinaa fɔ no saa ara nso na trenee adeyɛ baako ma nnipa de wɔn ho nya nkwa nso
na sɛnea ɛnam ɔbaakofo asoɔden so nti nnipa nyinaa yɛ bɔne no saa ara nso na onipa baako setie nti nnipa pii bɛsɔ onyankopɔn ani
wɔhyɛɛ mmara sɛnea ɛbɛyɛ a bɔne bɛkɔ so nanso sɛ bɔne kɔ so a onyankopɔn adom kɔ so mmoroso
enti sɛnea ɛnam owu so nti bɔne dii nim no saa ara nso na ɛnam trenee so onyankopɔn adom di nim nam yesu kristo yɛn awurade so de yɛn kɔ nkwa a ɛnsa da mu nen
afei asɛm bɛn na yɛbɛka yɛbɛkɔ so atena bɔne mu sɛnea ɛbɛyɛ a onyankopɔn adom bɛdɔɔso anaa
ɛnte saa koraa yɛawu ama bɔne na adɛn nti na ɛsɛ sɛ yɛkɔ so tena bɔne mu
ɛyɛ nokware sɛ munim eyi bere a wɔbɔɔ yɛn asu hyɛɛ kristo yesu mu no wɔbɔɔ yɛn asu hyɛɛ ne wu mu
enti yɛn asubɔ no kyerɛ sɛ wosiesiee yɛne no na yɛne no na ewui sɛnea ɛbɛyɛ a wɔnam agya no tumi a anuonyam wɔ mu no so nyanee no fii awufu mu no bɛma yɛatena asetena foforo mu
na sɛ yɛne no ayɛ baako wɔ ne wu mu sɛnea ɔyɛe no a wɔbɛfa saa kwan koro no ara so anyan yɛn aba nkwa mu na yɛne no ayɛ baako
na yenim eyi wɔakum kristo ne yɛn nipa dedaw no wɔ asennua no so sɛnea ɛbɛyɛ a wɔbɛsɛe bɔne tumi no na bɔne nkoa a yɛyɛ no to atwa
efisɛ sɛ onipa wu a na wɔatew no afi bɔne tumi ase
sɛ yɛne kristo awu a yɛwɔ gyidi sɛ yɛne no bɛtena
efisɛ yenim sɛ wɔanyan kristo afi owu mu na ɔrenwu bio owu nni ne so tumi bio
owu a owui no yɛ owuprɛko a owu maa bɔne na ase a ɔte yi ɔte ma onyankopɔn
ɛsɛ sɛ mofa mo ho sɛ moawu ama bɔne saa kwan koro no ara so na mote ase ma onyankopɔn wɔ kristo yesu mu
ɛnsɛ sɛ bɔne di mo nipadua a ewui no so na amma mo anyɛ bɔne
saa ara nso na ɛnsɛ sɛ mugyaa mo ho baabiara ma bɔne ma wogyina so de yɛ amumɔyɛde na mmom momfa mo ho mma onyankopɔn sɛ nnipa a wɔanyan mo afi owu mu aba nkwa mu na momfa mo ho nyinaa mma no na ɔmfa mo nyɛ nnwuma pa
ɛnsɛ sɛ bɔne di mo so monhyɛ mmara ase na mmom mohyɛ onyankopɔn adom ase
dɛn ade bio esiane sɛ yɛnhyɛ mmara ase na yɛhyɛ onyankopɔn adom mu no nti ɛsɛ sɛ yɛkɔ so yɛ bɔne anaa dabida
ɛyɛ asɛm a ɛda hɔ pefee sɛ sɛ mode mo ho ma obi sɛ ne nkoa na mutie no a ɛyɛ nokware pefee sɛ moyɛ saa onipa a mutie no no nkoa ebia na ɛyɛ bɔne a ɛde owu ba anaasɛ ɛyɛ osetie a ɛnam so ma mofata onyankopɔn anim
nanso yɛda onyankopɔn ase efisɛ bere ɛbi a atwam no na moyɛ bɔne nkoa na mode mo koma nyinaa tiee nokware a ɛwɔ nkyerɛkyerɛ a wɔkyerɛkyerɛɛ mo no mu
wogyee mo fii bɔne mu ma mobɛyɛɛ trenee nkoa esiane mmerɛw a moyɛ nti meka mo nsɛm a ɛnyɛ den
na afei mo honam mmerɛw a moyɛ nti mekasa nipa su mu kyerɛ mo mmere bi mode mo ho nyinaa mae sɛ afide ne amumɔyɛsɛm nkoa nam so yɛɛ amumɔyɛ saa kwan koro no ara so na ɛsɛ sɛ mofa gyaa mo ho nyinaa ma sɛ trenee nkoa gyina so yɛ nneɛma a ɛho tew
bere a na moyɛ bɔne nkoa no na mode mo ho wɔ trenee ho
moyɛɛ nneɛma a afei de mo ani wu ho no mfaso bɛn na munyae nea etwaa so ne owu
nanso mprempren wɔagye mo afi owu mu ama moabɛyɛ onyankopɔn nkoa mfaso a ɛwɔ mu ne sɛ mode mo abrabɔ nyinaa ato ne so no na nea edi akyiri ne nkwa a enni awiei
bɔne tua ne ho ka a ɛyɛ owu na onyankopɔn akyɛde a ɔde ma kwa no yɛ nkwa a enni awiei a ɛnam so ma mo ne kristo yesu a ɔyɛ yɛn awurade no yɛ baako no
nokwarem me nuanom esiane sɛ mo nyinaa nim mmara no nti mote nea mepɛ sɛ meka no ase mmere dodow a onipa te ase no mmara di ne so
ɔbea warefo sɛɛ sɛ ɔte ase nkutoo de a ɔhyɛ ne kunu mmara ase na sɛ okunu no wu de a na ɔnhyɛ ne kunu mmara ase bio
ɛno nti sɛ ɔkɔ ɔbarima foforo ho bere a ne kunu te ase a wɔfrɛ no ɔwaresɛefo na sɛ ne kunu no wu a na ɔnhyɛ saa mmara no ase bio ɛno nti sɛ ɔware ɔbarima foforo a ɔnyɛ ɔwaresɛefo
me nuanom saa ara na ɛte wɔ mo ho mo nso esiane mmara no nti moawu efisɛ moyɛ kristo honam fa bi enti moyɛ nea wonyanee no fii awufo mu no de sɛnea ɛbɛyɛ a yɛn ho bɛba mfaso ama onyankopɔn
bere a na yɛte ase ma yɛn ho no yɛn bɔne su nam mmara no so kanyanee yɛn wɔ yɛn mu ma yɛyɛɛ adwuma maa owu
afei de yɛnhyɛ mmara biara ase efisɛ yewu maa nea ɛkyekyeree yɛn sɛ nneduafo no afei de yɛnhyɛ mmara biara a wɔakyerɛw no dedaw ase bio na mmom yɛnam honhom foforo kwan so na ɛsom
enti afei yɛbɛka dɛn so mmara no ankasa yɛ bɔne dabida efisɛ ɛnam mmara no so na ɛma mihuu sɛnea bɔne te sɛ ɛnyɛ mmara no na ɛkae se mma w ani mmere obi ade a anka minnim anibere
bɔne nyaa kwan nam mmara nsɛm no so kekaa ne ho wɔ me mu maa m ani beree nneɛma ahorow bebree mmara akyi no bɔne yɛ awude
mmara no akyi no na m ankasa mete ase nanso mmara nsɛm no bae no bɔne gyee ntini
na miwui na ɛyɛɛ saa maa mmara nsɛm a ɛbae sɛ ɛrebegye nkwa no me de ɛde owu brɛɛ me
bɔne nam mmara nsɛm no so nyaa me ho kwan daadaa me ɛnam mmara nsɛm no so maa bɔne kum me
enti mmara no yɛ kronn na mmara nsɛm no nso yɛ kronn ɛteɛ na eye nso
eyi kyerɛ sɛ ade a eye no na ɛde owu brɛɛ me anaa dabida bɔne na ɛyɛɛ saa mede nea eye yɛɛ me ho ade no bɔne de owu brɛɛ me sɛnea ɛbɛyɛ a ne bɔne su no bɛda ne ho adi enti ɛnam mmara nsɛm so ma wohui sɛ bɔne yɛ amumɔyɛ ankasa
yenim sɛ mmara no yɛ honhom mu ade nanso meyɛ ɔhonam muni a wɔatɔn no sɛ akoa ama bɔne
mente nea meyɛ ase efisɛ menyɛ nea ɛsɛ sɛ meyɛ na mmom meyɛ nea mikyi
sɛ meyɛ nea mempɛ sɛ meyɛ a na ɛkyerɛ sɛ mepene so sɛ mmara no ye
enti ɛnyɛ m ankasa na meyɛ eyi mmom bɔne a ɛte me mu no
minim sɛ ade pa biara nte me nipa su no mu efisɛ ɔpɛ a mepɛ sɛ meyɛ ade pa no wɔ me mu nanso mintumi nyɛ
papa a mepɛ sɛ meyɛ no menyɛ mmom bɔne a mempɛ sɛ meyɛ no na meyɛ
sɛ meyɛ nea mempɛ sɛ meyɛ a na ɛkyerɛ sɛ ɛnyɛ me na meyɛe anaa na mmom ɛyɛ bɔne a ɛte me mu no
enti mihu sɛ saa mmara yi reyɛ n adwuma sɛ mepɛ sɛ meyɛ nea eye a nea enye no na eye ma me nti meyɛ
me kra ani gye onyankopɔn mmara ho
nanso mihu mmara foforo sɛ ɛreyɛ adwuma wɔ me nipadua mu mmara a ɛko tia mmara a m adwene pene so no ɛma meyɛ bɔne mmara no deduani a ɛyɛ adwuma wɔ me nipadua mu no
minni ahotɔ hena na obegye me afi saa ɔhonam a ɛde me rekɔ owu mu yi
menam yɛn awurade yesu kristo so meda onyankopɔn ase enti sɛnea mete ni m ankasa metumi de m adwene a menam mmara so masom me nyankopɔn wɔ bere a me nipadua de ɛsom bɔne
atemmu nni hɔ ma wɔn a wɔyɛ kristo yesu de
na honhom mu mmara a ɛma me nkwa na ɛma me ne kristo yɛ baako no agye me afi bɔne ne owu mmara mu
nea esiane ɔhonam mmerɛw nti mmara no antumi anyɛ no onyankopɔn yɛe ɔnam n ankasa ne ba a ɔsomaa no wɔ onipa bɔne su so no ba bebuu bɔne atɛn de popaa bɔne
onyankopɔn yɛɛ eyi sɛnea ɛbɛyɛ a wɔn a wɔte ase honhom mu na ɛnyɛ ɔhonam mu no benya mmara no mu nnepa
wɔn a wɔte ase ma bɔne no bɔne na edi wɔn so wɔn nso a wɔte ase ma honhom no honhom na edi wɔn so
wɔn a ɔhonam di wɔn so no ewie wɔn owu wɔn nso a honhom di wɔn so no ewie wɔn nkwa ne asomdwoe
sɛ ɔhonam di onipa so a ɛma no dan onyankopɔn tamfo efisɛ onni onyankopɔn mmara so na ɔrentumi nni so nso da
wɔn a wɔn nipasu di wɔn so no rennya onyankopɔn anim anuonyam
monte ase mma ɔhonam na mmom mote ase ma honhom no nanso sɛ onyankopɔn honhom te mo mu a ɛnne na moyɛ honhom no de obiara a kristo honhom nte ne mu no nyɛ kristo de
ɛwom sɛ bɔne ama mo nipadua yi awu de nanso sɛ kristo te mo mu a trenee nti mo honhom te ase
sɛ onyankopɔn honhom a enyanee yesu fii owu mu no te mo mu a ɛnne nea onyanee kristo fii owu mu no nso nam ne honhom a ɛwɔ mo mu no so bɛma mo nipadua a ewu yi nso nkwa
enti anuanom yɛwɔ asɛde bi nanso ɛnsɛ sɛ yɛma nipadua no di yɛn so
sɛ motena ase ma mo nipadua no a mobewu nanso sɛ moma honhom no kum bɔne a nipadua no yɛ a mobɛtena ase
wɔn a onyankopɔn honhom di wɔn so no yɛ onyankopɔn mma
efisɛ honhom a onyankopɔn de ama mo no mma monyɛ nkoa na ɛmma munsuro nso na mmom honhom no ma moyɛ onyankopɔn mma na yɛnam honhom no tumi no so su frɛ onyankopɔn se agya m agya
onyankopɔn honhom ka yɛne ne honhom no bom de da no adi sɛ yɛyɛ onyankopɔn mma
esiane sɛ yɛyɛ onyankopɔn mma nti yebenya ne nhyira a ɔde hyira ne nkurɔfo no bi saa ara nso na yebenya nhyira a onyankopɔn de asie ama kristo no bi efisɛ sɛ yɛne kristo hu amane a yebenya n anuonyam no nso bi
minim sɛ anuonyam a yebenya daakye no bɛso asen amane a yɛrehu saa bere yi mu no
abɔde nyinaa de anigyina rehwɛ da a onyankopɔn mma bɛda wɔn ho adi no kwan
na wɔnam onyankopɔn tumi mu buu abɔde fɔ sɛ ɛnnan ade hunu a emfi abɔde no tumi mu nanso na saa anidaso yi wɔ hɔ
sɛ da bi abɔde no bɛde ne ho afi nkoayɛ ne porɔwee mu na ɛne onyankopɔn mma anya ahofadi mu anuonyam
yenim sɛ ebesi saa bere yi abɔde nyinaa pene sɛ ɔpemfo a awo aka no
nanso ɛnyɛ abɔde nko na yɛn a yɛwɔ onyankopɔn honhom sɛ onyankopɔn akyɛde no nso si apini bere a yɛretwɛn sɛ onyankopɔn de yɛn bɛyɛ ne mma na wama yɛade yɛn ho no
na wɔnam saa anidaso yi so na agye yɛn nkwa sɛ yehu nea yɛn ani da so no de a na ɛnyɛ anidaso pa na hena na n ani tumi da ade a ohu so
na sɛ yɛn ani da ade a yenhu so a yɛde boasetɔ twɛn
saa ara na honhom no boa yɛn wɔ yɛn mmerɛwyɛ mu efisɛ yennim ɔkwan a wɔfa so bɔ mpae sɛnea ɛsɛ honhom no ankasa de apinisi de nsɛm a enni kabea di ma yɛn
onyankopɔn a ohu nnipa koma mu no nim honhom no nsusuwii efisɛ honhom no nam onyankopɔn pɛ so di ma onyankopɔn mma wɔn n anim
yenim sɛ wɔ a wɔdɔ onyankopɔn na ɔnam n adom no so afrɛ wɔn no ade nyinaa di boa wɔn ma ewie wɔn yiye
wɔn a onyankopɔn ayi wɔn dedaw no ɔde wɔn asi hɔ sɛ wɔnyɛ sɛ ne ba no na ne ba no ayɛ anuanom pii mu abakan
onyankopɔn frɛɛ wɔn a oyii wɔn sii hɔ no na wɔn a ɔyii wɔn no obuu wɔn bem na wɔn a obuu wɔn bem no ɔhyɛɛ wɔn anuonyam nso
afei dɛn na yɛbɛka afa eyinom ho onyankopɔn wɔ yɛn afa a hena na ɔne yɛn bedi asi
nea wankame n ankasa ne ba na mmom yɛn nyinaa nti oyii no mae no ɛbɛyɛ dɛn na ɔmfa ade nyinaa nso nka ne ho mmɛdom yɛn
hena na obebu wɔn a onyankopɔn ayi wɔn no atɛn onyankopɔn nko na obu bem
hena na obu fɔ kristo yesu ne nea owui na wonyanee no na ɔte onyankopɔn nifa so di ma yɛn onyankopɔn anim no
hena na obetumi atetew ɔdɔ a ɛda yɛne kristo ntam no mu ahohia anaa ahometew anaa ɔtaa anaa ɔkɔm anaa adagyaw anaa amanenya anaa owu na ebetumi atetew ɔdɔ a ɛda yɛne kristo ntam no mu no anaa
dabida sɛnea wɔakyerɛw se wo nti wokum yɛn daa nyinaa wobu yɛn sɛ nguanten a wɔrebekum wɔn
nanso eyinom nyinaa mu no yɛnam nea ɔdɔɔ yɛn no so di nkonim boro so
migye midi ampa sɛ owu anaa nkwa anaa abɔfo anaa atumfo anaa nneɛma a ɛwɔ hɔ anaa nneɛma a ɛrebɛba anaa tumi
anaa ɔsoro anaa ɛfam anaa abɔde foforo biara rentumi ntetew yɛne onyankopɔn dɔ a ɛwɔ kristo yesu yɛn awurade mu no mu da
mereka nokware sɛ kristoni na m ahonim a honhom kronkron di no adanse kyerɛ me sɛ minni atoro
midi awerɛhow na mete daa yaw wɔ me koma mu ma me nkurɔfo
wɔn nti anka mepɛ sɛ onyankopɔn nnome ba me so na ɔtew me fi kristo ho
wɔyɛ onyankopɔn manfo a wɔayi wɔn de wɔn ayɛ ne mma de wɔn asan atena n anuonyam mu ɔne wɔn hyɛɛ apam no na ɔde mmara no maa wɔn ɔkyerɛɛ ɔkwan pa a wɔfa so som maa wɔn nsa kaa bɔhyɛ no
wɔyɛ tete agyanom asefo na esiane sɛ kristo bae onipasu so nti ɔyɛ wɔn aseni ayeyi nka onyankopɔn a ɔyɛ ade nyinaa so tumfo no daadaa amen
menka se onyankopɔn bɔhyɛ no amma mu efisɛ ɛnyɛ israelfo nyinaa na onyankopɔn ayi wɔn sɛ ne manfo
saa ara nso na ɛnyɛ abraham asefo nyinaa na wɔyɛ onyankopɔn mma onyankopɔn ka kyerɛɛ abraham se wo manfo befi isak ase
eyi kyerɛ sɛ ɛnyɛ wɔn a wɔyɛ abraham mma na mmom wɔn a wɔnam onyankopɔn bɔhyɛ so woo wɔn no na wɔyɛ abraham asefo turodoo
onyankopɔn nam saa bɔhyɛ nsɛm a ɛka se ampa ara mɛsan aba wo nkyɛn bio bere a ɛsɛ mu no na wo yere sara awo ɔba no so na ɛhyɛɛ saa bɔ no
ɛnyɛ eyi nko rebeka mma baanu no nyinaa fi agya koro a ɔne yɛn agya isak
na sɛnea ɛbɛyɛ a onyankopɔn nam ɔba baako so bɛma ne pɛ ada adi no nti
ɔka kyerɛɛ rebeka se ɔpanyin no bɛsom akumaa no ɔkaa eyi ansa na ɔrewo wɔn ama wɔayɛ papa anaa bɔne enti na onyankopɔn pɛ no gyina ne frɛ a ɔfrɛɛ wɔn no so na ɛnyɛ wɔn nneyɛe so
sɛnea kyerɛwsɛm no ka se medɔɔ yakob na metan esau no
afei asɛm bɛn na yɛbɛka sɛ onyankopɔn nyɛ ɔnokwafo anaa dabida
efisɛ ɔka kyerɛɛ mose se nea mepɛ no no na m ahummɔbɔ bɛkɔ ne so
eyi kyerɛ sɛ onyankopɔn ahummɔbɔ no nnyina ɔpɛ a obi pɛ sɛ onya anaa ne nnwuma so na mmom egyina onyankopɔn ahummɔbɔ so
kyerɛwsɛm no mu onyankopɔn ka kyerɛɛ farao se eyi ara nti na misii wo hene nam so daa me tumi adi sɛnea ɛbɛyɛ a me tumi bɛda adi wɔ mmaa nyinaa
eyi kyerɛ sɛ onyankopɔn hu nea ɔpɛ sɛ ohu no mmɔbɔ biara no mmɔbɔ na nea ɔpɛ sɛ ɔyɛ den wɔ ne so no nso ɔyɛ saa
afei mo mu baako bebisa me se sɛ saa na ɛte de a ɛbɛyɛ dɛn na onyankopɔn benya nnipa ho mfomso hena na obetumi asiw onyankopɔn kwan n apɛde ho
onua wone hena a wubetumi akasa akyerɛ onyankopɔn kuku mmisa ne nwemfo se adɛn nti na wonwenee me sɛɛ
ɔnwemfo no wɔ ho kwan sɛ ɔde ɔbo no nwene nea ɔpɛ biara otumi nwene nkuku abien fi ɔbo tɔw mu na ɔde mu baaka adi dwuma titiriw bi na ɔde baako no nso ayɛ nea ɔpɛ biara
saa ara na ade biara a onyankopɔn ayɛ no te ɔpɛ sɛ ɔda n abufuw ne ne tumi adi enti ɔtɔɔ ne bo ase maa wɔn a anka ɔrebɛsɛe wɔn wɔ n abufuw mu no
na ɔnam n ahummɔbɔ so pɛe sɛ yenya n anuonyam kɛse a wɔasiesie ama wɔn a wɔyɛ ne de no
ɛnyɛ wɔn a wɔfrɛɛ wɔn fii yudafo mu nko na mmom amanamanmufo nso
wɔka wɔ hosea nwoma mu se mɛfrɛ wɔn a wɔnyɛ me man no me man ne ɔman a mannɔ no no me dɔfo
na beae koro no ara a ɔkae se monyɛ me man no ɛhɔ ara na ɔbɛfrɛ wɔn se onyankopɔn teasefo no mma
na yesaia dii israelfo ho yaw se sɛ israelfo dɔɔso sɛ mpoano nhwea mpo a wɔn mu kakraa bi na wɔbegye wɔn nkwa
efisɛ awurade bebu ntɛn asase so de awie biribiara
sɛnea yesaia kae se sɛ awurade tumfoɔ no annyaw yɛn akyifo bi a anka yɛayɛ sɛ sodom na yɛadan sɛ gomora
afei asɛm bɛn na yɛbɛka bio yɛbɛka se amanamanmufo a wɔampɛ sɛ wɔde wɔn ho bɛta onyankopɔn no nam gyidi so ma wɔfataa onyankopɔn anim
wɔ bere a wɔn a wɔayi wɔn no pɛe sɛ wɔnam mmara bi so fata onyankopɔn anim no wɔantumi
adɛn nti na ɛbaa saa efisɛ nea wɔyɛe no mfi gyidi mu na mmom efi nnwuma mu wohintiwii hintibo
a kyerɛwsɛm no ka fa ho se mede hintibo ne amanehunubo a ɛbɛma nnipa ahwe ase reto sion na obiara a obegye no adi no anim rengu ase da
anuanom nea me koma pere hwehwɛ yɛ me mpae a mebɔ srɛ onyankopɔn ma israelfo sɛ wobenya nkwagye
metumi madi wɔn ho adanse sɛ wɔyɛ nnipa a wɔde mmɔdenbɔ som onyankopɔn sɛnea ɛsɛ nanso wɔn som no mfi nimdeɛ mu
wɔammu trenee a efi onyankopɔn no na mmom wɔpɛe sɛ wɔfa wɔn ankasa nimdeɛ so eyi amma wɔamfa wɔn ho anhyɛ onyankopɔn pɛ a ɔnam so ma onipa wie pɛyɛ no ase
kristo abesi mmara no ananmu na obiara a ogye no di no dan ɔtreneeni
asɛm a mose ka faa mmara no ho se sɛ obi di so a ɔbɛdan ɔtreneeni no ni obiara a odi me mmara so no benya nkwa
mmisa wo ho se hena na ɔbɛkɔ soro ɛkyerɛ sɛ ɔbɛma kristo asian
nka nso se hena na obesian akɔ asaman ɛkyerɛ sɛ wobenyan kristo afi asaman
nea kyerɛwsɛm no ka ni onyankopɔn asɛm no abɛn wo ɛda w ano na ɛwɔ wo koma mu eyi ne asɛm a ɛfa gyidi ho a yɛka no
sɛ wopae mu ka se yesu ne awurade na wugye di sɛ onyankopɔn na onyanee no fii awufo mu a wobegye wo nkwa
na yɛnam koma so gye di na wɔabu yɛn bem wɔ onyankopɔn anim na yɛde yɛn ano pae mu ka na yɛanya nkwagye
na kyerɛwsɛm no ka se obiara a ogye no di no anim rengu ase
saa asɛm yi fa obiara ho efisɛ nsonsonoe biara nni yudani ne amanamanmuni ntam onyankopɔn yɛ awurade koro ma nnipa nyinaa na ohyira wɔn a wɔfrɛ no nyinaa
sɛnea kyerɛwsɛm no ka se obiara a ɔbɔ awurade din no wobegye no nkwa no
ɛbɛyɛ dɛn na wubetumi afrɛ obi a wunnye no nni ɛbɛyɛ dɛn nso na wubegye obi a wontee ne ho asɛm adi ɛbɛyɛ dɛn na sɛ obi nkaa asɛmpa no nkyerɛɛ wɔn a wɔbɛte
na sɛ wɔansoma wɔn nso a wɔbɛyɛ dɛn na wɔaka asɛmpa no sɛnea wɔakyerɛw se asɛmpakafo no ba a wɔreba no yɛ anigyesɛm
nanso ɛnyɛ wɔn nyinaa na wɔagye asɛmpa no adi sɛnea yesaia kae se awurade hena na wagye yɛn asɛnka adi
ɛnne na gyidi no fi asɛnka no tie mu ɛnna asɛnka no nso nam kristo ho asɛnka no so ba
nanso mibisa se ɛyɛ nokware sɛ wɔante asɛnka no nokwarem wɔtee sɛnea kyerɛwsɛm no ka se wɔn nne duu wiase mmaa nyinaa na afei wɔn nsɛm duu asase ano
mibisa bio se na israelfo nnim anaa mose ankasa na odii kan maa ho mmuae se mɛma moatwe wɔn a wɔnyɛ ɔman mpo no ho ninkunu mɛma mo bo afuw ɔman a wonni ntease
na yesaia si ne bo ka se wɔn a na wɔnhwehwɛ me no huu me medaa me ho adi wɔ wɔn a na wommisaa m ase no anim
na nea ɔka faa israelfo ho ne sɛ daa nyinaa meteɛ me nsa ma nnipa asoɔdenfo a wɔsɔre tia me
afei mibisa se onyankopɔn atow ne man akyene anaa dabida m ankasa meyɛ israelni na meyɛ abraham aseni a mifi benyamin abusua mu
onyankopɔn mpoo ne manfo a oyii wɔn mfitiase no munim nea kyerɛwsɛm no ka fa elia ho sɛ ogyina onyankopɔn anim kasa tia israelfo no se
awurade wɔakum w adiyifo na wɔadwiriw w afɔremuka na me nko na maka a wɔpɛ sɛ wokum me no
mmuae bɛn na onyankopɔn de maa no onyankopɔn kae se mewɔ nnipa mpemnsɔn a wɔnsom ɔbosom baal
saa ara nso na ɛte nnɛ nnipa kakraa bi wɔ hɔ a onyankopɔn nam ne dom so ayi wɔn
oyi a wayi wɔn no gyina n adom so na ɛnyɛ wɔn nnwuma so na sɛ onyankopɔn yi a oyi nnipa no gyina wɔn nwuma so a ɛnne na adom no nyɛ adom turodoo
ɛnne na ɛne dɛn nea israelfo tiw akyiri hwehwɛe no wɔn nsa anka na mmom kakraa a onyankopɔn ayi wɔn no de wɔn nsa kae wɔn a wɔaka no pirim wɔn koma
sɛnea kyerɛwsɛm no ka se onyankopɔn maa wɔn koma pirimii na wɔn adwenem yɛɛ wɔn nnaa
na dawid ka se ma wɔn didipon a esi wɔn anim nyi wɔn sɛ afiri na wɔnhwehwe ase na wɔntwe wɔn aso
ma wɔn aniwa nnuru sum na wɔanhu ade na wɔn bɔne nti ma wonhu amane daa
afei mibisa se bere a yudafo yɛɛ bɔne no ɛde wɔn kɔɔ ɔsɛe mu anaa dabi amanamanmufo nam yudafo no bɔne a wɔyɛe no so nyaa nkwagye eyi maa yudafo no twee wɔn so ninkunu
yudafo no bɔne a wɔyɛe no de nnepa brɛɛ wiase na wɔn honhom mu hia a wodii no nso de ahonya brɛɛ amanamanmufo na ɛba sɛ yudafo no mu bebree bɛka wɔn ho a nhyira mmoroso bɛn na ɛremma
afei merekasa akyerɛ mo amanamanmufo esiane sɛ meyɛ amanamanmufo somafo nti mehoahoa me ho wɔ adwuma a wɔde ahyɛ me nsa no ho
sɛ ebetumi a mɛma wɔn a wɔyɛ me nuanom yudafo no kɔn adɔ nea mo amanamanmufo nsa aka yi bi na wɔnam so agye wɔn mu bi nkwa
na sɛ wɔn po a wɔpoo wɔn no ama onyankopɔn ne wiasefo aka abom a ɛnne sɛ onyankopɔn twe wɔn bata ne ho a ɛbɛyɛ dɛn ɛbɛyɛ nkwa ama awufo
sɛ wɔde paanoo sin ma onyankopɔn a ɛnne na ne mu nyinaa yɛ ne dea saa ara nso na sɛ wɔde dua ntini ma onyankopɔn a na n abaa no yɛ ne dea
wɔapompan ngo dua a wɔahyɛ da adua no abaa no bi agu na wɔde ngo dua a wɔanhyɛ da annua no abaa abɛhyɛ n ananmu mo amanamanmufo no te sɛ ngo dua a wɔanhyɛ da annua nanso afei de mo ne yudafo no nyinaa nyaa onyankopɔn dom a wɔde adom wɔn no pɛ
ɛno nti ɛnsɛ sɛ mubu abaa a wɔapompan no animtia ɛbɛyɛ dɛn na moatumi ahoahoa mo ho moyɛ abaa kɛkɛ ntini no nnan mo na mo na modan ntini no
na mobɛka se yiw wobubuu abaa no sɛ wɔmfa me nsi wɔn ananmu
ɛyɛ nokware wobubuu wɔn ma wɔde mo sii wɔn ananmu efisɛ na wonnye nni nanso mo de mugye di nti na mowɔ hɔ nanso munnnwen ho ahantan mu mmom munsuro na montɔ mo bo ase
na sɛ onyankopɔn amfa yudafo a wɔte sɛ ngo dua pa abaa no bɔne ankyɛ wɔn a mususuw sɛ ɔde mo bɔne bɛkyɛ mo
ɛha na yehu onyankopɔn ayamye ne ne den a ɔyɛ ɔyɛ den wɔ wɔn a wɔahwe ase no so nanso sɛ mokɔ so tena ase wɔ n ayamye mu de a obehu mo mmɔbɔ na sɛ moantena n ayamye mu de a ɛnne ɔbɛpan mo
na sɛ yudafo no gyae wɔn gye a wonnye nni no a ɔbɛsan de wɔn asi wɔn dedaw mu efisɛ onyankopɔn betumi de wɔn akosi wɔn sibere bio
mo amanamanmufo no te sɛ ngo dua a wɔanhyɛ da annua a wɔapan na wɔde akɔfam ngo dua a wɔahyɛ da adua no dutan ho yudafo te sɛ ngo dua a wɔahyɛ da adua na ɛrenyɛ onyankopɔn den sɛ ɔde abaa a wɔapan no bɛsan afam ne dutan ho
me nuanom ahintasɛm bi wɔ hɔ a mepɛ sɛ muhu ɛbɛma mo ani ada mo ho so na moannaadaa mo ho sɛ moyɛ anyansafo saa ahintasɛm no ni israelfo koma pirim no nyɛ ade a ɛbɛtena hɔ daa na mmom ɛbɛtena hɔ akosi sɛ amanamanmufo nyinaa bɛdan de wɔn ho ama onyankopɔn
na saa kwan yi so na israelfo nam benya nkwagye sɛnea kyerɛwsɛm no ka se agyenkwa no befi sion aba na wobeyi amumɔyɛsɛm nyinaa afi yakob asefo mu
sɛ mepopa wɔn bɔne a apam a me ne wɔn bɛpam no ni
esiane sɛ yudafo apo asɛmpa no nti mo amanamanmufo nti wɔayɛ onyankopɔn atamfo esiane agyanom ho dɔ a onyankopɔn nam so de yii wɔn no nti wɔyɛ ne nnamfonom
sɛ onyankopɔn yi obi hyira no a ɔnsesa n adwene wɔ ne ho
na mo amanamanmufo de bere a atwam no mu moyɛɛ asoɔden tiaa onyankopɔn nanso afei de moanya onyankopɔn adom efisɛ yudafo no nso yɛɛ asoɔden
saa ara nso na esiane adom a moanya no nti mprempren yudafo no nso ayɛ asoɔden atia onyankopɔn sɛnea ɛbɛyɛ a wɔn nso onyankopɔn bɛdom wɔn
onyankopɔn aka nnipa nyinaa ahyɛ bɔne ase sɛnea ɛbɛyɛ a ɔnam so bɛma wɔn nyinaa nsa aka ne dom
o onyankopɔn ahonya ne nyansa ne nimdeɛ bun a emu dɔ wɔrenhu n atemmu mu pɛɛpɛɛ na wɔrenhu n akwan akyihwehwɛ nwie da
sɛnea kyerɛwsɛm no ka se hena na onim awuade adwene anaasɛ hena na ɔyɛ ne fotufo
anaasɛ hena na ɔmaa no biribi kan na watua no so ka
efisɛ ade nyinaa fi ne mu na ɛnam ne so ba na ɛkɔ ne mu ɔno na anuonyam wɔ no daa daa amen
ɛno nti anuanom esiane onyankopɔn ahummɔbɔ nti mehyɛ mo sɛ momfa mo ho mmɔ afɔre a ɛyɛ kronkron na ɛsɔ onyankopɔn ani eyi ne nokwasɛm a ɛsɛ sɛ musom
monnyɛ mo ho sɛ wiasefo wɔ mo abrabɔ mu na mmom momma onyankopɔn nsakra mo adwene wɔ mo mu na moanya adwene foforo na ɛnam so ama moahu onyankopɔn apɛde nea eye nea ɛsɔ n ani ne nea ewie pɛyɛ
na esiane onyankopɔn adom a ɔde ama me no nti meka mekyerɛ mo nyinaa se munnnwen mo ho mma ɛmmmoro sɛnea ɛsɛ sɛ mudwen na mmom munnwen ahobrɛase mu na mo mu biara nnyina gyidi a onyankopɔn de ama mo no so mmu ne ho atɛn
yɛwɔ akwaa bebree wɔ nnipa dua baako ho saa akwaa yi biara wɔ dwuma a edi
saa ara na ɛte ɛwom sɛ yɛdɔɔso de nanso yɛyɛ honam koro a yɛne kristo ayɛ baako na yɛn nyinaa keka yɛn ho bobom sɛ nipadua baako ho akwaa
enti ɛsɛ sɛ yɛnam adom a onyankopɔn de adom yɛn no so de yɛn akyɛde ahorow no di dwuma sɛ yɛn adom no kyerɛ sɛ ɛsɛ sɛ yɛka onyankopɔn asɛm a ɛsɛ sɛ yɛnam gyidi a yɛwɔ no so di saa dwuma no
sɛ ɛyɛ ɔsom a ɛsɛ sɛ yɛsom sɛ ɛyɛ nkyerɛkyerɛ a ɛsɛ sɛ yɛkyerɛkyerɛ
sɛ ɛsɛ sɛ yɛhyɛ afoforo nkuran a ɛsɛ sɛ yɛyɛ saa nea obiara wɔ a ɛsɛ sɛ ɔma afoforo nya bi no ɛsɛ sɛ ofi koma pa mu yɛ saa obiara a ɔwɔ tumi no ɛsɛ sɛ ɔyɛ nsi obiara a ɔyɛ ayamye ma afoforo no ɛsɛ sɛ ɔyɛ no anigye so
ɛsɛ sɛ ɔdɔ yɛ nokware turodoo munkyi amumɔyɛ munso ade pa yɛ mu
monnodɔ mo ho mo ho sɛ anuanom wɔ kristo mu na munni mo ho mo ho ni
monyɛ nsi na monnyɛ anihaw momfa koma pa nsom awurade
momma mo anidaso nkanyan mo amane mu monyɛ komm na bere biara mu mommɔ mpae
momma mo nuanom ahiafo mo ahode a mowɔ no bi na munnye ahɔho wɔ mo afi mu
monsrɛ onyankopɔn na onhyira wɔn a wɔtaa mo no yiw monsrɛ no na onhyira wɔn na monnsrɛ no mma ɔnnnome wɔn
mo ne anigyefo ani nnye na mo ne awerɛhowfo werɛ nhow
munhu mma mo ho mo ho monnyɛ ahantan afei mommpɛ animhwɛ wɔ nnipa atitiriw mu na mmom momfa mo ho mfra mpapahwekwa munnnwen sɛ moyɛ anyansafo
sɛ obi yɛ mo bɔne a mommfa bɔne nntua no so ka nea nnipa nyinaa susuw sɛ eye no ɛno na monyɛ
biribiara a mugye di sɛ moyɛ a ɛbɛma mo ne nnipa nyinaa atena ase asomdwoe mu no ɛno na monyɛ
me nnamfonom munntua bɔne so ka na mmom momma onyankopɔn abufuw nyɛ saa efisɛ kyerɛwsɛm no ka se metua bɔne so ka metua ka awurade na ose
na kyerɛwsɛm no ka se sɛ ɔkɔm de wo tamfo a ma no aduan nni sɛ osukɔm de no a ma no nsu nnom na sɛ woyɛ saa a woboaboa nnyansrama ano gu n atifi
mommma bɔne nnni mo so mmom momma papa nni mo so
ɛsɛ sɛ obiara brɛ ne ho ase ma tumi a ɛwɔ ɔman no mu efisɛ tumi biara nni hɔ a emfi onyankopɔn pɛ mu tumi biara a ɛwɔ hɔ no fi onyankopɔn
obiara a ɔne tumi a ɛwɔ hɔ no di asi no tia nea onyankopɔn ahyehyɛ na obiara a ɔbɛyɛ saa no de atemmu ba n ankasa ara so
wɔn a wɔyɛ papa no nsuro atumfo na mmom wɔn a wɔyɛ amumɔyɛ no na wosuro atumfo wopɛ sɛ woyɛ obi a nea tumi wɔ ne nsam no suro wo anaa ɛnne di asɛm pa na wɔbɛkamfo wo
efisɛ ɔyɛ onyankopɔn somfo a wo yiyedi mu nti na ɔyɛ adwuma na sɛ woyɛ bɔne a suro no efisɛ ne tumi a ɔde twe aso no da hɔ fann ɔyɛ onyankopɔn somfo enti ɔnam onyankopɔn abufuw so twe wɔn a wɔyɛ bɔne no aso
esiane saa nti ɛsɛ sɛ wobrɛ wo ho ase ma tumi a ɛnyɛ sɛ onyankopɔn abufuw no nti na mmom esiane onim a wunim sɛ ɛsɛ sɛ woyɛ no nti
eyi nti na ɛsɛ sɛ wutua tow efisɛ sɛ atumfo no yɛ wɔn adwuma a wɔyɛ ma onyankopɔn
enti tua ka a wode wɔn tua ka a wode sɛ ɛyɛ wo honam mu ka anaasɛ ɛyɛ agyapade ho ka na fa obu ne nidi ma wɔn nyinaa
nne obiara ka ɛka a ɛsɛ sɛ wode ara ne sɛ wobɛdɔ afoforo obiara a ɔdɔ ne yɔnko nnipa no adi mmara no so
mmaransɛm a ɛka se nsɛe aware nni awu mmɔ korɔn mma w ani mmere eyinom ne nea ɛkeka ho nyinaa tiaatwa ara ne sɛ dɔ wo yɔnko sɛ wo ho
obiara a ɔdɔ ne yɔnko no nyɛ no bɔne sɛ wodɔ wo yɔnko a na ɛkyerɛ sɛ woadi mmara no nyinaa so
ɛsɛ sɛ woyɛ eyi efisɛ wunim dɔn ko a wowɔ mu bere adu sɛ wosɔre fi wo nna mu efisɛ bere a ɛsɛ sɛ wogye yɛn nkwa no abɛn sen bere a yegye dii kan no
adesae retwam na adekyee reyɛ abɛn yɛn enti momma yennyae nneɛma a ɛyɛ sum de no yɛ na momfa akode a wɔde ko hann mu no
momma yɛmmɔ yɛn bra yiye te sɛ nnipa a wɔte hann no mu a agobɔne anaa asabow aguamammɔ anaa ahohwi ɔko anaa anibere nni mu
fa awurade yesu kristo akode no na munnyae mo su bɔne no
munnye obi a ne gyidi sua mfra mo mu mo ne no nnnye nea n adwene kyerɛ no no ho akyinnye
obi gyidi ma otumi di biribiara nanso obi a ne gyidi sua no di afumduan nkutoo
ɛnsɛ sɛ nea odi biribiara no bu nea onni biribiara no animtia saa ara nso na ɛnsɛ sɛ obi a odi afumduan nko ara no bu nea odi biribiara no atɛn efisɛ onyankopɔn agye no
wo ne hena a wubu obi somfo atɛn ɛyɛ ɔno ankasa ne wura na ɔbɛka se wadi nkonim anaasɛ wadi nkogu na obedi nkonim no efisɛ awurade betumi ama wadi nkonim
obi dwen sɛ da bi wɔ hɔ a ɛho hia sen nna a aka no saa ara nso na onipa foforo nso dwen sɛ nna nyinaa yɛ pɛ ɛsɛ sɛ wɔn mu biara si n adwene pi
obiara a obebu da bi kɛse no yɛ saa de hyɛ awurade anuonyam obiara a odi biribi no yɛ saa de hyɛ awurade anuonyam efisɛ ɔda onyankopɔn ase wɔ saa aduan no ho obiara a ɔmpɛ sɛ odi nneɛma bi no yɛ saa de hyɛ awurade anuonyam na ɔda onyankopɔn ase wɔ so
yɛn mu biara nte ase mma ne nkutoo ho na obiara nwu mma ne nkutoo ho
sɛ yɛte ase a yɛte ase ma awurade na sɛ yewu a yewu ma awurade enti sɛ yɛte ase o yewu o yɛyɛ awurade de
na eyi nti na kristo wui na ɔsɔree na onyaa nkwa sɛ ɔbɛyɛ awufo ne ateasefo wura
na wo afei adɛn nti na wubu wo nua atɛn na wo adɛn nti na wubu wo nua animtia yɛn nyinaa begyina onyankopɔn anim ama wabu yɛn atɛn
efisɛ kyerɛwsɛm no ka se awurade ka se mete ase yi obiara bebu nkotodwe wɔ m anim na obiara bɛpae mu aka se mene onyankopɔn
yɛn mu biara bebu ne ho akontaa akyerɛ onyankopɔn
ɛno nti momma yennyae yɛn ho yɛn ho atemmu mmom nea ɛsɛ sɛ mudwen ne sɛ monnyɛ biribiara a ɛbɛma mo nua akɔ bɔne mu
nkabom a me ne awurade yesu ayɛ no ma mihu sɛ biribiara nni hɔ a ɛho ntew na sɛ obi gye di sɛ biribi ho ntew a na saa onipa no na ɛho ntew mma no
sɛ biribiara a wudi haw wo nua a ɛnne na wonte hɔ ɔdɔ mu mma aduan a wudi no nsɛe onipa a ne nti kristo wui no
mma ade a wubu sɛ eye no nnye din bɔne
efisɛ onyankopɔn ahenni no nyɛ adidi ne ɔnom na mmom ɛyɛ trenee asomdwoe ne ahosɛpɛw a honhom kronkron no ma
obiara a ɔsom kristo saa kwan yi so no onyankopɔn ani sɔ na nnipa bu no
ɛno nti ɛsɛ sɛ bere biara yedwene nneɛma a ɛde asomdwoe ba ho na ɛnam ɛnonom so hyɛ wɔn ho wɔn ho den
nnyina aduan so nsɛe nea onyankopɔn ayɛ aduan biara yɛ aduan nanso sɛ wudi aduan a ɛde ɔfoforo bɛkɔ bɔne mu a ɛyɛ bɔne
ade trenee a ɛsɛ sɛ woyɛ ne sɛ wonwe nam nnom bobe anaasɛ wonyɛ biribi a ɛbɛto wo nua hintidua
nea wugye di wɔ saa asɛm yi ho no ma ɛnka wo ne onyankopɔn ntam nhyira ne nea ɔyɛ n apɛde a ɔnte nka sɛ wɔabu no atɛn
na sɛ ne tirim nteɛ no nea odi ho a sɛ odi a onyankopɔn bu no atɛn efisɛ nea ɔyɛ no mfi gyidi mu biribiara a emfi gyidi mu no nso yɛ bɔne
ɛsɛ sɛ yɛn a yɛyɛ den wɔ gyidi mu no tumi boa wɔn a wɔn gyidi sua no na wɔatumi agyina wɔn haw ano ɛnsɛ sɛ yɛyɛ biribi de ma yɛn ho
mmom ɛsɛ sɛ yɛn mu biara boa ne nua wɔ ne yiyedi mu sɛnea ɛbɛyɛ a ɛbɛhyɛ ne gyidi den
efisɛ kristo anyɛ amma ne ho sɛnea kyerɛwsɛm no ka se nsɛm a wɔkae bere a wɔrebɔ wo adapaa no aba me so
biribiara a wɔakyerɛw wɔ kyerɛwsɛm no mu no wɔakyerɛw de kyerɛkyerɛ yɛn sɛnea ɛbɛyɛ a yɛnam boasetɔ nkuranhyɛ a kyerɛwsɛm no de ma yɛn no so benya anidaso
onyankopɔn a yenya boasetɔ ne nkuranhyɛ fi ne nkyɛn no mmoa mo mma munni kristo yesu nhwɛso no so na moatumi anya saa nsusuw pa no bi
sɛnea ɛbɛyɛ a mo nyinaa de nne koro bɛkamfo onyankopɔn ne yɛn awurade yesu kristo agya no
momma mo ho nka mo ho mo ho mfa nhyɛ onyankopɔn anuonyam sɛnea kristo agye mo no
efisɛ meka kyerɛɛ mo se kristo yesu bɛyɛɛ yudafo somfo de kyerɛe sɛ onyankopɔn yɛ ɔnokwafo a ɔbɛma ne bɔ a ɔhyɛɛ agyanom no aba mu
na wama amanamanmufo nso akamfo no wɔ ne mmɔborɔhunu ho sɛnea kyerɛwsɛm no ka se eyi nti mɛkamfo wo wɔ amanamanmufo mu na mato dwom akamfo wo din
na ɛka bio se mo amanamanmufo mo ne me manfo nni ahurisi
na bio amanamanmufo nyinaa nyi awurade ayɛ aman nyinaa nkamfo no
na bio yesaia ka se yisai aseni bɛsɔre abedi amanmanmufo so ɔno na wɔn ani bɛda no so
esiane gyidi a mowɔ wɔ ne mu no nti onyankopɔn a anidaso fi no no bɛma mo ani agye na moanya asomdwoe sɛnea ɛbɛyɛ a honhom kronkron tumi mu no nti mo anidaso bɛkɔ so anyin
me nuanom m ankasa mete nka sɛ ade payɛ ne osuahu a ɛma mutumi kyerɛkyerɛ afoforo no ahyɛ mo ma
nanso saa krataa yi mu no masi me bo wɔ nneɛma bi a mabɔ mo ho kɔkɔ wɔ ho pɛn no ho esiane adom bi a onyankopɔn de adom me no nti na ama me bo ayɛ duru
sɛ meyɛ kristo yesu somfo a ɛsɛ sɛ meyɛ adwuma ma amanamanmufo no mesom sɛ ɔsɔfo ka onyankopɔn asɛmpa no sɛnea ɛbɛyɛ a amanamanmufo bɛyɛ afɔrebɔde a ɛsɔ onyankopɔn ani a honhom kronkron no de ama no
me ne kristo ayɛ baako yi afei mitumi hoahoa me ho wɔ onyankopɔn som mu
mesi me bo aka nea kristo nam me so de nsɛm ne nneyɛe ama madi amanamanmufo anim
nam nsɛnkyerɛnne tumi ne honhom no tumi so ama wɔatie onyankopɔn nkutoo enti m akwantu a mitu mifii yerusalem baa iliriko no ama maka asɛmpa a ɛfa kristo ho no nyinaa
na me botae ne sɛ daa mɛka asɛmpa no wɔ mmeaemmeae a wɔntee kristo ho asɛm da no sɛnea ɛbɛyɛ a merento me fapem wɔ obi de so
sɛnea kyerɛwsɛm no ka se wɔn a wɔnkaa ne ho asɛm nkyerɛɛ wɔn no behu na wɔn a wɔntee no nso bɛte ase
esiane saa asɛm yi nti nneɛma pii siw me kwan a ɛmma memma mo nkyɛn
nanso mprempren a mawie m adwuma wɔ saa amantam yi mu no na afei mfe pii ni a meperee sɛ mɛba abehu mo no
mepɛ sɛ meba mprempren ara sɛ merekɔ spania a mɛpɛ sɛ mehu mo na moaboa me ama makɔ hɔ bere a me ne mo atena anigye so kakraa bi no
mprempren ara merekɔ yerusalem makɔsom onyankopɔn manfo a wɔwɔ hɔ no
efisɛ asafo a ɛwɔ makedonia ne akaia no asi wɔn adwene pi sɛ wɔbɛboa ahiafo a wɔfra onyankopɔn manfo a wɔwɔ yerusalem no mu
wɔn ara na wosii wɔn adwene pi saa nanso nokwarem ɛyɛ wɔn asɛde sɛ wɔboa saa ahiafo no amanamanmufo no nyaa yudafo honhom no mu nhyira no bi ɛno nti na ɛsɛ sɛ amanamanmufo no de wɔn ahode som yudafo no
sɛ miwie saa dwumadi yi na mekɔ wɔn nkyɛn na mede sika a wɔapɛ no nyinaa ma wɔn a mefi hɔ makɔ spania na sɛ merekɔ a medu mo hɔ mabɛsra mo
sɛ meba mo nkyɛn a minim sɛ mede kristo nhyira a ɛboro so no bɛba
anuanom menam yɛn awurade yesu kristo ne ɔdɔ a honhom no de ma me no so hyɛ mo sɛ mo ne me mmɔ mu mmɔ onyankopɔn mpae dennen mma me
mommɔ mpae sɛnea ɛbɛyɛ a asɛm bi rento me wɔ wɔn a wonnye onyankopɔn nsɛm no nni no mu wɔ yudea na mesom a mesom wɔ yerusalem no onyankopɔn manfo a wɔwɔ hɔ no agye atom
sɛ ɛyɛ onyankopɔn pɛ a mede ahosɛpɛw bɛba mo nkyɛn mabɛsra mo
asomdwoe nyankopɔn no ne mo nyinaa ntena amen
mede yɛn nuabea foibe a ɔsom kenkrea asafo no hyɛ mo nsa
munnye no awurade din mu sɛnea ɛsɛ sɛ onyankopɔn manfo yɛ na mmoa biara a ɛho hia no wɔ mo nkyɛn no momfa mmoa no efisɛ ɔno ara ankasa faa nnipa bebree ne me nso adamfo
mikyia priska ne akwila a wɔyɛ me nuanom adwumayɛfo wɔ kristo yesu mu
a wɔpaa wɔn nkwa akyi maa me no meda wɔn ase bebree ɛnyɛ me nko na mmom amanamanmufo asafo no nyinaa
asafo a wohyia wɔ wɔn fi no nso mikyia wɔn munkyia m adamfo pa epaineto a ɔno ne onipa a ɔdii kan gyee kristo dii wɔ asia mantam mu no mma me
afei mikyia maria a ɔyɛɛ adwuma dennen maa me no nso
mikyia androniko ne yunia me nuanom yudafo a me ne wɔn daa afiase a wɔagye din yiye wɔ asomafo no mu na wodii me kan kristo mu no
mikyia m awurade mu dɔfo amplia
mikyia ubano a yɛne no somee wɔ kristo mu saa ara nso na mikyia m adamfo pa staki
mikyia apele a ne kristosom mu nokware ada adi no mikyia aristobulo abusuafo nyinaa
mikyia me kuromni yudani herodion ne ne nuanom kristofo a wofi narkiso fi
mikyia trifaina ne trifosa a wɔbɔ awurade som mu mmɔden no saa ara nso na mikyia m adamfo persi a wabɔ mmɔden aboa awurade som no
mikyia rufo a wadi dwuma kɛse awurade som mu no mikyia rufo ne na a ɔfaa me sɛ ne ba no nso
mikyia asinkrito flegon herme patroba herma ne anuanom kristofo a wɔka wɔn ho nyinaa
mikyia filologo ne yulea nereo ne ne nuabea ne olimpa ne onyankopɔn manfo a wɔne no wɔ hɔ no nyinaa
mikyia wɔn nyinaa papaapa kristo asafo no nyinaa kyia mo
anuanom mitu mo fo sɛ monhwɛ wɔn a wɔde mpaepaemu ne wɔn a wɔsɛe afoforo gyidi na wotia nkyerɛkyerɛ a moanya no yiye montwe mo ho mfi wɔn ho
efisɛ wɔn a wɔyɛ saa no nsom kristo yɛn awurade no na mmom wɔsom biribiara a wɔpɛ na eye ma wɔn wɔdɛfɛdɛfɛ wɔn a wonnim hwee
obiara ate gyidi a mowɔ wɔ asɛmpa no mu ɛno nti ɛma m ani gye mo ho mepɛ sɛ mo ani tew wɔ nneɛma pa ho na mokata mo ani wɔ bɔne ho
na onyankopɔn a ɔbrɛ yɛn asomdwoe no bɛpɛtɛw satan wɔ mo nan ase yɛn awurade yesu kristo dom nka mo
me yɔnko timoteo se okyia mo saa ara nso na lukio yason ne sosipatro a wɔyɛ me nuanom yudafo no nso kyia mo
me tertio a mekyerɛw saa krataa yi nso mede awurade din mikyia mo
gaio a asafo no hyia wɔ ne fi no nso kyia mo erasto a ɔyɛ kurom ha sikakorafo ne yɛn nua kwarto se wokyia mo
yɛn awurade yesu kristo adom nka mo nyinaa
momma yenyi onyankopɔn ayɛ ɔno na otumi ma mugyina pintinn wɔ mo gyidi mu sɛnea mekae wɔ asɛmpa a ɛfa yesu kristo ho no mu kyerɛɛ mo no me kasa mu no medaa nokware ahintasɛm a ahintaw afi teteete no adi kyerɛɛ mo
mprempren ɛnam nsɛm a adiyifo no kyerɛwee so ama nokware ada adi na ɛnam onyankopɔn tumi so ama aman nyinaa atie agye adi
onyankopɔn a ɔno nko na nyansa nyinaa wɔ no no anuonyam a ɛnam yesu kristo so nka no daa daa amen
﻿ saa krataa yi fi me paulo a ɛnam onyankopɔn pɛ so nti wɔafrɛ me sɛ menyɛ kristo yesu somafo no ne onua sostene nkyɛn
yɛde rekɔma onyankopɔn asafo a ɛwɔ korinto no ne wɔn a wɔafrɛ wɔn sɛ wɔmmɛyɛ onyankopɔn akyidifo kronkron no ne wɔn a wɔwɔ baabiara a wɔbɔ yɛn awurade yesu din sɛ ɔyɛ wɔn ne yɛn awurade no
ɔdom ne asomdwoe a efi yɛn agya onyankopɔn ne yɛn awurade yesu kristo nka mo
esiane adom a onyankopɔn nam kristo yesu so dom mo no nti daa meda onyankopɔn ase ma mo
ɛnam no so ama moayɛ ma biribiara mu ɔkasa ne adwene mu
kristo ho asɛm atim wɔ mo mu
ɛno nti esiane sɛ moretwɛn ama wɔada yɛn awurade yesu kristo adi no nti nhyira biara munya bi
ɔbɛhyɛ mo den akosi awiei sɛnea ɛbɛyɛ a da a awurade bɛba no wɔrennya mo ho mfomso biara
onyankopɔn a wafrɛ mo ne ne ba yesu kristo ayɔnkofa mu no yɛ ɔnokwafo
anuanom menam yɛn awurade yesu kristo tumi so mitu mo fo sɛ asɛm biara a mobɛka no monyɛ adwene na mo mu ampaepae munso adwene ne botae baako mu na ama moayɛ baako
anuanom nnipa bi a wofi kloe fi apae mu aka akyerɛ me se akasakasa wɔ mo asafo yi mu
asɛm a mepɛ sɛ meka ne sɛ wɔn mu biara ka asɛm a ɔpɛ oyi ka se mewɔ paulo afa a ɔfoforo se mewɔ apolo afa obi sɔre na ose mewɔ petro afa a ɔbaako nso se mewɔ kristo afa
wɔakyekyɛ kristo mu akuwakuw paulo na owui wɔ asɛnnua no so maa mo anaa wɔbɔɔ mo asu sɛ paulo asuafo anaa
meda onyankopɔn ase sɛ mammɔ mo mu biara asu ka krispo ne gaio ho
obiara rentumi nka se wɔbɔɔ mo asu sɛ m asuafo
mekae sɛ mebɔɔ stefana ne ne fifo asu na menkae sɛ mebɔɔ obi foforo asu bio
kristo ansoma me sɛ memmɛbɔ asu na mmom ɔsomaa me sɛ memmɛka asɛmpa a emfi nnipa nyansa mu na obi antumi annyina so amma kristo wu a owuu asɛnnua no so no mu tumi anyɛ ohunu
asɛnka a ɛkyerɛ kristo asɛnnuambɔ no yɛ nsɛm a aba nni mu ma wɔn a wɔreyera nanso yɛn a wɔregye yɛn nkwa no de ɛyɛ onyankopɔn tumi
kyerɛwsɛm no ka se mɛsɛe anyansafo nyansa na mɛma nimdefo adenim ayɛ ɔkwa
enti onyansafo wɔ he onimdefo nso wɔ he wiase yi mu akyinnegyefo wɔ he onyankopɔn akyerɛ sɛ wiase yi mu nyansa yɛ ohunu
enti onyankopɔn nam ɔno ara ne nyansa so yɛɛ sɛ nnipa a wɔpɛ sɛ wɔfa wɔn ara wɔn nyansa so hu no no renhu no da na mmom onyankopɔn yɛɛ n adwene sɛ wɔn a wogye asɛm a aba nni mu a yɛka no di no obegye wɔn nkwa
yudafo hwehwɛ sɛ wohu nsɛnkyerɛnne ɛnna helafo nso hwehwɛ nyansa
nanso yɛn de yɛka kristo wu a owui wɔ asɛnnua no so no ho asɛm saa asɛm no yɛ yudafo abufuw ɛnna ɛyɛ asɛm a aba nni mu ma amanamanmufo
nanso yudafo ne amanamanmufo a onyankopɔn afrɛ wɔn no saa asɛm yi yɛ kristo a ɔyɛ onyankopɔn tumi ne ne nyansa no
onyankopɔn asɛm a ɛyɛ sɛ aba nni mu no aba wɔ mu sen nnipa nyansa na saa ara nso na nea ɛyɛ mmerɛw wɔ onyankopɔn fam no yɛ den sen nnipa ahoɔden
afei anuanom monkae bere a onyankopɔn frɛɛ mo no tebea a na mowɔ mu na mo mu bi yɛ anyansafo a wɔwɔ tumi a nnipa fam no nso na wɔn dibea kɔ soro
nanso onyankopɔn faa wiase yi mu nsɛm a aba nni mu no nam so guu anyansafo anim ase onyankopɔn faa nneɛma a ɛyɛ mmerɛw wɔ wiase nam so de guu ahoɔden anim ase
ɔfaa nea wiase mmu na wɔmfa nyɛ hwee no de sɛee nea wiase susuw sɛ ɛho hia no
eyi kyerɛ sɛ obi ntumi nhoahoa ne ho onyankopɔn anim
nanso onyankopɔn aka mo abata kristo yesu ho na onyankopɔn ama kristo ayɛ yɛn nyansa ɛnam no so ma yɛateɛ wɔ onyankopɔn anim yɛyɛ onyankopɔn ahotefo a wama yɛade yɛn ho
enti sɛnea kyerɛwsɛm no ka no obiara a ɔpɛ sɛ ɔhoahoa ne ho no ɔnhoahoa ne ho wɔ nea awurade ayɛ mu
anuanom bere a mebaa mo nkyɛn bɛkaa onyankopɔn ho ahintasɛm a ɛyɛ nokware kyerɛɛ mo no manka asɛm a ɛkyere adwene anaa nyansa a ɛtra so mu
meyɛɛ m adwene sɛ bere a me ne mo wɔ hɔ no mɛma me werɛ afi biribiara gye yesu kristo nko na ne titiriw no ne wu wɔ asɛnnua no so no
enti bere a mebaa mo hɔ no na meyɛ mmerɛw a ehu ne ahopopo aka me
na me nkyerɛkyerɛ a mekyerɛkyerɛe no nso mannyina anyansasɛm ne nnipa adwene so na mekyerɛkyerɛe na mmom menam kasa pa so daa tumi a ɛwɔ onyankopɔn honhom kronkron no mu no adi
enti mo gyidi nnyina onipa nyansa so na mmom egyina onyankopɔn tumi so
mekasa nyansa mu kyerɛ wɔn a wɔanyin wɔ honhom mu nanso saa nyansa no nyɛ wiase nyansa anaa wiase yi mu tumi horow a wɔn tumi resa no
nyansasɛm a meka no yɛ onyankopɔn nyansa a wɔde ahintaw nnipa a onyankopɔn no ankasa ayi ato hɔ ama yɛn dedaw sɛ yɛn anuonyam ahyɛde ansa na wɔrebɔ wiase
aman sodifo biara nnim saa nyansa no sɛ wonim a anka wɔremmɔ awurade a anuonyam ahyɛ no ma no asɛnnua mu
kyerɛwsɛm no ka se nea onipa biara anhu na wante da nea onipa biara annwen ho sɛ ɛbɛba da no ne ade a onyankopɔn no ara siesie ma wɔn a wɔdɔ no no
na yɛn na onyankopɔn nam ne honhom kronkron no so ada n ahintasɛm adi akyerɛ yɛn honhom no pɛɛpɛɛ biribiara mu kosi onyankopɔn ahintasɛm a emu dɔ no so
onipa de ɔno ara ne honhom a ɛte ne mu no na enim ne ho nsɛm nyinaa saa ara nso na onyankopɔn honhom no nko ara na enim onyankopɔn ho nsɛm nyinaa
ɛnyɛ wiase yi mu honhom na yɛanya honhom kronkron a onyankopɔn somaa no no na yɛanya sɛnea ɛbɛma yɛahu nea onyankopɔn de ama yɛn no nyinaa
enti ɛnyɛ nsɛm a nnipa de wɔn nyansa akyerɛ yɛn no na yɛka na mmom nsɛm a honhom no akyerɛ yɛn no na yɛnam honhom no mu nokware ada saa honhom no adi akyerɛ wɔn a wɔwɔ honhom no
nanso obi a onni honhom no rentumi nnya akyɛde a efi onyankopɔn honhom no mu ɔrente wɔn ase da ɔfa no sɛ nsɛm a aba nni mu efisɛ wogyina honhom no nko so na wobetumi ahu mu a wodi
onipa a honhom no te ne mu no tumi sese biribiara nanso obiara rentumi mmu no atɛn
kyerɛwsɛm no ka se hena na onim awurade adwene hena na obetumi atu no fo nanso yɛn de yɛwɔ kristo adwene no bi
nokwarem anuanom mantumi mankasa mankyerɛ mo sɛ nnipa a wɔwɔ honhom no na ɛsɛ sɛ mekasa kyerɛ mo sɛ wiasefo a wɔte sɛ mmofra a wɔwɔ kristo mu gyidi
memaa mo nufusu mamma mo aduan a ɛyɛ den efisɛ na enye mma mo na mprempren ara mpo enye mma mo
efisɛ moda so te hɔ sɛ wiasefo sɛ anibere wɔ mo mu na mutwa mo ho ne mo ho mo ho nya akasakasa a ɛnna no adi sɛ moyɛ wiasefo a mote hɔ ma wiase
sɛ obi ka se me de midi paulo akyi na ɔfoforo nso ka se me nso mewɔ apolo afa a ɛnkyerɛ sɛ moyɛ wiasefo anaa
mibisa se apolo yɛ hena na paulo nso yɛ hena yɛyɛ onyankopɔn asomfo kwa a ɛnam yɛn so na munya gyidi adwuma a onyankopɔn de ama yɛn mu biara sɛ yɛnyɛ no na yɛyɛ
miduaa aba no na apolo guguu so nsu nanso onyankopɔn na ɔmaa afifide no nyinii
obi a oduae ne obi a oguguu so nsu no ho nhia onyankopɔn na ne ho hia efisɛ ɔno na ɔmaa afifide no nyinii
nsonoe biara nni onipa a odua ne nea ogugu so nsu ntam onyankopɔn bɛhwɛ dwuma a wɔn mu biara dii so na wama wɔn so ade
yɛn de yɛyɛ aboafo a yɛne onyankopɔn reyɛ adwuma na mo nso moyɛ onyankopɔn afuw bio moyɛ onyankopɔn dan
menam adom a onyankopɔn de maa me no so meyɛɛ ɔdansifo pa adwuma metoo fapem ɛnna onipa foforo nso resi ato so nanso ɛsɛ sɛ wɔn mu biara fa ɔkwan pa so si
efisɛ onyankopɔn ayɛ yesu kristo nko ɔdan no fapem enti wɔrentumi nto fapem foforo biara bio
ebinom de sikakɔkɔɔ anaa dwetɛ anaa aboɔden abo na ebesi wɔn dan wɔ fapem no so afoforo nso de nnua anaa sare anaa daha
obiara dwuma a odii no ɛda no bɛda no adi ɛda no gya no bɛda obiara adwuma adi ogya no bɛsɔ ahwɛ ahu dwuma ko no ye a eye
sɛ nea onipa ko no de sii fapem no so no tumi gyina ogya no ano a obenya akatua
na sɛ obi adwuma hyew wɔ ogya no ano a akatua no bɛbɔ no nanso ɔno de obenya nkwa sɛnea waguan afi ogya no mu
nokwarem munim sɛ moyɛ onyankopɔn asɔredan na onyankopɔn honhom no te mo mu
enti obiara a ɔbɛsɛe onyankopɔn asɔredan no onyankopɔn bɛsɛe no efisɛ onyankopɔn asɔredan yɛ kronkron na mo na moyɛ n asɔredan no
ɛnsɛ sɛ obiara daadaa ne ho sɛ obi a ɔka mo ho fa ne ho sɛ ɔyɛ wiase yi mu onyansafo a ɔbɛyɛ ɔkwasea ansa na wabɛyɛ onyansafo
efisɛ nea wiase bu no nyansa no yɛ asɛm a aba nni mu wɔ onyankopɔn ani so kyerɛwsɛm no ka se ɔkyere anyansafo wɔ wɔn anitew mu
bio kyerɛwsɛm no ka se anyansafo adwene nka hwee
enti ɛnsɛ sɛ obiara de nea onipa tumi yɛ hoahoa ne ho na biribiara yɛ mo de
paulo apolo ne petro saa wiase yi nkwa ne owu ɛnnɛ ne daakye nyinaa yɛ mo de
na moyɛ kristo de na kristo nso yɛ onyankopɔn de
ɛsɛ sɛ mubu yɛn sɛ kristo asomfo a wɔde onyankopɔn ahintasɛm a nokware wɔ mu no ahyɛ yɛn nsa
ade baako a wɔhwehwɛ afi onipa a wɔde ahintasɛm no ahyɛ ne nsa no ne sɛ obedi ne wura no nokware
sɛ mo anaa onipa bi bu me atɛn mprempren a ɛmfa me ho m ankasa nso mimmu me ho atɛn
m adwene mu yɛ fann nanso ɛno nkyerɛ sɛ midi bem fitaa awurade nko ara na obu me atɛn
enti ɛnsɛ sɛ mubu obiara atɛn kosi sɛ bere a ɛsɛ bɛba awurade ba mu no na wobebu atɛn a etwa to ɔbɛda nea ahintaw wɔ sum mu no adi na wada nea ahintaw wɔ nnipa koma mu no nso adi na nkamfo a ɛsɛ sɛ onipa biara nya fi onyankopɔn hɔ no wɔakamfo no
anuanom mo nti mede apolo ne me ayɛ nhwɛso sɛnea ɛbɛma mo asua asɛm a ɛka se di mmara pa so no ɛnsɛ sɛ mo mu biara de onipa bi hoahoa ne ho na obu ɔfoforo nso onipa teta
hena na ɔka kyerɛɛ wo se wokorɔn sen afoforo ɛnyɛ onyankopɔn na ɔde biribiara a wowɔ no maa wo na adɛn nti na wode hoahoa wo ho sɛnea ɛnyɛ akyɛde
biribiara a mohwehwɛ no mo nsa aka dedaw moyɛ adefo dedaw moayeyɛ ahemfo nanso yɛnyɛ bi nokwarem anka mepɛ sɛ moyɛ ahemfo na anka yɛn nso yɛyɛ ahemfo bɛka mo ho
ɛyɛ me sɛ yɛn asomafo yi de onyankopɔn de yɛn atwa to sɛ nnipa bi a wɔabu wɔn kumfɔ wɔ bagua mu sɛ nnipa ne wiase abɔfo nyinaa nhwɛ
kristo nti yɛyɛ nkwaseafo nanso moyɛ anyansafo wɔ kristo mu yɛyɛ mmerɛw nanso moyɛ den wommu yɛn nanso wobu mo
ebesi saa bere yi mu ɔkɔm ne sukɔm de yɛn yefura ntamagow wɔhwe yɛn yedi atutena
yɛyɛ adwuma a ɛyɛ den de hwɛ yɛn ho wɔdome yɛn a yehyira wɔhwe yɛn a yegyina ano
wɔyaw yɛn a yɛde kasa pa bua yɛte sɛ wiase yi mu wura bi a yɛnka hwee de besi nnɛ
ɛnyɛ sɛ mepɛ sɛ migu mo anim ase nti na mekyerɛw saa nhoma yi brɛɛ mo na mmom mepɛ sɛ mekyerɛ mo kwan sɛ me ara me mma a medɔ wɔn
na sɛ mowɔ ahwɛfo ɔpedu mpo wɔ mo asetena mu wɔ kristo mu a mowɔ agya baako pɛ na mo nkwa a ɛwɔ kristo yesu mu no nti menam asɛmpa a meka kyerɛɛ mo no so abɛyɛ mo agya
mesrɛ mo sɛ munsuasua me
ɛnam eyi so nti meresoma timoteo na waba mo nkyɛn ɔyɛ m ankasa me dɔ ba a odi me nokware wɔ awurade mu ɔbɛkaekae mo m akwan foforo a menam so di kristo yesu akyi ne nkyerɛkyerɛ a mekyerɛkyerɛ wɔ asafo biara a mekɔ mu no
mo mu bi ayɛ ahantan susuw sɛ meremmɛsra mo
sɛ awurade pɛ a ɛrenkyɛ biara mɛba mo nkyɛn na m ankasa mabɛhwɛ dwuma a saa ahantanfo yi betumi adi na ɛnyɛ asɛm a wɔbɛka no
onyankopɔn ahenni no nyɛ nsɛm na ɛyɛ tumi
emu nea ɛwɔ he na mopɛ memmɛbɔ mo mmaa anaa koma a ɔdɔ wɔ mu na ebu ade na memfa mmra mo nkyɛn
nnansa yi wɔkeka se aguaman a morebɔ wɔ asafo no mu no yɛ hu a abosonsomfo mpo renyɛ saa mate mpo sɛ obi afa n agya yere
na ɛbɛyɛ dɛn na moatumi ahoahoa mo ho adɛn nti na ɛnsɛ sɛ mo werɛ how wɔ ho na mompam saa onipa no mfi mo mu
ɛwom me de me ne mo ntam kwan ware nanso mewɔ mo nkyɛn honhom mu yɛn awurade yesu din mu mabu onipa a ɔyɛɛ afide yi atɛn dedaw te sɛ nea mewɔ mo nkyɛn ara pɛ
muhyia na meka mo ho wɔ honhom mu a awurade yesu tumi a ɛka yɛn ho no nti
ɛsɛ sɛ mode saa onipa no ma ɔbonsam na ɔsɛe ne nipadua no na awurade da no du a wagye ne honhom nkwa
ɛnsɛ sɛ mohoahoa mo ho munim sɛ mmɔkaw kakraa bi na ɛma mmɔre no tu
ɛsɛ sɛ muyi saa bɔne mmɔkaw dedaw yi fi mo mu na moayɛ kronn ɛba saa a mobɛyɛ sɛ mmɔre foforo a mmɔkaw nni mu sɛnea minim mo sɛ mote dedaw no afei a wɔde kristo a ɔyɛ yɛn twam guammaa no abɔ afɔre no yɛn twam afahyɛ no adu so
eyi nti mommma yɛmmfa mmɔkaw dedaw a ɛyɛ bɔne no nnni afahyɛ no na mmom yɛmfa abodoo a mmɔkaw nni mu na ɛyɛ kronn no na enni afahyɛ no
krataa a mekyerɛw mo no mekaa wɔ mu se mommfa mo ho mmmɔ aguamammɔfo ho
menkyerɛ abosonsomfo a wonye anaa aniberefo anaa akorɔmfo anaa wɔn a wɔsom ahoni sɛ wompɛ sɛ wo ne wɔn bɔ a na ɛsɛ sɛ wufi wiase koraa
nea mekyerɛ ne sɛ mommfa mo ho mmmɔ onipa a ɔfrɛ ne ho se onua nanso ɔyɛ bɔne anaa ɔyɛ oniberefo anaa ɔsom ahoni anaa ɔkɔnkɔnsani anaa ɔkɔwensani anaa ɔkorɔmfo onipa a ɔte saa no mo ne no nntena ase nnto nsa nnnidi
adɛn nti na ɛsɛ sɛ mibu wɔn a wɔnka asafo no ho atɛn ɛnyɛ wɔn a wɔwɔ asafo no mu mmom na ɛsɛ sɛ mubu wɔn atɛn
onyankopɔn na obebu wɔn a wonni asafo no mu atɛn sɛnea kyerɛwsɛm no ka se munyi onipa bɔnefo no mfi mo mu
sɛ akasakasa ba onua ne onua ntam a adɛn nti na mokɔ abosonsomfo atemmufo anim ma wobu mo atɛn bere a anka ɛsɛ sɛ moma onyankopɔn nkurɔfo siesie mo ntam
munnim sɛ onyankopɔn nkurɔfo na wobebu wiase atɛn na sɛ ɛsɛ sɛ mubu wiase atɛn a morentumi mmu nsɛm nketenkete atɛn
munnim sɛ yebebu abɔfo atɛn mpɛn ahe na yemmu asetena mu nneɛma atɛn
na sɛ nsɛm a ɛte saa ba a nnipa a wonni dibea wɔ asafo no mu na mobɛma wɔasiesie
ɛyɛ animguase ma mo minim yiye sɛ ɛnyɛ dɛn ara a onyansafo baako bi wɔ mo mu a obetumi adi onua ne onua ntam asɛm
ɛsɛ sɛ wɔfa saa kwan yi so no onua de onua kɔ asennii ma wɔn a wonni gyidi di bua asɛm no
sɛ mutumi de mo ho mo ho kɔ asennii a na ɛkyerɛ sɛ moadi nkogu adɛn nti na mompɛ sɛ obi yɛ mo bɔne enye sɛ obi besisi mo
nanso mo ara mutwa mo ho yɛ mo ho mo ho bɔne sisi mo ho ne mo nuanom mpo
mo ara munim sɛ ɔdebɔneyɛfo no renkɔ onyankopɔn ahenni no mu munnsisi mo ho mo ho mo a mo suban nye anaa mo a mosom ahoni anaa aguamammɔfo anaa mmarima a wɔne mmarima da
anaa asisifo anaa aniberefo anaa akɔwensafo anaa mo a mosɛe afoforo din anaa akorɔmfo no mu biara no rennya kyɛfa biara wɔ onyankopɔn ahenni no mu
na mo mu bi te saa nanso wɔahohoro mo bɔne wɔde mo ama onyankopɔn ɛnam honhom kronkron no ne awurade yesu kristo din mu nti wɔasiesie mo ne onyankopɔn ntam
obi se mewɔ ho kwan sɛ meyɛ nea mepɛ ɛwom saa nanso ɛnyɛ biribiara na eye ma wo metumi aka se mewɔ ho kwan sɛ meyɛ biribiara nanso meremma biribiara ho kwan ma ɛmfa me akoa
obi foforo nso bɛka se aduan wɔ hɔ ma yafunu na yafunu nso wɔ hɔ ma aduan ɛyɛ nokware nanso onyankopɔn bɛma ne nyinaa aba awiei ɛnsɛ sɛ onipa de ne nipadua yɛ bɔne na mmom ɛsɛ sɛ ɔde som awurade na awurade nso som nipadua no
onyankopɔn maa awurade sɔre fii awufo mu na ɔno nso nam ne tumi so bɛma yɛn nso asɔre afi awufo mu
munim sɛ mo nipadua no yɛ kristo nipadua no fafa bi memfa kristo nipadua fa bi minsi obi a ɔbɔ aguaman nipadua ananmu anaa ɛrenyɛ ye
anaa ebia na munnim sɛ onipa a ɔde ne nipadua fa bi si oguamanfo de anan mu no nso bɛyɛ oguamanfo kyerɛwsɛm no da no adi se wɔn baanu no nyinaa yɛ nipadua koro
nanso onipa a ɔde ne ho bata awurade ho no ne no yɛ baako honhom mu
mommmɔ aguaman bɔne biara a onipa bɛyɛ no nka ne nipadua no nanso onipa a ɔbɔ aguaman no sɛe ɔno ankasa ne nipadua
munnim sɛ mo nipadua no yɛ honhom kronkron no asɔredan a ɔte wo mu a onyankopɔn na ɔde maa wo woyɛ onyankopɔn dea
ɔtɔɔ wo bo bi enti fa wo nipadua no hyɛ onyankopɔn anuonyam
afei nea ɛfa nsɛm a mokyerɛw de brɛɛ me no ho ni eye sɛ ɔbarima nware
nanso esiane aguamammɔ nti ɛsɛ sɛ ɔbarima biara nya ɔno ankasa ne yere na ɔbea biara nso nya ɔno ankasa ne kunu
ɛsɛ sɛ ɔbarima yɛ n asɛde sɛ okunu na ɔbea nso yɛ n asɛde sɛ ɔyere na wɔn mu biara boa ne yɔnko
ɔyere no nni n ankasa ne ho so na mmom okunu no na odi ne so saa ara nso na okunu no nni n ankasa ne ho so na mmom ɔyere no na odi no so
mommfa mo ho nnkame mo ho mo ho gye sɛ mo nyinaa pene so bere tiaa bi a morebɔ mpae na sɛ muwie mpaebɔ no a munhyia mu na moankɔ ɔbonsam nkyɛn efisɛ muntumi nni mo ho so
menka saa asɛm yi sɛ ɔhyɛ so na mmom mereka no sɛ mama mo ho kwan
ɛkaa me nko a na anka mo nyinaa te sɛ me nanso obiara wɔ ɔdomakyɛde sononko bi a onyankopɔn de ama no ɔde akyɛde yi ama oyi na ɔde eyi ama ɔfoforo
afei asɛm a mereka akyerɛ asigyafo ne akunafo ne sɛ ebeye sɛ mo nko ara mobɛtena ase sɛnea mete hɔ yi
na sɛ morentumi nhyɛ mo ho so nso a monkɔwareware eye sɛ mobɛware sen sɛ mobɛhyɛ mo ho ahometew
mo awarefo nso mewɔ asɛm bi a ɛyɛ ɔhyɛ a emfi me na efi awurade nkyɛn se ɔyere nni ho kwan sɛ ofi ne kunu nkyɛn
sɛ ɔyɛ saa a ɛsɛ sɛ ɔno nko tena sɛ ɛnte saa a ɛsɛ sɛ wɔka ɔne ne kunu bom ɛnsɛ sɛ okunu nso gyaa ne yere
mo a moaka no meka mekyerɛ mo m ankasa ɛnyɛ awurade se sɛ okristoni barima wɔ yere a ɔnyɛ okristoni na ɔbea no pene so sɛ ɔne no bɛtena ase a ɛnsɛ sɛ ɔbarima no gyaa no
saa ara nso na sɛ okristoni bea wɔ okunu a ɔnyɛ okristoni na ɔbarima no pene so sɛ ɔne no bɛtena a ɛnsɛ sɛ ɔbea no gyaa no
esiane bɔ a ɔbarima a ɔnyɛ okristoni de ne ho abɔ ɔbea no nti onyankopɔn begye no na ɔbea a ɔnyɛ okristoni no nso esiane bɔ a ɔde ne ho abɔ ɔbarima no nti onyankopɔn begye no saa ara sɛ anyɛ saa a wɔn mma bɛyɛ sɛ abosonsomfo mma nanso sɛnea ɛte yi de onyankopɔn begye wɔn atom
na sɛ nso wɔn mu nea ɔnyɛ okristoni no pɛ sɛ ɔtew ne ho fi okristoni no ho a momma no kwan sɛ ɛba saa a okristoni no sɛ ɛyɛ okunu anaa ɔyere no de ne ho onyankopɔn afrɛ mo sɛ montena ase asomdwoe mu
ɔyere a woyɛ okristoni ɛbɛyɛ dɛn na woahu sɛ worentumi nnye wo kunu nkwa na okunu a woyɛ okristoni nso ɛbɛyɛ dɛn na woahu sɛ worentumi nnye wo yere nkwa
mo mu biara ntena ase wɔ akyɛde a awurade de akyɛ no no so sɛnea na ɔte a onyankopɔn frɛɛ no no eyi ne mmara a mekyerɛ wɔ asafo biara mu
sɛ twetiatwani bi ate onyankopɔn frɛ a ɛnsɛ sɛ ɔpopa twetia no ho nsɛnkyerɛnnede biara sɛ ɔbarima nso a ontwaa twetia bi ate onyankopɔn frɛ a ɛnsɛ sɛ otwa twetia
efisɛ sɛ obi atwa twetia na ɔfoforo nso ntwaa twetia no nka hwee nea ɛho hia ne sɛ wobedi onyankopɔn mmara so
sɛnea obiara te a onyankopɔn frɛɛ no no ɔntena no saa ara
onyankopɔn frɛɛ wo no na woyɛ ɔsomfo anaa mma ɛno nhaw wo na sɛ wowɔ ɔkwan bi a wubetumi afa so ade wo ho a fa so
efisɛ ɔsomfo a awurade afrɛ no no yɛ awurade nipa a ɔde ne ho saa ara nso na obi a ɔde ne ho a kristo afrɛ no no yɛ kristo somfo
onyankopɔn tɔɔ wo ɛbo bi ɛno nti monyɛ nnipa asomfo
anuanom ɛsɛ sɛ mo mu biara tena ase wɔ onyankopɔn mu sɛnea na mote ansa na wɔrefrɛ mo no
nea ɛfa asigyafo nso ho no ni minnyaa mmara biara mimfii awurade nkyɛn nanso meka m adwene sɛ obi a onyankopɔn adom no ahummɔbɔ a ahotoso wɔ mu
wudwen mprempren ɔhaw yi ho a midwen sɛ eye sɛ onipa tena ase sɛnea ɔte biara
wowɔ ɔyere sɛ wowɔ ɔyere a nyɛ w adwene sɛ woregyaa no wonwaree anaa sɛ wonwaree a nhwehwɛ ɔyere
nanso sɛ woware a wonyɛɛ bɔne sɛ ɔbaabun ware a ɔnyɛɛ bɔne nanso ɔhaw a saa aware no de ba no sɛ ɛkaa me nko a anka mempɛ sɛ saa ɔhaw no bɛba mo so
nea mekyerɛ ne sɛ anuanom bere a aka sua efi saa bere yi ɛsɛ sɛ mmarima a wɔawareware tena ase sɛnea wɔnwaree da
wɔn a wosu yɛ sɛnea wɔn werɛ nhowee wɔn a wɔserew yɛ sɛnea wonni ahotɔ wɔn a wɔtɔ yɛ sɛnea nea wɔtɔe no nyɛ wɔn de
wɔn a wɔde wiase abɔ wɔn bo yɛ sɛnea wonhuu bi da na sɛnea wiase yi te mprempren yi rentena saa nkyɛ
mempɛ sɛ biribiara haw mo ɔbarima a ɔnwaree no ɛsɛ sɛ ɔde ne ho ma awurade adwumayɛ efisɛ ɔbɔ mmɔden sɛ awurade ani bɛsɔ no
nanso ɔbarima warefo de ne ho to wiase nneɛma so efisɛ ɔpɛ sɛ ɔsɔ ne yere ani
enti wɔtwe no afanu no nyinaa ɔbea a ɔnwaree anaa ɔbaabun de ne ho ma awurade adwuma wɔ honam ne honhom fam nanso ɔbea a waware no de ne ho to wiase nneɛma so efisɛ ɔpɛ sɛ ɔsɔ ne kunu ani
mereka saa asɛm yi efisɛ mepɛ sɛ meboa mo merenhyehyɛ mmara bi mma mo na mmom mepɛ sɛ moyɛ nea eye na ɛteɛ na mode mo ho nyinaa ma awurade adwuma
wɔn a wɔpɛ sɛ wɔde wɔn ho hyɛ aware mu na afei wɔayɛ wɔn adwene sɛ wɔrenware bio no sɛ ɔbarima no hu sɛ ɔnyɛ n asɛde mma ɔbea no na sɛ ne dɔ mu yɛ den nti afei sɛ ɔpɛ sɛ ɔware a ɛsɛ sɛ wɔware sɛnea ɔhwehwɛ no bɔne biara nni eyi ho
na sɛ nso ɔbarima bi ayɛ n adwene denneenen sɛ obegyae aware a obi nhyɛ no a sɛ ɛba sɛ obi hyɛ no sɛ ɔnware nanso wayɛ n adwene dedaw a eye ma no sɛ ɔrenware ɔbea no
enti ɔbarima a ɔware ne ɔbea no ayɛ ade de nanso ɔbarima a wanware ne ɔbea no ayɛ ade sen no
sɛ ɔbea warefo kunu te ase a ɔnne ne ho na sɛ ne kunu no wu de a ɔwɔ ho kwan sɛ ɔware ɔforofo a ɔpɛ nanso ɛsɛ sɛ ɛyɛ kristo aware
na sɛ otumi tena ase sɛnea ɔte no nso a ne ho bɛtɔ no yiye m adwene ni na migye di sɛ me nso onyame honhom wɔ me so
asɛm a ɛfa nnuan a wɔde ma ahoni ho nso ni ɛyɛ nokware pefee sɛ nea wɔka no se yɛn nyinaa wɔ nimdeɛ saa nimdeɛ no ma onipa yɛ ahantan nanso ɔdɔ ma nkɔso
onipa a ogye ne ho di sɛ onim biribi no nnim sɛnea anka ɛsɛ sɛ ohu
nanso onipa a ɔdɔ onyankopɔn no onyankopɔn nim no
enti nnuan a wɔde ma ahoni a wodi no yenim sɛ ohoni wɔ hɔ ma biribi a ɛnte ase yenim sɛ onyankopɔn baako pɛ na ɔwɔ hɔ
na sɛ anyame no te ase a sɛ wɔwɔ soro anaa asase so sɛnea anyame ne awuranom wɔ hɔ no
onyankopɔn baako pɛ na ɔwɔ hɔ ma yɛn a ɔyɛ agya a ɔbɔɔ ade nyinaa a yɛte ase ma no no na awurade yesu kristo baako pɛ a wɔnam no so bɔɔ ade nyinaa a yɛte ase ma no no na ɔwɔ hɔ
nanso ɛnyɛ obiara na onim saa nokwasɛm yi nnipa bi de wɔn ho ama ahoni no ara kosi sɛ sɛ wodi saa nnuan no a wonim pefee sɛ ohoni aduan na wɔredi wɔyɛ adwenem mmerɛwfo na wogye di nso sɛ aduan no gu wɔn ho fi
aduan rentumi nsiesie yɛne onyankopɔn ntam sɛ yɛannidi a yɛnhwere hwee ɛnna sɛ yedidi nso a yennya hwee
monhwɛ yiye na moamma mo ahofadi no antwetwe wɔn a wɔyɛ mmerɛw wɔ gyidi mu no ankɔ bɔne mu
sɛ ɛba sɛ obi a ɔyɛ adwenem mmerɛwfo wɔ saa asɛm yi mu hu sɛ wo a wowɔ nimdeɛ redidi wɔ ohoni dan mu a ɛrenhyɛ no nkuran mma ɔno nso nkodi aduan a wɔde ama ahoni no bi anaa
enti saa onipa a ɔyɛ mmerɛw yi a ɔyɛ wo nua a kristo wu maa no yi esiane wo nimdeɛ nti ɔbɛyera
na ɛnam saa kwan yi so bɛma woayɛ bɔne atia wo nuanom ma saa bɔne no atia kristo nso sɛ wonam wɔn adwenem mmerɛw so adaadaa wɔn
enti sɛ aduan ma me nua yɛ bɔne a merenwe nam bio sɛnea ɛbɛyɛ a ɛremma me nua nkɔ bɔne mu
menne me ho anaa menyɛ ɔsomafo anaa minhuu yesu yɛn awurade anaa na monyɛ me nsa ano adwuma wɔ awurade mu anaa
na sɛ afoforo mpo nnye me ntom sɛ ɔsomafo a mo de mugye me tom saa sɛnea mo ankasa mo abrabɔ te wɔ awurade mu no di ho adanse sɛ meyɛ ɔsomafo
sɛ nnipa ka me ho asɛm a saa kwan yi so na mefa yi me ho ano
minni ho kwan sɛ m adwuma nti wɔma me aduan di ma me nsu nom anaa
minni ho kwan sɛ meyɛ nea asomafo a aka no bi sɛnea awurade nuanom ne petro yɛe na meware okristoni bea de no ka me ho tu m akwan yi
anaasɛ barnaba ne me nko ara na ɛsɛ sɛ yɛyɛ adwuma de bɔ yɛn ho akwahoma
ɔsraani bɛn na otua ɔno ankasa ne ho aka wɔ bere a odi sraa okuafo bɛn na onni n afuw mu nnɔbae bi oguanhwɛfo bɛn na ɔnnom ne nguan a ɔyɛn wɔn no nufusu bi
ɛnsɛ sɛ miti nhwɛso a ɛwɔ yɛn abrabɔ dedaw no mu efisɛ mmara no ka asɛm koro no ara
yɛkan wɔ mose mmara no mu sɛ sɛ wode nantwi retiatia aburow so a nkyekyere n ano nantwi ho asɛm na ehia onyankopɔn anaa
anaasɛ na asɛm a ɔreka no fa yɛn ho nokwarem wɔkyerɛw eyi de maa yɛn onipa a ofuntum ne nea otwa aba no nyinaa ɛsɛ sɛ wɔn nyinaa yɛ wɔn adwuma sɛnea ɛbɛyɛ a wobenya wɔn kyɛfa wɔ wɔn dwumadi no mu
yɛadua honhom aba wɔ mo mu na sɛ yenya wiase nnepa fi mo nkyɛn a ɛdɔɔso dodo anaa
na sɛ afoforo wɔ tumi sɛ wɔhwɛ eyinom anim fi mo nkyɛn a yɛn de yenni tumi a ɛboro saa nanso yenni saa tumi yi ho dwuma biara mmom yɛatena ase saa ara sɛnea yɛremfa hintidua biara nto asɛmpa a ɛfa kristo ho no
munim sɛ wɔn a wɔyɛ adwuma wɔ asɔredan mu no nya wɔn aduan fi asɔredan mu na wɔn nso a wɔbɔ afɔre wɔ afɔremuka so no nso nya wɔn afɔrebɔde
saa ara nso na awurade ahyɛ sɛ ɛsɛ sɛ wɔn a wɔka asɛmpa no nya wɔn asetena fi mu
nanso menkaa saa asɛde yi ho hwee ɛnyɛ sɛ merekyerɛw mprempren sɛ meregye saa asɛde no afa ɛnne anka medi kan mawu obiara rentumi mfa m asɛde no nni agoru
minni tumi sɛ esiane sɛ meka asɛmpa no nti mehoahoa me ho mehyɛ mmara ase na meka asɛmpa no na sɛ manka asɛmpa no a mehu amane
sɛ meyɛ adwuma no sɛnea efi m ankasa me pɛ mu a na ɛsɛ sɛ mehwɛ akatua anim nanso meyɛ no sɛ m adwuma efisɛ onyankopɔn na ɔde ato me so
ɛnne na akatua bɛn na ɛsɛ sɛ minya ɛyɛ ahohoahoade sɛ wobɛka asɛmpa no na wunnye hwee na wummisa asɛde biara nso
mede me ho menyɛ obi akoa nanso meyɛ me ho obiara akoa sɛnea mɛsesa akra dodow biara a metumi
bere a me ne yudafo te no meyɛɛ me ho sɛ yudani sɛnea mɛtwetwe wɔn aba me nkyɛn m ankasa nso na menhyɛ mose mmara ase nanso metenaa ase sɛnea mose mmara di me so sɛnea mɛtwetwe wɔn a wɔhyɛ saa mmara no ase aba me nkyɛn
saa ara na mekɔfraa amanamanmufo no nso meyɛɛ me ho sɛ wɔn pɛ a ɛne yudafo mmara bɔ abira sɛnea metumi matwetwe wɔn aba me nkyɛn eyi nkyerɛ sɛ minni onyankopɔn mmara so mehyɛ kristo mmara ase
wɔn a wɔn gyidi yɛ mmerɛw no meyɛɛ sɛ wɔn ara sɛnea mɛtwetwe wɔn aba me nkyɛn meyɛɛ me ho sɛnea ɛfata biara maa nnipa nyinaa sɛnea metumi mafa ɔkwan biara a ɛbɛyɛ ye so magye wɔn mu bi nkwa
asɛmpa no nti na meyɛɛ eyinom nyinaa na manya mu nhyira bi
munim sɛ mmirika akansi mu mmirikatufo no nyinaa tu mmirika no bi nanso wɔn mu baako pɛ na onya akrade no enti tu mmirika no kwan bi so na nya akrade no
ɔkansifo biara a ɔresiesie ne ho no di mmara so ɔyɛ saa sɛnea obenya ahenkyɛw a ɛrenkyɛ nanso yɛn de yi de ɛbɛkyɛ akosi daapem nyinaa
ɛno nti na meretu mmirika kɔ m anim tee akowie no ɛno nti na mete sɛ okuturukubɔni a ne kuturuku fom no
mede akuturuku ahyɛ me honhom den sɛnea ɛbɛyɛ a sɛ mefrɛ afoforo sɛ wommesi akane no a wɔrennyi me mfi mu
anuanom mepɛ sɛ metwe mo adwene ba nsɛm a ɛtoo yɛn nenanom a wodii mose akyi no so omununkum bɔɔ wɔn nyinaa ho ban maa wɔn nyinaa faa po kɔkɔɔ no mu asomdwoe mu
omununkum no ne po no mu wɔbɔɔ wɔn nyinaa asu sɛ mose akyidifo
wɔn nyinaa dii honhom mu abodoo
na wɔnom honhom mu bobesa wɔnom honhom botan a na ɔne wɔn nam no mu nsu na saa ɔbotan no yɛ kristo no ankasa
eyinom nyinaa akyi no na onyankopɔn ani nsɔ wɔn mu pii enti na wɔn amu guguu basaa wɔ sare no so hɔ no
mprempren eyinom nyinaa yɛ nhwɛso ma yɛn na ɛbɔ yɛn kɔkɔ nso sɛ ɛnsɛ sɛ yɛpɛ bɔne sɛnea wɔyɛe no
ɛnna ɛnsɛ sɛ yɛsom ahoni sɛnea wɔn mu bi yɛe no sɛnea kyerɛwsɛm no ka se nnipa no tenaa ase didi nomee na wɔsɔre sawee
ɛnsɛ sɛ yɛbɔ aguaman sɛnea wɔn mu bi yɛe no na da koro wɔn mu ɔpeduonu abiɛsa wuwui no
ɛnsɛ sɛ yɛsɔ awurade hwɛ sɛnea wɔn mu bi yɛe no maa awɔ kekaa wɔn kunkum wɔn no
ɛnsɛ sɛ munwiinwii sɛnea wɔn mu bi yɛe maa ɔsɛe bɔfo sɛee wɔn no
eyinom nyinaa baa wɔn so de yɛɛ nhwɛso maa afoforo na wɔkyerɛw guu hɔ sɛ kɔkɔbɔ maa yɛn efisɛ yɛte hɔ sɛ ɛrenkyɛ na bere no aba awiei
obiara a odwen sɛ ogyina hɔ no ɔnhwɛ yiye na wanhwe ase
sɔhwɛ biara a aba w akwan mu no yɛ nea ɛba nnipa akwan mu esiane sɛ onyankopɔn di ne bɔhyɛ so nti ɔremma ho kwan mma sɔhwɛ a ɛboro w ahoɔden so nto wo sɛ sɔhwɛ ba wo so a ɔbɛma wo ahoɔden ama woatumi agyina ano na woanya ho nyansa nso
enti me nnamfo pa montwe mo ho mfi ahonisom ho
mekasa kyerɛ mo sɛ anyansafo asɛm a meka no mummua mfa
sɛ yɛrenom kuruwa no ano na yebisa awurade nkyɛn nhyira a kristo mogya nhyira no renka wɔn a wɔnom kuruwa no ano nyinaa bi anaa abodoo a yebubu mu no nso sɛ yedi a ɛnyɛ kristo nipadua na yɛkyekyɛ di
esiane sɛ abodoo no yɛ baako na yɛn a yedi no dɔɔso wɔ honam koro mu nti yɛn nyinaa yɛ nnipa baako
monhwɛ helafo wɔn a wodi afɔrebɔde no di afɔrebɔde a wɔde abɔ onyankopɔn afɔre no
mibisa se afɔrebɔde a wɔde ama ohoni no yɛ biribi anaa ohoni no na ɔyɛ biribi
dabi asɛm a mereka ne sɛ nea wɔde abɔ afɔre wɔ ɔbosonsomni afɔremuka so no wɔde ama ahohommɔne na ɛnyɛ onyankopɔn mɛmpɛ sɛ mode mo ho bɛhyɛnhyɛn ahohommɔne
morentumi nnom awurade kuruwa ano na monsan nnom ahohommɔne kuruwa ano saa ara na morentumi nnidi wɔ awurade pon so na monsan nnidi wɔ ahohommɔne pon nso so
anaa mopɛ sɛ yɛma awurade twe ninkunu yegye di sɛ yɛyɛ den sen no anaa
wɔka se wɔama yɛn ho kwan sɛ yɛnyɛ biribiara a yɛpɛ nanso ɛnyɛ biribiara na eye wɔama yɛn ho kwan sɛ yɛnyɛ biribiara nanso ɛnyɛ biribiara na etumi boa yɛn
ɛnsɛ sɛ obiara pɛ ne nko ne yiyedi na mmom ɛsɛ sɛ ɔhwehwɛ afoforo nso yiyedi
adwenemdahɔ nti mutumi tɔ biribiara a wɔtɔn wɔ gua so di a mummisa ho asɛm biara
efisɛ kyerɛwsɛm no ka se asase ne nneɛma a ɛwɔ so nyinaa yɛ awurade de
obi a ɔnyɛ gyidini frɛ wo adidi na woyɛ w adwene sɛ wobɛkɔ a adwenemdahɔ nti aduan a ɔde bɛma wo biara di a wummisa ho asɛm biara
nanso sɛ obi ka kyerɛ wo se wɔde saa aduan yi maa ahoni a esiane nea ɔbɔɔ wo saa amanneɛ ne adwenemdahɔ nti nni saa aduan no
ɛno nyɛ w adwene na ɛyɛ onipa a ɔbɔɔ wo saa amanneɛ no adwene obi bebisa se adɛn nti na obi adwene siw m ahofadi ho kwan
sɛ meda awurade ase wɔ m aduan ho a adɛn nti na aduan a mada ho ase no obi ka ho asɛm
biribiara a mobɛyɛ no sɛ moredidi o sɛ monom o monyɛ mfa nhyɛ onyankopɔn anuonyam
monnyɛ biribiara mmfa nnhaw yudafo anaa amanamanmufo anaa onyankopɔn asafo
monyɛ sɛnea meyɛ no mema obiara ani gye nea meyɛ ho a minnwen mankasa me yiyedi ho na mmom midwen yɛn nyinaa yiyedi ho sɛnea ɛbɛyɛ a wobegye wɔn nkwa
munsua me sɛnea misua kristo no
mekamfo mo efisɛ bere biara mokae me di me nkyerɛkyerɛ a mekyerɛɛ mo no so
na mepɛ sɛ mote ase sɛ kristo korɔn sen onipa biara okunu korɔn sen ɔyere na onyankopɔn korɔn sen kristo
enti ɔbarima biara a ɔkata ne ti so bɔ mpae anaa ɔka onyankopɔn asɛm wɔ baguam no gu kristo anim ase
na ɔbea a ɔnkata ne ti so na ɔbɔ mpae ka onyankopɔn asɛm wɔ baguam no nso gu ne kunu anim ase nsonoe biara nna ɔne ɔbea a wayi ne tinhwi no ntam
sɛ ɔbea no nkata ne ti so a ɛsɛ sɛ otwitwa ne tinwi gu esiane sɛ ɛyɛ animguase sɛ ɔbea beyi ne tinwi anaa obetwitwa agu no nti ɛsɛ sɛ ɔkata so
ɛho nhia sɛ ɔbarima bɛkata ne ti so efisɛ ɔyɛ onyankopɔn anuonyam ne ne sɛso
na wɔammɔ ɔbarima amfi ɔbea mu na mmom wɔbɔɔ ɔbea fii ɔbarima mu
saa ara nso na ɛnyɛ ɔbea nti na wɔbɔɔ ɔbarima nanso ɔbea de ɔbarima nti na wɔbɔɔ no
esiane saa asɛm yi ne abɔfo nti ɛsɛ sɛ ɔbea nya nkataso bi wɔ ne tiri so
yɛn asetena wɔ awurade mu no ɔbea nte ne baabi ɛnna ɔbarima nso nte ne baabi
na sɛnea wɔbɔɔ ɔbea fii ɔbarima mu no saa ara nso na ɔbea woo ɔbarima na biribiara nso fi onyankopɔn
eye sɛ ɔbea bɛbɔ mpae afrɛ onyankopɔn wɔ bagua mu a biribiara nkata ne tiri so anaa mo ara mummua mfa
ɛnyɛ saa abɔde koro no ara na ɛka se sɛ ɔbarima ti fuw pii a ɛyɛ animguase ma no no
nanso sɛ ɔbea de ne ti fuw pii a ɛyɛ anuonyam ma no no wɔama no nhwi pii sɛ akataso
nanso sɛ obi pɛ sɛ ogye ho akyinnye a asɛm a mewɔ ka wɔ ho ara ne sɛ yɛn anaa onyankopɔn asafo no nni kwan foforo biara a wɔfa so som
mmara a edidi so yi a mereka akyerɛ mo yi menkamfo mo efisɛ mo asafo nhyiam sɛe nneɛma sen sɛnea wɔyɛ no yiye
nea edi kan no mate sɛ mo ne mo ho mo ho di asi wɔ mo nhyiam mu na migye di sɛ nokware kakra wɔ mu
akyinnye biara nni ho sɛ ɛsɛ sɛ mo mu kyekyɛ sɛnea nokware bɛda adi
sɛ muhyia sɛ kuw a momma sɛ morebedi awurade adidi no
na mugu so redidi no obiara di n aduan wɔ bere a ɔkɔm de ebinom na afoforo nso abobow nsa
mo ara munni afi a mudidi nom wɔ mu anaasɛ mopɛ sɛ mugu onyankopɔn asafo no ne wɔn a ade ahia wɔn no anim ase dɛn na mohwehwɛ sɛ meka fa saa asɛm yi ho kyerɛ mo menkamfo mo anaa ɛsɛ sɛ muhu sɛ ɛnsɛ sɛ mekamfo mo
awurade nkyɛn na minya nkyerɛkyerɛ a mekyerɛkyerɛ mo no sɛ awurade yesu anadwo a woyii no mae no ɔfaa abodoo
na ɔdaa onyankopɔn ase no obuu mu kae se eyi ne me nipadua a mede ma mo monyɛ eyi mfa nkae me
saa ara na adidi no akyi no ɔfaa kuruwa na ɔkae se saa kuruwa yi yɛ onyankopɔn apam foforo a wɔde me mogya asɔw ano bere biara a mobɛnom no monkae me
bere biara a mobedi abodoo no na mobɛnom kuruwa no ano no monka awurade wu no ho asɛm kosi sɛ ɔbɛba
ɛkyerɛ sɛ sɛ obi di awurade abodoo no na ɔnom kuruwa no ano wɔ ɔkwan a ɛmfata so a odi awurade nipadua ne ne mogya no ho fɔ
enti ansa na obiara bedi abodoo no anom kuruwa no ano no ɛsɛ sɛ ɔkari ne ho hwɛ
na sɛ wammu awurade honhom no na odi nom fi kuruwa no mu a odi nom de atemmu ba n ankasa so
ɛno nti na mo mu bebree yareyare na moyɛ mmerɛw na mo mu pii awuwu no
sɛ yɛkari yɛn ho hwɛ ansa a yerɛnkɔ onyankopɔn atemmu mu
nanso awurade bu yɛn atɛn twe yɛn aso sɛnea ɔremmu yɛne wiase nyinaa fɔ
ɛno nti me nuanom sɛ muhyia sɛ morekɔ awurade adidi no a montwɛn mo ho mo ho
sɛ ɔkɔm de obi a onnidi wɔ fie na onyankopɔn ammu no atɛn wɔ wɔn nhyiam no ase nsɛm a aka no sɛ meba a mɛka ho asɛm
me nuanom merebɛkyerɛ mo nsɛm a ɛfa honhom kronkron no akyɛde no mu anuanom mepɛ sɛ muhu nokware no
munim sɛ bere a na moyɛ abosonsomfo no na ahoni a awuwu na edi mo so de mo kɔ bɔne mu
nea ɛsɛ sɛ mote ase ne sɛ obiara a onyankopɔn honhom nkyerɛ no kwan no ka se nnome nka yesu na wɔn mu biara ntumi nsi no pi sɛ yesu yɛ awurade gye sɛ honhom kronkron no kyerɛ no kwan
ɛwom sɛ honhom kronkron no ara na ɛkyɛ akyɛde no nanso saa akyɛde no gu ahorow
akwan horow bebree wɔ hɔ a wɔfa so som nanso awurade koro no ara na wɔsom no
tumi ahorow bebree wɔ hɔ a wɔnam so som nanso onyankopɔbn koro no ara na ɔma obiara tumi ma wɔde som
honhom kronkron no nam yɛn mmaako mmaako so da ne ho adi ɔkwan bi so ma ɛboa yɛn nyinaa
honhom kronkron no ma obi nyansa na honhom kronkron no ara nso ama obi osuahu
saa honhom kronkron no ara ma obi gyidi na ɛma obi nso tumi a ɔde sa nyarewa
honhom kronkron no ma obi tumi ma ɔyɛ anwonwade obi nso ɛma otumi ka onyankopɔn asɛm na ɔfoforo nso ɛma no tumi ma otumi kyerɛ nsonoe a ɛda akyɛde a efi honhom kronkron no ne nea emfi honhom kronkron no mu honhom kronkron no ma obi tumi ma ɔka kasa foforo na ɛma ɔfoforo nso tumi ma ɔkyerɛ kasa foforo no ase
ɛyɛ honhom kronkron koro no ara na ɛyɛ eyinom nyinaa akyɛde horow a ɔpɛ sɛ ɔde ma obiara no ɔde ma no
kristo te sɛ onipadua baako a ɛwɔ akwaa bebree ɛwom sɛ ɛwɔ akwaa bebree nanso ɛyɛ nipadua koro no ara
wɔnam saa kwan koro no ara so abɔ yɛn yudafo ne amanamanmufo ne nkoa ne yɛn a yɛde yɛn ho no asu wɔnam honhom kronkron koro no so abɔ yɛn asu ahyɛ saa onipa koro no ara mu na wɔde saa honhom kronkron no ama yɛn sɛ yɛnnom
onipadua no ankasa nyɛ akwaa baako ɛyɛ akwaa bebree
sɛ nan ka se esiane sɛ menyɛ nsa nti menka nipadua no ho a ɛnkyerɛ sɛ ɔnyɛ nipadua no fa bi
na sɛ aso ka se esiane sɛ menyɛ aniwa nti menka nipadua no ho a ɛnkyerɛ sɛ ɔnyɛ nipadua no fa bi
na sɛ nipadua no nyinaa yɛ aniwa a anka ɛbɛyɛ dɛn ate asɛm na sɛ ɛyɛ aso a anka ɛbɛyɛ dɛn ahu ade
sɛnea onyankopɔn pɛ no no na ɔde akwaa biara sii
sɛ nipadua no nyinaa yɛ akwaa koro a anka nipadua no bɛyɛ dɛn
sɛnea ɛte no akwaa gu ahorow nanso nipadua no yɛ baako pɛ
eyi nti aniwa ntumi nka nkyerɛ nsa se wo ho nhia me saa ara na eti rentumi nka nkyerɛ nan se wo ho nhia me
saa ara na yɛrentumi nyɛ biribiara a akwaa a ɛyɛ mmerɛw no nka ho mma ɛnyɛ ye
akwaa a yesusuw sɛ ɛho nhia pii no mmom na yɛhwɛ no yiye na nea ɛnyɛ fɛ wɔ nipadua ho no nso yɛhwɛ no yiye pa ara
na akwaa a ɛsom bo no saa ɔhwɛ no ho nhia no onyankopɔn ankasa nam kwan bi so akeka nipadua no asisi anim de ahyɛ akwaa a ɛnna adi kɛse no anuonyam
enti nkyekyɛmu biara nni nipadua no mu akwaa no nyinaa keka wɔn ho wɔn ho bom
sɛ akwaa baako ho ka a akwaa a aka no nyinaa ho ka bi na sɛ wɔkamfo akwaa no bi a anigye ka akwaa a aka no nyinaa
enti mo nyinaa moyɛ kristo nipadua na mo mu biara yɛ n akwaa
onyankopɔn ahyehyɛ biribira pɛpɛɛpɛ wɔ asafo no mu nea edi kan asomafo nea ɛto so abien adiyifo nea ɛto so abiɛsa akyerɛkyerɛfo afei wɔn a wɔyɛ anwonwade ɛnna wɔn a wɔama wɔn tumi de sa yare anaa wɔboa afoforo anaa wɔkyerɛ wɔn kwan anaa wɔka kasa foforo
wɔn nyinaa nyɛ asomafo anaa adiyifo anaa akyerɛkyerɛfo ɛnyɛ wɔn nyinaa na wɔwɔ tumi a wɔde yɛ anwonwade
anaa wɔsa nyarewa anaa wɔka kasa foforo anaa wɔkyerɛ nea wɔka no ase
monhwehwɛ akyɛde akɛse akyi kwan mɛkyerɛ mo kwan foforo aka eyinom ho
sɛ mede nnipa ne abɔfo tɛkrɛma kasa na minni dɔ a na mete sɛ ayowa a ɛregyigye anaa akasae a ɛrewosow
ebia na mewɔ akyɛde a mitumi ka asɛmpa no ma ɛka nnipa koma ebia na mewɔ osuahu ne ntease ma mete ahintasɛm nyinaa ebia na mewɔ gyidi a ɛma mitumi tutu mmepɔw nanso sɛ minni ɔdɔ a menka hwee
metumi de nea mewɔ nyinaa makyɛ na mpo matu me nipadua asi hɔ sɛ wɔnhyew nanso sɛ minni ɔdɔ a ɛnyɛ me papa biara
ɔdɔ wɔ boasetɔ na ne tirim yɛ mmerɛw ɔdɔ nyɛ ahoɔyaw anaa ɛnkyerɛ ne ho anaa onni ahomaso su
ɔdɔ mmu ɔbra bɔne ɔnyɛ pɛsɛmenkominya ne bo nhaw no ɔmfa bɔne nhyɛ ne mu
ɔdɔ mpɛ bɔne na mmom ɔpɛ nokware
ɔdɔ basa mu mmu ne gyidi n anidaso ne ne boasetɔ nni hwammɔ
ɔdɔ wɔ hɔ daa nkɔmhyɛ wɔ hɔ nanso ɛnte hɔ daa akyɛde a ɛma wɔka kasa foforo wɔ hɔ nanso ɛwɔ n awiei osuahu wɔ hɔ nanso ebetwam
nea yenim no ne nkɔm a yɛhyɛ no yɛ fa bi
nanso nea edi mu no ba a nea ɛyɛ fa bi no tu yera
meyɛ abofra no mekasae sɛ abofra medwenee sɛ abofra misusuwii sɛ abofra na meyɛɛ ɔpanyin yi magu mmofrasɛm no
nea yehu no mprempren no te sɛ su bi a ɛyɛ kusuu wɔ ahwehwɛ mu ɛno akyi yebehu no kann nea minim mprempren no yɛ ɛho fa bi akyiri yi ebedi mu te sɛ onyankopɔn nimdeɛ a ɔwɔ wɔ me ho no
na afei ade abiɛsa yi na ɛwɔ hɔ gyidi anidaso ɔdɔ na ɔdɔ ne mu kɛse
ɔdɔ na ɛsɛ sɛ mohwehwɛ akyi kwan momma mo koma nni honhom no akyɛde akyi ne titiriw no onyankopɔn ho asɛnka
onipa a ɔka kasa foforo no nkasa nkyerɛ nnipa na mmom ɔkasa kyerɛ onyankopɔn efisɛ obiara nte asɛm a ɔka no ase ɔnam honhom no tumi so ka nokware mu ahintasɛm
nanso onipa a ɔka onyankopɔn asɛm no kasa kyerɛ nnipa boa wɔn hyɛ wɔn nkuran kyekye wɔn werɛ
onipa a ɔka kasa foforo no boa ɔno ankasa ne ho nanso onipa a ɔka onyankopɔn asɛm no boa asafo no nyinaa
ɛwom sɛ mepɛ sɛ mo nyinaa ka kasa foforo de nanso mepɛ sɛ mo nyinaa nya akyɛde a ɛbɛma mo aka onyankopɔn asɛm no efisɛ onipa a ɔka onyankopɔn asɛm no ho hia yiye kyɛn onipa a ɔka kasa foforo no gye sɛ onipa foforo wɔ hɔ a ɔbɛkyerɛ ase ma aboa asafo no nyinaa
enti anuanom sɛ meba mo nkyɛn na meka kasa foforo a mfaso bɛn na mobenya wɔ me ho morennya hwee gye sɛ meda onyankopɔn ahintasɛm adi anaa meda osuahu bi adi anaa meka nsɛm ma ɛkanyan mo anaa mekyerɛkyerɛ mo
saa ara nso na nneɛma a nkwa nni mu sɛ ebia abɛn anaa sanku a wɔde bɔ nnwom no sɛ nnwom no nhyehyɛe no bɔ mu anna hɔ a obiara rente ne dɛ
na sɛ nea ɔbɔ torobɛnto no nso ammɔ no yiye a hena na obesiesie ne ho akɔ ɔko
saa ara nso na mibisa se sɛ moka kasa foforo a emu nna hɔ a ɛbɛyɛ dɛn na obi ate asɛm a moka no ase mo nsɛm no bɛyera wɔ mframa mu
kasa ahorow bebree na ɛwɔ wiase nanso emu biara nni hɔ a ntease nni mu
na sɛ mente kasa a obi ka no ase a nea ɔreka saa kasa no bɛyɛ ɔhɔho ama me na me a meretie no nso mayɛ ɔhɔho ama no
esiane sɛ ɛyɛ mo pɛ sɛ munya honhom no akyɛde boro biribiara so no nti ɛsɛ sɛ mo nso muso biribiara a ɛboa ma asafo no tim no mu dennen
ɛsɛ sɛ obi a ɔka kasa foforo no bɔ mpae ma saa akyɛde no tumi ma ɔkyerɛ nsɛm a ɔka no ase
sɛ meka kasa foforo bɔ mpae a me honhom bɔ saa mpae no bi nanso m adwene mmoa
dɛn na afei ɛsɛ sɛ meyɛ mede me honhom bɛbɔ mpae nanso mede m adwene bɛtaa akyiri mede me honhom bɛto dwom nanso mede m adwene bɛto bi
sɛ wonam honhom nko so da onyankopɔn ase a ɛbɛyɛ dɛn na obi a ɔka nhyiam no ho no betumi agye w aseda mpae no so se amen bi ɔkwan biara nni hɔ a ɔbɛfa so ate nea woreka no ase
sɛ ɛba saa a na w aseda mpae a worebɔ onyankopɔn no ye sɛ dɛn ara mpo a ɛremmoa onipa a ɔka wo ho no ɔkwan biara so
meda onyankopɔn ase sɛ mekasa kasa foforo sen mo a mowɔ ha nyinaa
nanso asafo mu som no mɛpɛ sɛ mɛka kasa mmaako mmaako anum pɛ a mobɛte ase na moagyina so atumi akyerɛ afoforo ade sen sɛ mɛka nsɛm mpempem wɔ kasa foforo mu
munnnwen sɛ mmofra anuanom nanso bɔne nti monyɛ mo ho sɛ mmofra nanso munnwen sɛ mmadwemma
kyerɛwsɛm no ka se menam nnipa a wɔka kasa foforo so bɛkasa makyerɛ saa nnipa yi awurade na ose menam ahɔho anofafa so bɛkasa ɛwom wɔrentie me
kasa foforo no yɛ wɔn a wonni gyidi no nsɛnkyerɛnne ɛnna onyame asɛnka no nso yɛ gyidifo nsɛnkyerɛnne
sɛ asafo no nyinaa hyia na obiara fiti ase ka kasa foforo na sɛ ahɔho anaa wɔn a wonni gyidi fra mo mu a munnye nni sɛ wɔbɛka se moabobɔ adam
nanso sɛ mo nyinaa na moka onyankopɔn asɛm na sɛ obi a onni gyidi anaa onipa foforo bi bɛfra mo mu a nsɛm a ɔbɛte no bɛma wanu ne ho wɔ ne bɔne ho nsɛm a ɔte no bebu no atɛn
na ne kokoamsɛm bɛda adi na obebu nkotodwe asom onyankopɔn na waka ne bɔne nokware ni onyankopɔn ka yɛn ho wɔ ha
anuanom nsɛm a meka yi kyerɛ dɛn sɛ muhyia sɛ moresom a obi to dwom obi kyerɛkyerɛ obi da onyankopɔn ahintasɛm adi obi ka kasa foforo ɛnna ɔfoforo nso akyerɛkyerɛ ase ɛsɛ sɛ biribiara boa asafo no nkɔso
sɛ obi pɛ sɛ ɔka kasa foforo a aboro so koraa no ɛsɛ sɛ ɛyɛ nnipa bɛyɛ baanu anaa baasa ɔbaako kasa wie a na ɔfoforo nso akasa na obi nso akyerɛkyerɛ nsɛm a waka no ase
na sɛ obi nni hɔ a ɔbɛkyerɛ kasa foforo yi ase de a ɛsɛ sɛ onipa a ɔka saa kasa no yɛ komm wɔ nhyiam no ase na ɔkasa kyerɛ ne ho ne ne nyankopɔn
nnipa baanu anaa baasa a onyankopɔn asɛm no wɔ wɔn nkyɛn no na ɛsɛ sɛ wɔkasa na wɔn a aka no nso abu ho atɛn
na sɛ obi a ɔte hɔ nso nya asɛm fi onyankopɔn nkyɛn a ɛsɛ sɛ onipa a ɔrekasa no gyae kasa
ɛsɛ sɛ mo nyinaa ka onyankopɔn asɛm no mmaako mmaako sɛnea mo nyinaa benya osuahu bi ne nkuranhyɛ
onyankopɔn akyɛde no asɛnka no de ɛsɛ sɛ ɛho dwumadi hyɛ nea ɔreka asɛm no nko ara nsa
efisɛ onyankopɔn mfrɛɛ yɛn sɛ yɛmmɛyɛ basabasa na mmom asomdwoepɛfo sɛnea ɛte wɔ onyankopɔn asafo mu no
ɛsɛ sɛ mmea a wɔwɔ asafo mu no yɛ komm wɔ asafo no nhyiam ase wonni ho kwan sɛ wɔkasa sɛnea yudafo mmara no ka se ɛnsɛ sɛ wɔhwɛ hwee so no
sɛ wɔrepɛ biribi mu ahu a wommisa wɔn kununom wɔ fie ɔbea kasa wɔ asafo nhyiam ase a ɛyɛ animguase
anaa mofa no sɛ onyankopɔn asɛm no fi mo nkyɛn anaa mo nko ara mo nkyɛn na efi
sɛ obi fa ne ho sɛ ɔyɛ onyankopɔn bɔfo anaa ɔwɔ honhom akyɛde no a ɛsɛ sɛ ɔte ne ho ase sɛ nsɛm a merekyerɛw yi awurade na ɔhyɛɛ me sɛ menkyerɛw
enti sɛ ontie eyi a ɛnne ntie ɔno nso
enti anuanom momma mo koma nkɔ onyankopɔn asɛm no so nanso munnnyae kasa foforo no ka
ɛsɛ sɛ moyɛ biribiara wɔ ne kwan so
afei anuanom mepɛ sɛ mekae mo adwene fa asɛmpa a meka kyerɛɛ mo no a mugye too mu nam so maa mo gyidi mu yɛɛ den no ho
ɛno ne asɛmpa a meka kyerɛɛ mo no sɛ mukita asɛmpa no mu dennen a mubenya nkwa gye sɛ moannye anni
mekaa asɛm a metee a ɛho hia yiye no kyerɛɛ mo se yɛn bɔne nti na kristo wui sɛnea wɔakyerɛw no kyerɛwsɛm mu se
wosiee no nanso nnansa so no ɔsɔre fii awufo mu sɛnea bio wɔakyerɛw wɔ kyerɛwsɛm no mu se
ɔdaa ne ho adi kyerɛɛ petro ne asomafo dumien no nyinaa
afei mpofirim ɔdaa ne ho adi kyerɛɛ n akyidifo bɛboro ahanum a wɔn mu bi te ase na wɔn mu bi nso awuwu
afei oyii ne ho adi kyerɛɛ yakobo ne asomafo no nyinaa
akyiri yi koraa oyii ne ho adi kyerɛɛ me a meyɛ obi a wɔanwo me ntɛm
meyɛ obi a misua koraa wɔ asomafo no mu na memfata mpo sɛ wɔfrɛ me ɔsomafo efisɛ mikunkum onyankopɔn asafo mma
nanso onyankopɔn adom nti mete sɛ nea mete no ara na adom a ɔde dom me no aboa me yiye ama matumi ayɛ adwuma dennen asen asomafo a aka no nyinaa a emfi m ankasa m ahoɔden mu na mmom onyankopɔn adom no na ɛredi dwuma wɔ me mu
enti sɛ efi me anaa efi wɔn no asɛmpa a yɛn nyinaa ka ni na ɛno nso na mugye di
afei sɛnea asɛmpa no ka se wɔama kristo asɔre afi awufo mu no adɛn nti na mo mu bi tumi ka se wɔrentumi mma awufo nsɔre
sɛ saa yɛ nokware de a na ɛkyerɛ sɛ wɔamma kristo ansɔre amfi awufo mu
na sɛ wɔamma kristo ansɔre amfi awufo mu a na ɛkyerɛ sɛ yenni asɛm biara ka na mo nso munni asɛm biara a mugye di
ɛno akyi koraa na ɛkyerɛ sɛ yɛredi atoro fa onyankopɔn ho efisɛ yɛka se ɔno na onyanee kristo fii awufo mu a nso wamma no ansɔre amfi awufo mu sɛ ɛyɛ nokware sɛ awufo ntumi nsɔre
sɛ awufo ntumi nsɔre a na kristo nso ansɔre
na sɛ wɔamma kristo ansɔre amfi awufo mu a na mo gyidi no yɛ nnaadaa na moda so yera wɔ mo bɔne mu
ɛsan kyerɛ sɛ wɔn a na wogye kristo di a wɔawuwu no ayera
na sɛ yɛn anidaso wɔ kristo mu no ye ma saa asetena yi nko ara a ɛnne na yɛyɛ mmɔbɔ sen obiara a ɔwɔ wiase ha
nanso nokware a ɛwom ne sɛ wɔama kristo asɔre afi awufo mu de ahyɛ mu den sɛ wɔn a wɔada wɔ owu mu no wɔbɛma wɔasɔresɔre
na sɛnea owu nam onipa so bae no saa ara nso na owusɔre nam onipa so ba
na sɛnea nnipa nyinaa ne adam wɔ twaka nti wowui no saa ara nso na esiane twaka a wɔne kristo wɔ no nti wɔbɛma wɔasɔre afi awufo mu
nanso ebiara bɛyɛ nnidiso nnidiso a kristo na obedi kan na wɔn a kristo ba mu wɔyɛ ne de no adi hɔ
afei awiei no bɛba kristo bedi ahonhom mu atumfo mpanyimfo ne tumidifo so na ɔde onyankopɔn ahenni no ama onyankopɔn a ɔyɛ agya no
efisɛ ɛsɛ sɛ kristo di hene kosi sɛ onyankopɔn bedi n atamfo nyinaa so na ɔde wɔn ahyɛ ne nan ase
ɔtamfo a otwa to a obedi ne so ne owu
efisɛ kyerɛwsɛm no ka se onyankopɔn de nneɛma nyinaa ahyɛ ne nan ase ɛyɛ asɛm a ɛda hɔ pefee sɛ nsɛm nneɛma nyinaa no onyankopɔn no ankasa a ɔde nneɛma nyinaa hyɛɛ kristo ase no nka ho
na sɛ wɔde nneɛma nyinaa ahyɛ kristo ase a ɛnne ɔno ankasa a ɔyɛ ɔba no de ne ho bɛhyɛ onyankopɔn a nneɛma nyinaa hyɛ n ase no ase na onyankopɔn na odi biribiara so
sɛ owusɔre nni hɔ a anka wɔn a wɔbɔ awufo din bɔ asu no bɛyɛ dɛn wɔn adwene ne dɛn sɛ ɛyɛ nokware sɛnea wɔka se wonnyan awufo mma nkwa mu a adɛn nti na wɔbɔ awufo din bɔ wɔn asu
na adɛn na dɔnhwerew biara yɛde yɛn ho to amane mu
anuanom dɔnhwerew biara mihyia owu ahosɛpɛw a mewɔ wɔ mo mu wɔ yɛn nkwa a yɛwɔ wɔ kristo yesu a ɔyɛ yɛn awurade mu no so na migyina ka saa asɛm yi
sɛ migyina nnipa adwene so na me ne nkekaboa koe wɔ efeso a mfaso bɛn na manya na sɛ wɔmma awufo nsɔre mma nkwa mu a ɛnne momma yennidi na yɛnnom efisɛ ɔkyena yebewu sɛnea wɔka no
mommma wɔnnnaada mo nkɔmmɔ bɔne sɛe ɔbra pa
monyɛ mo asɛde na munnyae mo akwammɔne no meka eyi de hyɛ mo aniwu sɛ mo mu bi nnim onyankopɔn
obi bebisa se ɛbɛyɛ dɛn na wobetumi ama awufo asɔre aba nkwa mu wɔbɛyɛ nipadua su bɛn
ɔkwasea sɛ wudua aba wɔ fam a gye sɛ ewu ansa na afifi
na nea wudua wɔ fam no yɛ duaba kɛkɛ ebia ɛyɛ mo aba anaa duaba foforo a ɛnyɛ afifide no ntutɛw a ebenyin
bɔbea a onyankopɔn adwene ho sɛ ɔpɛ sɛ ɔde bɔ aba no na ɔde bɔ no ɔma aba biara bɔbea a ɛfata no
honam a ɛkata ateasefo ho no nyinaa nyɛ honam koro nnipa wɔ honam baako mmoa wɔ wɔn de nnomaa wɔ wɔn de ɛnna nsumnam nso wɔ wɔn de
ɔsoro nipadua wɔ hɔ ɛnna ɛfam nipadua nso wɔ hɔ ahoɔfɛ bi wɔ hɔ ma ɔsoro nipadua nko ara ɛnna ahoɔfɛ bi nso wɔ hɔ ma ɛfam nipadua
owia wɔ n ankasa n ahoɔfɛ ɔsram wɔ ne de nko nsoromma ahoɔfɛ gu ahorow na nsoromma no mu nso wɔwɔ ahoɔfɛ su ahorow
sɛ wɔma awufo sɔre ba nkwa mu a saa ara na ɛbɛba sɛ wosie nipadua no a ɛporɔw wɔma ɛsɔre nso a ɛmporɔw
sɛ wosie nipadua a ɛyɛ tan na ɛyɛ mmerɛw nanso sɛ wɔma ɛsɔre a ɛyɛ fɛ na enya ahoɔden
sɛ wosie nipadua no a ɛyɛ honam na sɛ wɔma ɛsɔre a ɛyɛ honhom ɔhonam wɔ hɔ enti ɛsɛ sɛ honhom nso wɔ hɔ
kyerɛwsɛm no ka se adam a ɔyɛ nnipa nyinaa kannifo no wɔbɔɔ no sɛ onipa teasefo nanso adam a otwa to no yɛ honhom a ɔma nkwa
ɛnyɛ honhom fam no na edi kan ba na mmom honam no ba ansa na honhom no aba
wɔde fam mfutuma na ɛbɔɔ adam a odi kan no adam a ɔto so abien no fi soro
wɔn a wɔyɛ asase de no te sɛ nea wɔde dɔte bɔɔ no no na wɔn a wɔyɛ soro mma no te sɛ wɔn a wofi soro
sɛnea yɛte sɛ nnipa a wɔde dɔte bɔɔ yɛn no saa ara na yɛbɛyɛ sɛ onipa a ofi soro no
anuanom nea mepɛ sɛ mekyerɛ ne sɛ nea wɔde honam ne mogya ayɛ no nni kyɛfa wɔ onyankopɔn ahenni no mu na nea ɛporɔw no ntumi ntena hɔ a ɛmporɔw
muntie saa ahintasɛm yi yɛn nyinaa renwu nanso bere tiaa bi mu wɔbɛsakra yɛn nyinaa
sɛ torobɛnto a etwa to no bɔ a nsakrae no bɛyɛ anibu sɛ ɛbɔ a awufo bɛdan ateasefo na yɛn nyinaa bɛsakra
na nea ɛporɔw no de nea ɛmporɔw akata ne ho na nea ewu no de nea enwu akata ne ho
enti nea ɛporɔw de nea ɛmporɔw kata ne ho na nea ebewu de nea ɛrenwu kata ne ho a kyerɛwsɛm no bɛba mu se wɔasɛe owu nkonim aba
owu wo nkonim wɔ he owu wo nwowɔe wɔ he
owu nya ne tumi fi bɔne mu na bɔne nso nya ne tumi fi mmara no mu
nanso yɛda onyankopɔn a ɔnam yɛn awurade yesu kristo so ma yɛn tumi no ase
enti me nuanom munnyina pintinn da biara monyɛ awurade adwuma efisɛ munim sɛ moyɛ awurade adwuma a ɛrenyɛ ɔkwa da
asɛm a ɛfa tow a wobeyi de aboa onyankopɔn asafo mma a wɔwɔ yudea ho no ni ɛsɛ sɛ moyɛ nea meka mekyerɛɛ galati asafo horow sɛ wɔnyɛ no bi
kwasida biara sika a moanya no momfa bi nsie baabi sɛnea meba mo nkyɛn a ɛremma munyi tow
sɛ meba kɔ a mɛkyerɛw adansedi krataa mede asoma nnipa a mopene so sɛ mensoma wɔn na wɔabegye mo akyɛde no de akɔ yerusalem
sɛ ɛho hia sɛ me ne wɔn ba a me ne wɔn bɛba
sɛ mifi makedonia a na mɛba mo nkyɛn efisɛ mɛfa hɔ
ebia medi nna kakra wɔ mo nkyɛn ebia medi awɔw bere no wɔ mo nkyɛn ɛno akyi moaboa me ama makɔ baabiara a mepɛ sɛ mekɔ
mempɛ sɛ medi nna tiaa bi mo nkyɛn na mmom mewɔ anidaso sɛ sɛ awurade pɛ a mɛtena mo nkyɛn akyɛ
nanso mɛtena efeso ha yi akosi pentekoste da no
ɛwom sɛ wɔn a wɔasɔre tia me dɔɔso de nanso akwan pa a metumi mafa so madi dwuma pa wɔ ha
sɛ timoteo ba mo kyɛn wɔ ha a monsom no hɔho efisɛ ɔreyɛ awurade adwuma sɛnea meyɛ yi ara
obiara mmu no abomfiaa na mmom mommoa no na ontu ne kwan yi asomdwoe mu na watumi asan abɛka me nsa efisɛ merehwɛ ɔne anuanom no anim
ɛfa onua apolo ho nso metaa hyɛ no nkuran sɛ ɔne anuanom a aka no ntaa nsra mo nanso ɔnyɛɛ n adwene sɛ ɔbɛkɔ mprempren ara sɛ onya kwan de a ɔbɛkɔ
monnwɛn momma mo gyidi mu nyɛ den mo bo nyɛ duru na munnya ahoɔden
momfa ɔdɔ nyɛ mo nnwuma nyinaa
munim stefana ne ne fifo ho asɛm wɔyɛ nnipa a wɔdan bɛyɛɛ kristofo kan wɔ hela na wɔde wɔn ho ama onyankopɔn adwumayɛfo mesrɛ mo me nuanom
sɛ munni nnipa a wɔte saa ne wɔn a wodi saa dwuma no bi na wɔne wɔn som no akyi
m ani gye stefana fortunato ne akaiko ba a wɔbae no ho wobesii mo ananmu
na wɔama m ani agye sɛnea wɔmaa mo ani gyei no ara pɛ ɛsɛ sɛ yɛkae nnipa a wɔte saa no
asafo a wɔwɔ asia no kyia mo akwila ne priskila ne asafo a wohyia wɔn fi no nso kyia mo
anuanom a wɔwɔ ha no kyia mo momfa ɔdɔ nkyiakyia mo ho mo ho
me ara me nsa ano nkyerɛwee ni me paulo mikyia mo
obiara a ɔnnɔ awurade no nnome mmra ne so maranata yɛn awurade bra
awurade yesu adom mmra mo so
me dɔ nka mo nyinaa wɔ kristo yesu mu
﻿ efi paulo a onyankopɔn ayi no sɛ ɔyɛ kristo yesu somafo no ne timoteo a ɔyɛ yɛn nuanom no baako a wɔde rekɔto onyankopɔn asafo a ɛwɔ korinto ne ahotefo a wɔwɔ akaiaman mu no nyinaa anim no nkyɛn
adom ne asomdwoe a efi yɛn agya onyankopɔn ne awurade yesu kristo nka mo
momma yɛnna onyankopɔn a ɔyɛ yɛn awurade yesu kristo agya no a ɔyɛ adom agya na ɔyɛ onyankopɔn a mmoa nyinaa fi no no ase
ɔboa yɛn wɔ yɛn amane nyinaa mu na yɛnam mmoa a yɛn ankasa anya afi onyankopɔn nkyɛn no so atumi aboa afoforo a wɔwɔ amane ahorow mu no
sɛnea yɛwɔ kristo amanehunu mu kyɛfa no saa ara nso na yenya kristo mmoa a ɛdɔɔso no
sɛ yehu amane a efi mo mmoa ne mo nkwagye nti sɛ wɔboa yɛn a na mo nso wɔaboa mo ama mo ahoɔden a monam boasetɔ so betumi agyina amane a yehu na yetumi gyina ano no ano bi
enti gyidi a yɛwɔ wɔ mo mu no nhinhim yenim sɛ sɛnea mo ne yɛn hu amane no saa ara nso na mmoa a yenya no munya bi
anuanom yɛpɛ sɛ yɛtwe mo adwene ba ɔhaw a ɛtoo yɛn wɔ asia mantam mu no so amane a yɛfaa mu no so na na emu yɛ duru enti yɛn asetena mu anidaso nyinaa yerae
yɛtee nka sɛ wɔabu yɛn kumfɔ saa asɛm yi sii sɛnea ɛbɛyɛ a yɛremfa yɛn ho nto yɛn ankasa so na mmom yɛde yɛn ho bɛto onyankopɔn a ɔma awufo sɔre no so
wayi yɛn afi saa owu amanehunu yi mu na obegye yɛn ɔno na yɛde yɛn ani ato no so sɛ sɛ mokɔ so bɔ mpae ma yɛn a
obegye yɛn bio eyi kyerɛ sɛ wobebua mpae dodow biara a mobɔ ma yɛn no na onyankopɔn behyira yɛn na dodow no ara ama wɔn nne so de ada no ase ama yɛn
nea yɛhoahoa yɛn ho wɔ mu ne sɛ yɛn ahonim kyerɛ yɛn sɛ yɛn asetena wɔ wiase ha ne titiriw no ayɔnkofa a ɛda yɛne mo ntam no fi onyankopɔn nokware turodoo a efi tumi a efi n adom mu na emfi onipa nimdeɛ mu
nsɛm a mubetumi akenkan ate ase nko na yɛkyerɛw de brɛ mo mewɔ anidaso sɛ mobɛte biribiara a
monte ase yiye no ase daakye sɛnea ɛbɛyɛ a da a awurade yesu bɛba no mode yɛn bɛhoahoa mo ho na yɛn nso yɛde mo ahoahoa yɛn ho
na minim sɛ saa asɛm yi bɛba mu ɛno nti na mehyehyɛe sɛ mɛba abɛsra mo na moanya nhyira mpɛn abien
meyɛɛ m adwene sɛ sɛ merekɔ makedonia a mɛba mo nkyɛn na meresan nso a mafa mo hɔ bio na mabisa mmoa afi mo nkyɛn ansa na makɔ yudea
midwen ho yiye na meyɛɛ saa nhyehyɛe yi anaa anaasɛ menam wiase kwan so na meyɛɛ saa nhyehyɛe no na matwa me ho aka se yiw yiw ne dabi dabi wɔ bere koro no ara mu
sɛnea onyankopɔn yɛ ɔnokwafo no me bɔ a mehyɛɛ mo no nyɛ yiw anaa dabi asɛm
efisɛ yesu kristo onyankopɔn ba no a silas ne timoteo ne m ankasa kaa ne ho asɛm kyerɛɛ mo no nyɛ yiw ne dabi nyankopɔn ba yesu yɛ yiw ma onyankopɔn
na ɔno na ɔyɛ yiw ma onyankopɔn bɔhyɛ nyinaa eyi nti na ɛnam yesu kristo so nti yɛka yɛn amen de hyɛ onyankopɔn anuonyam no
afei onyankopɔn no ankasa na ɔma yɛne mo tumi gyina pintinn wɔ kristo mu ɔno na ɔsraa yɛn
faa yɛn sɛ ne de ɛnna ɔde ne honhom kronkron no hyɛɛ yɛn koma mu de sii nea ɔwɔ ma yɛn nyinaa so dua
mefrɛ onyankopɔn sɛ m adanse onim me koma mu sɛnea ɛbɛyɛ a mubenya kwan agye mo ahome nti na mankɔ korinto no
ɛnyɛ yɛn adwene ne sɛ yɛbɛhyɛ mo ama mo agye biribi adi efisɛ mugyina pintinn wɔ gyidi mu na mmom mo ahotɔ nti na yɛne mo yɛ adwuma
enti meyɛɛ m adwene sɛ meremma mo nkyɛn bio mmɛhyɛ mo awerɛhow
sɛ mebɛhyɛ mo awerɛhow a hena na ɔbɛkyekye me werɛ mo ara a mahyɛ mo awerɛhow no anaa
saa nti na mekyerɛw saa krataa no brɛɛ mo na mempɛ sɛ meba mo nnipa koro no ara a mubegye m ani no nkyɛn bɛhyɛ mo awerɛhow minim yiye sɛ sɛ me ho tɔ me a mo nso mo ho bɛtɔ mo
mede amanehunu awerɛhow ne nisu na ɛrekyerɛw mo saa krataa yi mankyerɛw mammɛhyɛ mo awerɛhow na mmom mekyerɛw de bɛkyerɛɛ ɔdɔ a medɔ mo nyinaa
sɛ obi ahyɛ afoforo awerɛhow a ɛnyɛ me na wahyɛ me saa awerɛhow no na mo anaasɛ mo mu bi na wahyɛ no saa awerɛhow no efisɛ mempɛ sɛ me nsa yɛ den wɔ saa onipa no so
asotwe a dodow no ara bɛtwe no no dɔɔso ma no
ɛsɛ sɛ mode kyɛ no na mokyekye ne werɛ sɛnea ɛbɛyɛ a awerɛhow nhyɛ no so
mesrɛ mo momma onhu sɛ mopɛ n asɛm pa ara
nea enti mekyerɛw mo krataa no ne sɛ mepɛ sɛ mihu sɛ moatumi agyina sɔhwɛ no ano pintinn na nsɛm a meka kyerɛ mo no nso mudi so anaa
sɛ obi yɛ bɔne bi na mode kyɛ no a me nso mede kyɛ no sɛ ɛho hia sɛ mede kyɛ na mede kyɛ a ɛsɛ sɛ mede biribiara kyɛ na mo nti na meyɛ saa wɔ kristo anim
sɛnea ɛbɛyɛ a ɔbonsam rennya yɛn ho kwan efisɛ yenim ne nsusuwii
bere a miduu troa kɔkaa asɛmpa no mihui sɛ awurade ama adwuma no yɛ ho kwan wɔ hɔ
nanso me werɛ howee efisɛ na minhu yɛn nua tito enti mekraa nnipa a wɔwɔ hɔ no na misiim mekɔɔ makedonia
yɛda onyankopɔn ase sɛ daa ɔto yɛn santen wɔ anigye ne nkonimdi mu ma yeyi hua a ɛyɛ huam onyankopɔn nam yɛn so ma kristo ho asɛm trɛw kɔ baabiara sɛ aduhuam
yɛte sɛ aduhuam a kristo de ama onyankopɔn a ɛtrɛw kɔ wɔn a wɔregye wɔn nkwa ne wɔn a wɔreyera mu
na wɔn a wɔreyera no de ɛyɛ wɔn hua bɔne a etumi kum nanso wɔn a wɔregye wɔn nkwa no ɛyɛ ade a ɛyɛ huam a ɛma wɔn nkwa hena na obetumi agyina adwuma a ɛyɛ den sɛɛ anim
yɛnte sɛ nnipa afoforo bi a wɔfa onyankopɔn asɛm sɛ adetɔnne bi a ne bo yɛ mmerɛw na esiane sɛ onyankopɔn asoma yɛn no nti yɛka nokware wɔ n anim sɛ kristo asomfo
eyi kyerɛ sɛ yɛrehoahoa yɛn ho bio anaa nkrataa a edi adanse pa a efi yɛn nkyɛn anaasɛ ɛreba mo nkyɛn no ho hia yɛn sɛnea ebi ho hia nnipa afoforo bi no
mo ankasa moyɛ krataa a ɛwɔ yɛn nkyɛn a wɔakyerɛw wɔ yɛn koma mu sɛnea ɛbɛyɛ a obiara behu na wakan
ɛyɛ nokware sɛ kristo no ankasa na ɔkyerɛw saa krataa yi ɛnna ɔde somaa yɛn ɛnyɛ kyerɛwduru na wɔde kyerɛw no ɔbo pon so na mmom onyankopɔn a ɔte ase no honhom na wɔde kyerɛw guu nnipa koma mu
yɛka eyi efisɛ yɛnam kristo so wɔ gyidi wɔ onyankopɔn mu
biribiara nni yɛn mu a ebetumi ama yɛasi yɛn bo aka se yebetumi ayɛ saa adwuma yi ahoɔden a yɛwɔ no fi onyankopɔn
ɔno na ɛnam ne so nti yetumi som apam foforo no a ɛnyɛ mmara a wɔakyerɛw na mmom honhom mmara a wɔkyerɛw no de owu brɛ yɛn nanso honhom no ma yɛn nkwa
bere a wɔde mmara a wɔkyerɛw no ɔbo pon so rema no onyankopɔn anuonyam daa adi ɛwom sɛ mose anim hyerɛn a ɛhyerɛnee no dumii nanso na ano yɛ den ara kosi sɛ israelfo no antumi anhwɛ n anim na saa mmara a ɛde owu ba de saa anuonyam no na ɛnam a
anuonyam bɛn na adwuma a efi honhom mu no rennya
dwuma a wobuu nnipa fɔ wɔ mu no yɛ anuonyam de anuonyam bɛn na dwuma a wobuu nnipa bem wɔ mu no rennya
yebetumi aka se esiane sɛ nnɛ yi anuonyam no di mu yiye no nti anuonyam a na edi mu mmere bi a atwam no kɔ
na sɛ na anuonyam wɔ biribi a ɛnkyɛ mu a anuonyam bɛn na ade a ɛte hɔ daa no rennya
esiane sɛ yɛwɔ saa anidaso yi nti yɛwɔ akokoduru
yɛnte sɛ mose a ɔde nkatanim kataa n anim sɛnea ɛbɛyɛ a israelfo no renhu n anim hyerɛn no pa a ɛrepa na ayera no
na wɔn adwene mu nnɔ na ebesi nnɛ yi sɛ wɔkenkan apam dedaw nhoma no a saa nkatanim no da so kata wɔn adwene so ansa na nkatanim no befi hɔ no gye sɛ onipa de ne ho ma kristo
ebesi nnɛ bere biara a wɔbɛkenkan mose mmara no nkatanim no da so kata wɔn adwene so
nanso ebetumi afi hɔ sɛnea kyerɛwsɛm no ka se mose de ne ho maa awurade no na ne nkatanim no fii hɔ
kenkansɛm yi mu awurade no yɛ honhom na baabiara a awurade honhom wɔ no ahofadi wɔ hɔ
yɛn a nkatanim biara nkata yɛn anim no gyina hɔ ma awurade anuonyam na saa anuonyam no ara bi fi awurade a ɔyɛ honhom no sesa yɛn ma yɛkɔ ne tebea mu ma yɛnam so nya anuonyam a ɛkorɔn yiye
onyankopɔn nam n adom so de saa asɛm yi abrɛ yɛn na ɛno nti ɛmma yɛn koma ntu
yɛagyae kokoamusɛm ne aniwudeyɛ nyinaa yɛnnaadaa na yentwa onyankopɔn asɛm no ho nkontompo yɛnnaadaa obi mma onnye nea kyerɛwsɛm no nkae nni yegyae saa aniwudesɛm no nyinaa yegyina onyankopɔn anim kasa enti yɛka nokware ma wɔn a wonim yɛn no nyinaa gye di
sɛ asɛmpa a yɛka no yɛ ahintasɛm a ɛyɛ ahintasɛm ma wɔn a wɔreyera
wonnye nni efisɛ ɔbonsam asɛe wɔn adwene ɔtwe wɔn fi hann a ɛtow gu wɔn so no ho hann a efi asɛmpa no mu a ɛfa kristo a ɔte sɛ onyankopɔn anuonyam no ho no
ɛnyɛ yɛn ankasa ho na yɛka asɛm no fa yɛka yesu kristo ho asɛm sɛ ɔno ne awurade no na yɛn nso yesu nti yɛyɛ mo asomfo
onyankopɔn a ɔkae se esum mu na hann fi ba no yɛ onyankopɔn koro no ara a ɔma ne hann hyerɛn wɔ yɛn koma mu na ama yɛanya onyankopɔn anuonyam ho nimdeɛ a ɛhran wɔ kristo anim no
nanso yɛn a yɛwɔ saa honhom mu agyapade yi te sɛ nkuku na ɛnam so da no adi sɛ tumi kɛse no fi onyankopɔn na emfi yɛn
wɔtaa haw yɛn nanso wɔnyam yɛn ɛtɔ da bi a yɛn adwene nsi yɛn pi nanso yɛmpa abaw
atamfo dɔɔso nanso yɛwɔ adamfo na ɛtɔ da bi a wopira yɛn nanso ɛnsɛe yɛn
mmere nyinaa yɛn nnipa dua no soa yesu wu a owui no sɛnea ɛbɛyɛ a n abrabɔ bɛda adi wɔ yɛn mu
yɛn asetena mu nyinaa yesu nti yɛte hɔ ma owu sɛnea ɛbɛyɛ a n abrabɔ bɛda adi wɔ yɛn nipadua a ewu no mu
eyi kyerɛ sɛ owu di ne dwuma wɔ yɛn mu ɛnna nkwa nso di ne dwuma wɔ mo mu
kyerɛwsɛm no ka se mekasae efisɛ na migye di saa honhom mu gyidi no ara so na ɛma yɛn nso yɛkasa efisɛ yegye di
yenim sɛ onyankopɔn a ɔmaa awurade yesu sɔre fii awufo mu no bɛma yɛne yesu asɔre na ɔde yɛn abɛka mo ho wɔ n anim
mo nti na eyinom bɛba mu na sɛnea onyankopɔn adom no redu nnipa bebree nkyɛn no saa ara nso na wɔbɛbɔ mpae ada onyankopɔn ase de ahyɛ no anuonyam
esiane eyi nti yɛn bo ntu ɛwom sɛ yɛn nipadua no reporɔw nkakrankakra de nanso yɛn honhom no de ɛsesa yɛ foforo da biara da
na saa ɔhaw kakra a yɛfa mu no de anuonyam a enni awiei a ɛboro saa ɔhaw no so no bɛbrɛ yɛn
yɛmfa yɛn adwene nkɔ nneɛma a yehu so na mmom nneɛma a yenhu so na yɛde yɛn adwene kɔ nea wotumi hu no ntena hɔ nkyɛ nanso nea yentumi nhu no tena hɔ daa
yenim sɛ sɛ yewu na yegyaw saa nipadua yi a yebenya honhom foforo a onyankopɔn ankasa ayɛ a ɛnyɛ nipadua na ɛbɛyɛ yɛn ankasa de daa wɔ soro hɔ
mprempren yesi apini pɛ sɛ wɔde soro atenae foforo no kata yɛn ho
efisɛ sɛ wɔde kata yɛn ho a wɔrenhu yɛn nipadua nka ho
na sɛ yɛwɔ saa honam yi mu a yesi apini na adesoa bi da yɛn so ɛnyɛ sɛ yɛmpɛ sɛ yegyaw nipadua no na mmom yɛpɛ sɛ wɔde soro atenae foforo no kata yɛn ho sɛnea ɛbɛyɛ a nkwa bɛmene nea ewu no
onyankopɔn na wasiesie yɛn ama saa nsakrae yi na ɔde ne honhom no maa yɛn sɛ nea ɔwɔ ma yɛn no nyinaa akyigyina
eyi nti daa yɛwɔ akokoduru yenim sɛ mmere dodow a yɛwɔ saa nipadua yi mu no ɛma yɛne awurade fi kwan ware
efisɛ yɛn nkwa gyina gyidi so na ennyina nea yehu so
yɛwɔ nkuranhyɛ nti ɛyɛ yɛn pɛ sɛ yebetu afi yɛn fi wɔ saa honam yi mu na yɛne awurade akɔtena ne fi
sɛ yɛwɔ yɛn fi ha anaa nohɔ no yɛpɛ sɛ yɛsɔ n ani sen biribiara
efisɛ ɛsɛ sɛ yɛn nyinaa ba kristo anim ma obu yɛn atɛn sɛnea obiara tenaa ase wɔ nipadua no abrabɔ mu no sɛ ɛyɛ papa anaa bɔne no so na wobegyina abu atɛn no
yenim sɛnea yɛfɛre awurade enti yɛka ne ho asɛmpa kyerɛ nnipa onyankopɔn nim yɛn yiye na mewɔ anidaso sɛ munim me nso wɔ mo koma mu
yɛrensan nka yɛn ho asɛmpa nkyerɛ mo na mmom yɛrebɔ ho mmɔden sɛnea mode yɛn bɛhoahoa mo ho sɛnea ɛbɛyɛ a mubetumi ama wɔn a wɔde nipa anim hoahoa wɔn ho na ɛnyɛ wɔn su no mmuae
yɛabobɔ adam anaa ɛyɛ onyankopɔn nti anaasɛ yɛn adwenem da hɔ ɛyɛ mo nti
afei a yɛahu sɛ onipa biako na owu maa nnipa nyinaa wuu bi no nti kristo dɔ a ɔde dɔ yɛn no na ɛhyɛ yɛn so eyi kyerɛ sɛ nnipa nyinaa wɔ ne wu no mu kyɛfa bi
owu maa yɛn nyinaa sɛnea ɛbɛyɛ a wɔn a wɔte ase no rentena ase mma wɔn ho bio na mmom wɔbɛtena ase ama nea yɛn nti owui a wɔma ɔsɔre fii awufo mu no
enti ɛnsɛ sɛ yegyina onipa abrabɔ so bu no atɛn bio na sɛ mpo bere bi a atwam no na yegyina nnipa abrabɔ so na yebuu kristo atɛn a afei de yɛrenyɛ saa bio
sɛ wɔka obi ne kristo bom a na ɔyɛ onipa foforo na onipa dedaw no kɔ ama onipa foforo aba
onyankopɔn a ɔnam kristo so sesaa yɛn sɛ atamfo bɛyɛɛ ne nnamfo na ɔhyɛ yɛn sɛ yɛmfa afoforo nnamfo no so na ɔnam yɛ eyinom nyinaa
asɛm a wɔde brɛ yɛn ne sɛ onyankopɔn nam kristo so fa nnipa nyinaa adamfo onyankopɔn ankan wɔn bɔne antia wɔn na wɔakyerɛ yɛn ɔkwan a ɔfaa so faa wɔn nnamfo
ɛha yi yɛkasa ma kristo sɛnea onyankopɔn nam yɛn so kasa kyerɛ mo se kristo nti yɛsrɛ mo momma onyankopɔn nsakra mo mfi atamfo mu mmɛyɛ nnamfo
na kristo nni bɔne nanso yɛn nti onyankopɔn ma ɔfaa yɛn bɔne sɛnea ɛbɛyɛ a yɛne no nyinaa benya onyankopɔn trenee no
anuanom a moyɛ onyankopɔn adwumayɛfo yɛsrɛ mo sɛ munnnye onyankopɔn adom no kwa
onyankopɔn se mitiee wo bere a ɛsɛ sɛ meyɛ wo adɔe meboaa wo da no nam so gyee wo nkwa muntie dɔnhwerew yi mu na ɛsɛ sɛ munya onyankopɔn adom na ɛnnɛ ne nkwagye da no
yɛmpɛ sɛ obiara benya yɛn adwuma ho asɛm bɔne aka enti yɛmpɛ sɛ yɛde hintidua to obiara kwan mu
biribiara a yɛbɛyɛ no ɛsɛ sɛ yɛda yɛn ho adi sɛ onyankopɔn nkoa na yɛde boasetɔ tumi gyina ɔhaw ne amane nyinaa ano
wɔahwe yɛn wɔde yɛn ato afiase ɛdɔm baa yɛn so wɔama yɛayɛ adwuma a ɛboro yɛn so yɛasi pɛ akyen kɔm
nanso yɛnam yɛn kronnyɛ osuahu boasetɔ ne ayamye so ada yɛn ho adi sɛ yɛyɛ onyankopɔn asomfo afei yɛnam honhom kronkron no so yɛn nokware dɔ
yɛn nokwasɛm a yɛka ne onyankopɔn tumi so kyerɛ sɛ yɛyɛ onyankopɔn asomfo trenee ne yɛn akokyɛm a yɛde kɔ ɔtamfo so na yɛde bɔ yɛn ho ban nso
wɔhoahoa yɛn na wogu yɛn anim ase wɔyaw yɛn na wɔakamfo yɛn wobu yɛn sɛ atorofo nanso yɛka nokware
wɔyɛ wɔn ho sɛnea wonnim yɛn nanso obiara nim yɛn yewui sɛnea muhu no nanso yɛte ase ɛwom sɛ wɔtwee yɛn aso nanso wɔankum yɛn
wɔmaa yɛn werɛ howee nanso yɛn ani gye daa yɛsɛ ahiafo nanso yɛma nnipa bebree nya wɔn ho ɛyɛ sɛ yɛn nsam nni hwee nanso yɛwɔ biribiara
me nnamfonom a mowɔ korinto yɛabue yɛn koma mu aka nokware akyerɛ mo
yɛmfaa biribiara nsiee mo wɔ yɛn koma mu na mo na mode nsɛm asie yɛn wɔ mo koma mu
mprempren mekasa mekyerɛ mo sɛ me mma sɛnea yedwen mo ho no mo nso munnwen yɛn ho saa ara bi mommfa biribiara nnsie yɛn mummue mo koma mu
munnnyaa mo ho mmma abosonsomfo efisɛ moyɛ no saa a ɛnyɛ ye ɛbɛyɛ dɛn na nea eye ne nea enye ahyia ɛbɛyɛ dɛn na hann ne sum atena faako
ɛbɛyɛ dɛn na kristo ne ɔbonsam adwene ahyia dɛn na gyidini ne nea ɔnyɛ gyidini wɔ yɛ
ɛbɛyɛ dɛn na onyankopɔn asɔredan ne ɔbonsam ahoni ayɛ nhyehyɛe yɛyɛ onyankopɔn a ɔte ase no asɔredan sɛnea onyankopɔn no ankasa aka se mede me nkurɔfo bɛyɛ me fi na matena wɔn mu mɛyɛ wɔn nyankopɔn na wɔayɛ me nkurɔfo
awurade se ɛsɛ sɛ mugyaw wɔn na motew mo ho fi wɔn ho montew mo ho mfi nea ɛho ntew ho na megye mo
mɛyɛ mo agya na mobɛyɛ me mmammarima ne me mmammea otumfo awurade na ose
me nnamfo pa wɔahyɛ yɛn saa bɔ yi nyinaa enti momma yɛntew yɛn ho mfi biribiara a egu honam anaa ɔkra no ho fi ho na yɛntena ase onyankopɔn mu mfa ntew yɛn ho kronn
mummue mo koma mu mma yɛn yɛnyɛɛ obiara bɔne yensisii obiara na yemmuu obiara kwasea nso
merenka saa asɛm yi mfa ngu mo anim ase sɛnea madi kan aka no yɛdɔ mo nti daa sɛ yewu o yɛte ase o yɛbata mo ho
migye mo di nti mede mo hoahoa me ho yɛn haw nyinaa mu no mempaa abaw mede ahosɛpɛw retu mmirika no
mpo yeduu makedonia no yɛanhome na ɔhaw wɔ hɔ baabiara na akasakasa wɔ wɔn ntam afei na ehu wɔ yɛn koma mu
onyankopɔn a ɔhyɛ wɔn a wɔpa abaw den no nam tito ba a ɔbae no so hyɛɛ yɛn den
ɛnyɛ ne ba a ɔbae no nko na mmom ka a ɔbɛkae se mohyɛɛ no nkuran no no ɔkaa sɛnea mopɛ sɛ muhu me no kyerɛɛ me ɔkaa sɛnea mudii yaw ne sɛnea na moasiesie mo ho sɛ mobɛbɔ me ho ban no enti mprempren ama m ani agye sen kan no
sɛ me krataa a mekyerɛw mo no hyɛɛ mo awerɛhow a ɛnyɛ me yaw sɛ mekyerɛwee sɛ mihui sɛ ɛhow mo werɛ a anka me nso me werɛ bɛhow bere tiaa bi
nanso mprempren de m ani agye ɛnyɛ sɛ memaa mo werɛ howee no nti na mmom sɛ mo awerɛhow no ama moasesa mo akwan onyankopɔn na ɔmaa mo werɛ howee enti yɛn de yɛanhaw mo
awerɛhow a onyankopɔn de baa mo so no nti moanya ahonu bi a ɛnam so de mo bɛkɔ nkwagye mu enti ɛnsɛ sɛ ɛyɛ mo yaw nanso wiase awerɛhow de owu ba
hwɛ nea onyankopɔn nam mo awerɛhow no so ayɛ moayɛ nsiyɛfo ne nokwafo na nea ɛmfata ehu ɔtema ahofama ne twe a wɔtwe wɔn a wɔyɛ bɔne aso no nyinaa moakyerɛ sɛ asɛm biara nni mo ho koraa
ɛwom sɛ mekyerɛw saa krataa no de nanso ɛnyɛ obi a ɔyɛ bɔne anaa obi a wɔyɛ no bɔne nti na mekyerɛwee mekyerɛw bɛkyerɛɛ mo mu sɛnea onyankopɔn anim mode mo ho nyinaa ama yɛn no
ɛno na ɛhyɛ yɛn nkuran no ɛnyɛ nkuranhyɛ a ɛhyɛɛ yɛn no nko tito nso nam gye a mugyee no maa n ani gyei no so maa yɛn nso ani gyei
mede mo ahoahoa me ho akyerɛ no na moanni me hwammɔ daa yɛka nokware kyerɛ mo na hoa a mede mo hoahoa me ho kyerɛ tito no nso aba mu
enti sɛ ɔkae sɛnea mo nyinaa pɛe sɛ moyɛ osetie ma no na mode obu ne nidi gyee no fɛw so no a ɛma ɔdɔ a ɔdɔ mo no mu den ara na ɛreyɛ
ɛyɛ me anigye sɛ metumi de me ho nyinaa ato mo so
anuanom yɛpɛ sɛ muhu nea onyankopɔn adom ayɛ wɔ makedonia asɔre ahorow mu
wɔnam sɔhwɛ ahorow a ɛtoo wɔn a wodii saa sɔhwɛ no so no asɔ wɔn ahwɛ pa ara nanso na wɔn ani gye wɔn ho tumi fi wɔn hia mu yɛ adɔe ma ɛboro so
midi ho adanse sɛ wɔmaa nea wobetumi ma ɛboroo so mpo wɔn ara fi wɔn pɛ mu
srɛɛ yɛn sɛ yɛmma wɔmfa sika no na wɔnkɔma kristofo a wɔwɔ yudea no bi
nanso wɔyɛ ma ɛboroo so nea edi kan no wɔde wɔn ho maa awurade afei wofi onyankopɔn pɛ mu de wɔn ho maa yɛn nso
enti yɛka kyerɛɛ tito a ofii adwuma yi ase se ɔntoa so na ɔmmoa mo na moatumi awie saa ɔdɔ adwuma yi
moyɛ adefo wɔ nea mowɔ nyinaa mu ɔkasa mu ne nimdeɛ mu mmoa a ɛyɛ mo pɛ sɛ moboa mu ne ɔdɔ a mode dɔ yɛn mu enti yɛpɛ sɛ mode ahofama som wɔ ɔdɔ mu
merenhyehyɛ mmara mma mo na mmom mepɛ sɛ mede mo dɔ a mowɔ no toto afoforo de ho hwɛ sɛ mo dɔ no yɛ ɔdɔ pa ara anaa
munim adom a na yɛn awurade yesu kristo wɔ ɔdefo a na ɔyɛ no nyinaa akyi mo nti ɔyɛɛ ne ho ohiani sɛnea ɛbɛyɛ a ɔnam ne hia no so bɛma mo ayɛ adefo
m adwene a mewɔ wɔ asɛm no ho ni eye sɛ mprempren ara mubewie nea mufitii ase afe a etwaam no ɛnyɛ sɛ mudii kan dii dwuma nko na mmom sɛ munyaa ɔpɛ no sɛ mobɛyɛ
monkɔ so na munwie dwuma no di momma mo ho mpere mo sɛ mobewie te sɛ nea morefa ho adwene de nea mowɔ ayɛ
sɛ wo ho pere wo sɛ wobɛma a onyankopɔn nam nea wowɔ so begye na ɛnyɛ nea wunni so
merennye nkurɔfo adesoa mmegu mo so na mmom esiane sɛ mowɔ bebree saa bere yi mu no nti ɛyɛ fɛ sɛ moboa wɔn a wonni bi no
na sɛ ɛba sɛ biribi ho hia mo na sɛ wɔwɔ bi a wɔaboa mo eyi ma mo nyinaa yɛ pɛ
sɛnea kyerɛwsɛm no ka se onipa a ɔboaboaa dodow ano no annya dodow na onipa a ɔboaboaa kakraa bi ano no annya kakraa bi koraa
yɛda onyankopɔn ase sɛ wama tito ho pere no sɛ yɛn ara wɔ mmoa a yɛpɛ sɛ yɛde boa mo no ho
ɛnyɛ sɛ ɔpenee yɛn abisade so nko na mmom ɔno ankasa fii ne pɛ mu pɛe sɛ ɔboa nti na osii n adwene pi sɛ ɔbɛba mo nkyɛn no
yɛresoma onua bi a wobu no wɔ asɔre horow no nyinaa mu wɔ asɛnka no ho no aka ne ho
ɛno akyi asɔre horow no ayi no sɛ ɔne yɛn ntutu akwan wɔ mmere a yɛredi ɔdɔ ho dwuma de ahyɛ awurade anuonyam yi no na yɛmfa nkyerɛ nso sɛ yɛpɛ sɛ yɛboa
yɛhwɛ yɛn ho so yiye sɛ asɛm biara remma ɔkwan a yɛbɛfa so de saa akyɛde yi adi dwuma no ho
yɛn botae ne sɛ yɛbɛyɛ nea eye wɔ awurade ne nnipa anim
enti yɛresoma yɛn nuabarima aka wɔn ho yɛasɔ no akwan horow bebree so ahwɛ na yɛahu sɛ ɛyɛ ne pɛ sɛ ɔboa na mprempren a wanya mo mu ahotoso yi ɛbɛma ne ho apere no sɛ ɔbɛboa
tito de ɔyɛ me boafo a ɔne me yɛ adwuma de boa mo na anuanom a wɔne no rekɔ no de wɔyɛ asɔre ahorow ananmusifo a wɔhyɛ kristo anuonyam
momma wonhu ɔdɔ a modɔ wɔn sɛnea ɛbɛyɛ a asafo no nyinaa behu sɛ hoa a yɛde mo hoahoa yɛn ho no yɛ nokware
ɛho nhia sɛ mekyerɛw mo fa mmoa a wɔboa onyankopɔn nkurɔfo a wɔwɔ yudea no ho
minim sɛ ɛyɛ mo pɛ sɛ moboa nti mede mo ahoahoa me ho akyerɛ nnipa a wɔwɔ makedonia no mekae se anuanom a wɔwɔ hela no siesiee wɔn ho sɛ wɔbɛboa afe a etwaam no mu mo ahokeka no akanyan wɔn mu fa kɛse no
afei merema anuanom yi aba mo nkyɛn sɛnea ɛbɛyɛ a hoa a yɛde wɔn hoahoa yɛn ho no nyɛ nsɛnkeka kwa na sɛnea mekae no mubesiesie mo ho aboa
sɛ anyɛ saa na sɛ nnipa no ne me fi makedonia ba behu sɛ munsiesiee mo ho a yɛn anim begu ase ɛnyɛ mo anim gu a ebegu ase nko na mmom sɛ yɛwɔ mo mu ahotoso no nso ka ho
enti midwen ho hui sɛ eye sɛ anuanom bi di m anim kan na wɔkɔpɛ akyɛde a mohyɛɛ me ho bɔ no gu hɔ ɛba saa a bere a medu hɔ no na ɛwɔ hɔ na adi adanse sɛ mo na momae efisɛ na mopɛ sɛ moma nti na mmom na ɛnyɛ sɛ ɛsɛ sɛ moma
monkae saa asɛm yi onipa a ogu aba kakraa bi no betwa so kakraa bi na nea ogu aba pii no betwa so pii
mo mu biara mma sɛnea wadwene ho no a ɛnyɛ sɛ yaw anaa ɔhyɛ mu efisɛ onyankopɔn pɛ obi a ɔde anigye ma akyɛde no asɛm
na onyankopɔn betumi ama wo aboro nea ɛho hia wo no so enti daa na wowɔ nea ɛho hia wo na wubenya bi nso adi dwuma foforo a ɛfata sɛ wudi
kyerɛwsɛm no ka se ofi ne koma mu ma ahiafo n adɔe no tena hɔ daa
na onyankopɔn a ɔma ogufo no aba ne abodoo di no bɛma wo nso aba a ehia wo nyinaa na wahwɛ so ama anyin na wadɔe no nti asow bebree
daa ɔbɛhwɛ ma woanya ade na woayɛ adɔe na ɛnam so ma dodow no ara ada onyankopɔn ase wɔ mo akyɛde a munya fi yɛn nkyɛn no ho
saa adɔe a moyɛ yi monyɛ mma onyankopɔn nkurɔfo nko na mmom ɛnam so ma yɛda onyankopɔn ase a enni kabea
esiane dwuma a moadi de adi mo ho adanse pa no nti nnipa gyina nokware a moadi wɔ kristo asɛnka no ne mo adɔe a moyɛ maa obiara no so bɛkamfo onyankopɔn
enti wɔde ɔdɔ bɛbɔ mpae ama mo efisɛ onyankopɔn ama mo adom a ɛboro so
yɛda onyankopɔn ase wɔ n akyɛde a enni kabea no ho
me paulo a sɛ mewɔ mo nkyɛn a meyɛ mmerɛw na sɛ minni mo nkyɛn nso a me koko yɛ duru ma mo no na mitu saa fo yi mesrɛ me kristo a ɔyɛ ɔyamyefo no din mu sɛ
sɛ meba hɔ a monnhyɛ me mma menkasakasa mo anim minim yiye sɛ me bo betumi ayɛ duru wɔ nnipa a wɔka se wiase adwene na yɛde di dwuma no no so
ɛyɛ nokware sɛ yɛte wiase nanso yennyina wiasesɛm so wɔ yɛn ko mu
akode a yɛde ko no mfi wiase ɛyɛ onyankopɔn akode a ano yɛ den a yebetumi de asɛe atamfo mpampin a wɔabobɔ yɛsɛe akyinnyehunu
yɛsɛe akwansiwde biara a etia onyankopɔn ho nimdeɛ no yɛto adwene biara nnareka ma wɔtie kristo
sɛ mo setie wie pɛyɛ na mosan yɛ asoɔden ɔkwan biara so a yɛbɛtwe mo aso
sɛnea nneɛma te no ara na muhu obi wɔ hɔ a ɔkari ne ho ka se ɔyɛ kristo de onii no nkari ne ho bio nhwɛ efisɛ yɛn nso yɛyɛ kristo de sɛnea ɔno nso yɛ ne de no
ɛnyɛ me aniwu sɛ aba sɛ mede tumi a awurade de ama me sɛ memfa nhwɛ mo na munnyin na memmfa nnsɛe mo no bɛhoahoa me ho
mempɛ sɛ mudwen sɛ mede me nkrataa a mekyerɛw mo no rehunahuna mo
obi bɛka se paulo nkrataa mu nsɛm no yɛ yaw nanso sɛ ɔba yɛn nkyɛn nso a ɔyɛ bɔkɔɔ na ne nsɛm nso nka hwee
ɛsɛ sɛ saa onipa no te ne ho ase sɛ nsonoe biara nna nsɛm a ɛwɔ yɛn nkrataa a yɛkyerɛw bere a yenni mo nkyɛɛ no ne nea sɛ yɛwɔ mo nkyɛn a yɛyɛ no mu
ɛyɛ nokware yerentumi mfa yɛn ho ntoto wɔn a wɔfa wɔn ho sɛ wɔn asetena korɔn no ho saa nnipa no yɛ nkwaseafo wɔnam wɔn ho a wɔde wɔn ho toto wɔn ho wɔn ho no so bu wɔn ho atɛn
yɛn de yɛn ahohoahoa no ntra beae bi yɛn ahohoahoa no ntra dwuma a onyankopɔn atu yɛn sɛ yɛnyɛ a mo mu adwumayɛ ka ho no
esiane sɛ mowɔ saa tebea no mu nti yɛbaa mo nkyɛn bɛkaa asɛmpa a ɛfa kristo ho no a yɛantra
eyi nti yɛmfa adwuma a nkurɔfo ayɛ atra onyankopɔn beae a wahyɛ so no nhoahoa yɛn ho nea yɛrepɛ ne sɛ mo gyidi ase betim na ɛnam so ama yɛatumi ayɛ mo mu adwuma a yɛntra beae a onyankopɔn ahyɛ no
na yɛnam so atumi aka asɛmpa wɔ aman foforo so a yɛremfa adwuma a obi nim yɛ a ɔfoforo ayɛ no nhoahoa yɛn ho
kyerɛwsɛm no ka se obiara a ɔpɛ sɛ ɔhoahoa ne ho no nhoahoa no wɔ ade a awurade ayɛ mu
efisɛ ɛnyɛ ka a onipa bɛka ne ho asɛm pa no na ɛma onyankopɔn gye no to mu na mmom onipa a onyankopɔn no ara bɛka ne ho asɛm pa no na ogye no to mu
mewɔ anidaso sɛ sɛ meyɛ nkwaseade koraa a mubegye me mepa mo kyɛw monyɛ saa
metwe mo ho ninkunu sɛnea onyankopɔn twe mo ho ninkunu no mote sɛ ɔbaabun a mahyɛ ɔbarima baako pɛ bi a ɔno ne kristo no bɔ sɛ mede mo bɛma no aware
misuro sɛ wɔbɛsɛe mo adwene na mo a mode mo ho nyinaa ama kristo no mubegyae sɛnea ɔwɔ no nam anifere so daadaa hawa no
mode anigye gye obiara a ɔba mo nkyɛn bɛka yesu foforo a ɔnyɛ nea yɛka ne ho asɛm kyerɛ mo no di mugye honhom no ne asɛmpa a nsonoe da ɛno ne honhom ne asɛmpa a yɛka kyerɛ mo no ntam no di
minnye nni sɛ mofa me sɛ meyɛ asomafo no mu abomfiaa
ebia m ano ntew de nanso m adwene mu abue ɔkwan biara so yɛama mo ate saa asɛm yi ase
mebɛkaa onyankopɔn asɛmpa no kyerɛɛ mo no mannye mo hwee mebrɛɛ me ho ase sɛnea ɛbɛma mo akorɔn bɔne a meyɛe ne sɛ meyɛɛ saa
bere a na mereyɛ mo mu adwuma no asafo afoforo bi na na wotua me ka na miwia wɔn de boa mo
bere a na mewɔ mo nkyɛn no sɛ sika ho hia me a na menhaw mo na anuanom a wɔte makedonia no de biribiara a ɛho hia me brɛ me sɛnea na ɛte mmere a atwam no saa ara nso na daakye bɛyɛ merenyɛ adesoa mma mo da
kristo nokwaredi a ahyɛ me ma nti mehyɛ mo bɔ sɛ obiara rentumi nka m ahohoahoa yi nhyɛ wɔ helaman mu da
adɛn nti na meka saa efisɛ mennɔ mo anaa onyankopɔn nim sɛ medɔ mo
mɛkɔ so madi dwuma a meredi no mprempren yi sɛnea ɛbɛyɛ a saa asomafo no rennya kwan nhoahoa wɔn ho sɛ dwuma a wodi no te sɛ yɛn dwuma a yedi no pɛ
saa nnipa no nyɛ nokware asomafo wɔyɛ atoro asomafo a wɔnam twa atoro wɔ wɔn adwuma ho ma nnipa hu wɔn sɛ wɔyɛ kristo asomafo
ɛnyɛ me nwonwa efisɛ ɔbonsam koraa tumi sesa ne ho ma ɔdan yɛ sɛ hann
enti ɛnyɛ nwonwa sɛ n asomfo tumi sesa wɔn ho de daadaa nnipa sɛ wɔyɛ papa awiei no wobenya wɔn nneyɛe so akatua pɛpɛɛpɛ
miti mu ka bio se ɛnsɛ sɛ obiara susuw sɛ meyɛ ɔkwasea sɛ mususuw saa a ɛnne munnye me sɛnea mubegye ɔkwasea na menam so matumi mahoahoa me ho
asɛm a mereka yi nyɛ nea awurade pɛ sɛ meka meka ahohoahoa ho asɛm a na mekasa sɛ ɔkwasea
nanso esiane sɛ nnipa bebree hoahoa wɔn ho nipasu mu nti me nso mɛyɛ saa
mo ankasa mo ani atew nti mode anigye gye nkwaseafo
mugye obi a ɔhyɛ mo so anaa nea onya mo ho biribi anaa nea osum mo firi anaa nea ommu mo anaa nea ɔbɔ mo ani so
mefɛre sɛ megye eyi ato mu nanso yɛn ahoɔmmerɛw na ɛma yɛyɛɛ saa sɛ obi tumi de biribi hoahoa ne ho a ɛnne na mekasa sɛ ɔkwasea me nso metumi ahoahoa me ho wɔ dekode no ho bi
wɔyɛ hebrifo anaa me nso meyɛ bi wɔyɛ israelfo anaa me nso meyɛ bi wɔyɛ abraham asefo anaa me nso meyɛ bi
wɔyɛ kristo asomfo anaa mekasa sɛ ɔbɔdamfo nanso meyɛ ɔsomfo pa sen wɔn mayɛ adwuma a ɛyɛ den sen wɔn mada afiase mpɛn pii wɔabɔ me mmaa bebree na metaa mebɛn owu nso
yudafo bɔɔ me mmaa aduasa akron ahorow anum
romafo bɔɔ me mmaa mpɛn abiɛsa na wosiw me abo pɛnkoro metenaa ahyɛn mu ma ɛbɔe mpɛn abiɛsa midii nsu ase nnɔnhwerew aduonu anan pɛn
m akwantu ahorow mu mihyiaa nsuyiri ne akwanmukafo mihuu amane wɔ yudafo ne amanamanmufo nsam mihuu nkurow so amane mihuu wuram amane mihuu ɛpo so amane ne nnamfo a wɔnka nokware nsam amane
mayɛ adwuma a ɛyɛ den na ɔbrɛ wɔ mu mpɛn pii menna ɔkɔm ne sukɔm dee me mpɛn pii minnya aduan a ɛbɛso me nni minnya baabi nna anaa atade nhyɛ
bere biara na mema asafo ahorow no ho nsɛm yɛ me asɛnhia
sɛ obi yɛ mmerɛw a ɛma me nso meyɛ mmerɛw sɛ obi ka ɔfoforo kɔ bɔne mu a ɛma me werɛ how
sɛ mehoahoa me ho a na ɛsɛ sɛ mehoahoa me ho wɔ nneɛma a ɛkyerɛ me mmerɛwyɛ no mu
awurade yesu no onyankopɔn ne agya no a ɛsɛ sɛ yɛkamfo no no nim sɛ merentwa nkontompo
bere a mewɔ damasko no amrado a na ɔhyɛ ɔhene areta ase no maa awɛmfo wɛn kurow no pon pɛe sɛ wɔkyere me
nanso wɔde me sii kɛntɛn mu twetwee me faa ɔfasu bi a apae tokuru mu de me sii fam ma miguan fii ne nsam
ɛwom sɛ ahohoahoa ho nni mfaso biara de nanso ɛsɛ sɛ mehoahoa me ho nanso afei mɛka anisoadehu ne adiyisɛm a awurade ada no adi akyerɛ me no
minim okristoni bi a mfe dunan ni biribi hwim no de no kɔɔ soro minnim sɛ saa asɛm yi sii ampa ara anaasɛ ɛyɛ anisoadehu onyankopɔn nko ara na onim
miti mu bio minim sɛ wohwim saa ɔbarima yi kɔɔ paradise bio minnim sɛ saa asɛm yi sii ampa ara anaasɛ ɛyɛ anisoadehu onyankopɔn nko ara na onim
na ɛhɔ na ɔtee nneɛma bi a wode ka nsɛm a ɛnyɛ ye nneɛma a onipa anofafa ntumi nka
enti mede saa onipa yi bɛhoahoa me ho na meremfa me ara me ho nhoahoa me ho gye sɛ nneɛma a ɛda me adi sɛ meyɛ mmerɛw no ho
sɛ mepɛ sɛ mehoahoa me ho a anka merenyɛ ɔkwasea efisɛ anka mɛka nokware nanso merenhoahoa me ho efisɛ mempɛ sɛ obiara bu me otitiriw sen sɛnea wahu na wate afi me nkyɛn no
sɛnea ɛbɛyɛ a ɛnam saa adiyisɛm nwowaso yi nti meremma me ho so no ɔbonsam somaa ne bɔfo ma ɔbɛhwee me brɛɛ me ase
mebɔɔ eyi ho mpae mpɛn abiɛsa kyerɛɛ awurade na mesrɛɛ no se ɔmma omfi me so nkɔ
ne mmuae a ɔmaa me ne sɛ m adom nko ara na ɛho hia wo na bere a woayɛ mmerɛw no na me tumi mu yɛ den pa ara enti ɛyɛ me anigye pa ara sɛ mede me mmerɛwyɛ hoahoa me ho sɛnea ɛbɛyɛ a mɛte kristo banbɔ tumi a ɛbɔ me ho ban no
esiane kristo nti mepene mmerɛwyɛ ɔyaw amanehunu ɔtaa ne akwansiwde so efisɛ me mmerɛwyɛ mu no na meyɛ den
meyɛ me ho sɛ ɔkwasea nanso mo na moama mayɛ saa mo na anka ɛsɛ sɛ mugye me tom na sɛ menyɛ hwee a ɔkwan biara so no menyɛ sɛ abomfiaa wɔ mo anim nsen asomafo a mubu wɔn no
mede boasetɔ dii dwuma wɔ mo mu de kyerɛe sɛ meyɛ ɔsomafo
dwumadi no bi yɛ nsɛnkyerɛnne ne anwonwade adɛn nti na moyɛ asɔre a aka no mu abomfiaa efisɛ mammisa mo mmoa bi nti mesrɛ mo momfa saa mfomso no nkyɛ me
eyi ne ne mpɛn abiɛsa so a masiesie me ho pɛ sɛ mebɛsra mo na meba nso a meremmisa mo biribiara mo na merehwehwɛ mo na ɛnyɛ mo sika efisɛ ɛnyɛ mma na ɛsɛ sɛ wɔhwɛ wɔn awofo na mmom awofo na ɛsɛ sɛ wɔhwɛ mma
ɛbɛyɛ me anigye sɛ mo nti mɛhwere nea mewɔ ne m adagyew de aboa mo esiane sɛ medɔ mo yiye no nti mo dɔ a modɔ me no so bɛtew anaa
mobɛte ase sɛ na menyɛ adesoa mma mo nanso obi bɛka se na meyɛ ɔdaadaafo a mede nnaadaa yii mo
ɔkwan bɛn so menam abɔfo a mesomaa wɔn mo nkyɛn no so sisii mo anaa
mesomaa tito sɛ ɔnkɔ ɛnna mesomaa onua baako kaa ne ho mokyerɛ sɛ tito sisii mo anaa ɔno ne me nyinaa nkita adwenekoro nni dwuma koro
ebia mudwen sɛ ɔpɛ ara na yɛpɛ sɛ yɛka biribi de tetew yɛn ho wɔ mo anim dabi yɛkasa sɛnea kristo pɛ sɛ yɛka wɔ onyankopɔn anim na biribiara a yɛyɛ no nso me nnamfo pa yɛyɛ de boa mo
misuro sɛ sɛ midu hɔ a sɛnea anka mepɛ sɛ mihu mo no merenhu mo saa saa ara nso na sɛnea anka mopɛ sɛ muhu me no morenhu me saa minim sɛ mɛba abɛto akasakasa ne anibere abufuw ne pɛsɛmenkominya ɔyaw ne nseku ahantan ne basabasayɛ so
misuro sɛ da a mɛba bio no onyankopɔn begu m anim ase wɔ mo anim na mesu mama wɔn a wɔayɛ bɔne dedaw na wonnuu wɔn ho wɔ wɔn akɔnnɔ ne aguamammɔ ho no
nsra a ɛto so abiɛsa a merebɛsra mo ni kyerɛwsɛm no ka se adanse a nnipa baanu anaasɛ baasa bedi no na ɛsɛ sɛ wɔfa
bere a mebaa mo nkyɛn nea ɛto so abien no mebɔɔ mo kɔkɔ bi mereti mu bio mprempren a minni mo nkyɛn yi sɛ mesan ba bio a mo anaa nnipa afoforo bi a wɔayɛ bɔne no meremfa wɔn ho nkyɛ wɔn
efisɛ mopɛ sɛ muhu nsɛnkyerɛnne bi sɛ kristo nam me so kasa ɔnyɛ mmerɛw sɛ ɔbɛyɛ mo mu adwuma na mmom ɔwɔ tumi wɔ mo mu
ɛwom sɛ mmerɛwyɛ mu na wɔbɔɔ no asɛnnua mu nanso onyankopɔn tumi mu na ɔte ase yi sɛ yɛde yɛn ho bata ne ho a yɛn nso yɛyɛ mmerɛw de nanso yɛn ayɔnkofa a yɛne no wɔ nti yɛne no bɛtena wɔ onyankopɔn tumi mu
monsɔ mo ho nhwɛ na mummu mu ho atɛn nhwɛ sɛ mote ase wɔ gyidi mu anaa munim yiye sɛ kristo yesu te mo mu anaa sɛ ɔnte mo mu a na ɛkyerɛ sɛ moantumi sɔhwɛ no
minim yiye sɛ mubehu sɛ yɛanni nkogu
afei yɛbɔ mpae srɛ onyankopɔn sɛ morenyɛ biribiara a enye sɛnea ɛbɛyɛ a nnipa behu sɛ yɛadi nkonim nso wohu yɛn sɛ yɛsɛ nnipa a yɛadi nkogu wɔ sɔhwɛ no mu
yɛrentumi nsɔre ntia nokware na mmom nokware nko na ɛsɛ sɛ yegyina ma no
sɛ yehu sɛ yɛyɛ mmerɛw na moyɛ den a na yɛn ani agye enti yɛn nso yɛrebɔ mpae sɛ mobɛyɛ pɛ
ɛno nti na merekyerɛw saa krataa yi abrɛ mo sɛnea ɛbɛyɛ a sɛ meba a merennyina tumi a awurade de ama me sɛ memfa mmoa mo na munnyin na mo mu antetew no so ne mo anni no dennen so
enti anuanom makra mo mompere nhwehwɛ ade pa muntie m afotu mo ne mo ho mo ho nka na montena ase asomdwoee mu na ɔdɔ ne asomdwoe nyankopɔn no ne mo bɛtena
momfa onuadɔ nkyiakyia mo ho mo ho
onyankopɔn nkurɔfo nyinaa kyiakyia mo
yɛn awurade yesu kristo adom ne nyankopɔn dɔ ne honhom kronkron no ayɔnkofa nka mo nyinaa
saa krataa yi fi me paulo a ɔfrɛ a wɔfrɛɛ me sɛ memmɛyɛ ɔsomafo no mfi onipa na mmom efi yesu kristo ne agya nyankopɔn a ɔma ɔsɔre fii awufo mu no nkyɛn
me ne anuanom a wɔwɔ ha nyinaa bom kyia galati asafo ahorow no nyinaa
adom ne asomdwoe a efi yɛn agya nyankopɔn ne awurade yesu kristo nka mo
yɛn bɔne nti kristo yɛɛ osetie maa yɛn agya nyankopɔn nam so de ne ho bɔɔ afɔre de gyee yɛn fii bɔne a yɛwɔ mu nnɛ yi mu
anuonyam nka onyankopɔn daa nyinaa amen
mo ho yɛ me nwonwa ɛnkyɛɛ koraa morepa nea ɔnam kristo adom so frɛɛ mo no akɔ asɛmpa foforo ho
nokwarem asɛmpa foforo biara nni baabi nanso meka efisɛ nnipa bi wɔ hɔ a wɔredan mo adwene pɛ sɛ wɔsesa kristo asɛmpa no
na sɛ yɛn anaa ɔbɔfo fi soro bɛka asɛmpa a nsonoe da ɛno ne yɛn asɛmpa no ntam a onii no bɛka afobu a enni awiei mu
yɛaka dedaw na mereti mu bio se obiara a ɔbɛka asɛmpa a ɛne asɛmpa a moagye atom no bɔ abira no bɛkɔ afobu a enni awiei mu
nea nnipa pene so na mereyɛ yi anaa dabi mepɛ nea onyankopɔn pene so anaa mereyɛ nea ɛsɔ nnipa ani sɛ migu so reyɛ nea ɛsɔ nnipa ani a ɛnne merenyɛ kristo somfo
anuanom mepɛ sɛ mote ase sɛ asɛmpa a meka kyerɛ mo no mfi onipa
me nsa anka amfi onipa nkyɛn saa ara nso na ɛnyɛ onipa na ɔkyerɛɛ me ɛyɛ kristo no ankasa na ɔdaa no adi kyerɛɛ me
moate sɛ na mesɛe m adagyew nyinaa wɔ yudasom ho afei moate nso sɛ na mede atirimɔden taa onyankopɔn akyidifo na mefaa ɔkwan biara a metumi so pɛe sɛ metɔre wɔn ase
m afɛfo yudafo no de na m adwene mu abue wɔ yudasom ho sen wɔn nyinaa na mikita yɛn nenanom amanne nso mu denneenen
nanso onyankopɔn nam n adom so frɛɛ me ansa na ɔrewo me sɛ memmɛsom no na bere a osii n adwene pi
sɛ ɔbɛda ne ba no adi akyerɛ me sɛnea ɛbɛyɛ a mɛka asɛmpa a ɛfa ne ho akyerɛ amanamanmufo no mankɔ obiara nkyɛn amma wantu me fo
saa ara nso na mankɔ yerusalem mankohu asomafo a na wodi m anim kan no mmom mekɔɔ arabia prɛko pɛ ɛnna mesan m akyi baa damasko
mfirihyia abiɛsa akyi na mekɔɔ petro nkyɛn wɔ yerusalem ne no kodii nkɔmmɔ midii ne nkyɛn nnawɔtwe abien
manhu ɔsomafo biara wɔ hɔ ka awurade nua yakobo ho
nsɛm a merekyerɛw yi yɛ nokware merentwa nkontompo enti onyankopɔn mmoa me
ɛno akyi mebaa siria ne kilikia
saa bere no na kristo asafo horow a wɔwɔ yudea no mu nnipa nnim me
nsɛm a na wɔaka afa me ho se afei de ɔbarima no a na ɔtaa yɛn no ka gyidi a na ɔpɛ sɛ ɔsɛe no no ho asɛm
na me nti wɔhyɛɛ onyankopɔn anuonyam
mfe dunan akyi me ne barnaba san kɔɔ yerusalem mede tito nso kaa me ho
mekɔe efisɛ onyankopɔn na ɔdaa no adi kyerɛɛ me sɛ menkɔ me ne mpanyimfo no yɛɛ nhyiam kokoam kyerɛkyerɛɛ asɛmpa a meka mekyerɛɛ amanamanmufo no mu kyerɛɛ wɔn na mempɛ sɛ m adwuma a mayɛ dedaw ne nea migu so reyɛ no yɛ ɔkwa
ɛwom sɛ me hokafo tito yɛ helani de nanso wɔanhyɛ no sɛ ontwa twetia
na mmom nnipa bi a wɔboapa yɛɛ wɔn ho sɛ anuanom no bi a wɔde wɔn ho abɔ kuw no pɛe sɛ wotwa no twetia saa nnipa yi baa yɛn mu sɛ akwansrafo bɛhwɛɛ ahofadi a yɛnam yɛn a yɛne kristo ayɛ baako so anya no na wɔnam so adan yɛn nkoa no
sɛnea ɛbɛyɛ a asɛmpa no bɛtena mo nkyɛn nti yɛamma wɔn kwan koraa
wɔn a wɔfa wɔn ho sɛ wɔyɛ atitiriw no sɛnea wɔte biara no meka se minhu wɔn ntam nsonoe biara onyankopɔn nhwɛ nnipa ho mmu atɛn saa mpanyimfo no mfaa adwene foforo biara mmɛkaa m asɛm no ho
na mmom wohui sɛ onyankopɔn de dwuma no ahyɛ me nsa sɛ menka asɛmpa no nkyerɛ amanamanmufo sɛnea ɔde dwuma no hyɛɛ petro nsa sɛ ɔnka asɛmpa no nkyerɛ yudafo no ara pɛ
na onyankopɔn a ɔnam petro so yɛ adwuma sɛ yudafo mu somafo no ara na ɔnam me so yɛ adwuma wɔ amanamanmufo mu sɛnea petro yɛ yudafo mu adwuma no pɛ
yakobo petro ne yohane a na wɔfa no sɛ wɔyɛ mpanyimfo no gye too mu sɛ onyankopɔn ama me dwuma sononko bi sɛ minni enti wokyiaa me ne barnaba wɔpenee so sɛ yɛnyɛ adwuma wɔ amanamanmufo no mu na wɔn nso wɔnyɛ adwuma wɔ yudafo no mu
wobisae sɛ yɛnkae ahiafo wɔ wɔn kuw no mu sɛnea mepɛ sɛ meyɛ no
bere a petro baa antiokia no mitiaa nea ɔreyɛ no mu wɔ bagua mu efisɛ na ɔreyɛ mfomso
ansa na mmarima bi a yakobo somaa wɔn no beduu hɔ no na petro ne anuanom amanamanmufo no ato nsa adidi nanso nnipa no bedui akyi no ɔtwee ne ho sɛ ɔne wɔn nnidi bio efisɛ na osuro wɔn a wɔpɛ sɛ wotwa amanamanmufo twetia no
anuanom yudafo a aka no yɛɛ sɛ ahufo de wɔn ho bɔɔ petro maa barnaba nso de ne ho kɔbataa wɔn ho
mihui sɛ nsɛm a wɔreka no ne asɛmpa no bɔ abira no mekaa no wɔ petro ne bagua no anim se woyɛ yudani nanso woyɛ wo ho sɛ amanamanmuni wonyɛ wo ho sɛ yudani ɛbɛyɛ dɛn na woatumi ahyɛ amanamanmufo ama wɔatena ase sɛ yudafo
ɛyɛ nokware sɛ yɛyɛ yudafo fi yɛn awo mu yɛnyɛ amanamanmufo nnebɔneyɛfo no
yenim sɛ ansa na obi bɛfata onyankopɔn anim no na gye sɛ wagye yesu kristo adi a ɛnyɛ sɛ ɔbɛyɛ nea mmara no hwehwɛ sɛ ɔnyɛ no yɛn nso yɛagye kristo yesu adi sɛnea ɛbɛyɛ a yɛnam ogye a yegye kristo di no so na ɛnyɛ mmara no apɛde a yɛyɛ so na yɛnam bɛfata onyankopɔn anim onipa biara nni hɔ a ɔbɛyɛ nea mmara no hwehwɛ sɛ ɔnyɛ na ɔbɛfata onyankopɔn anim
sɛ yɛpɛ sɛ wobu yɛn bem wɔ kristo mu na sɛ ɛda adi sɛ yɛyɛ nnebɔneyɛfo a na ɛkyerɛ sɛ kristo pɛ bɔne ɛnte saa koraa
sɛ mifiti si nea mabubu no a ɛkyerɛ sɛ mebu mmara so
na mmara no nti mawu mmara no ankasa akum me sɛnea ɛbɛyɛ a mɛtena ase mama onyankopɔn wɔabɔ me ne kristo asɛnnua mu
enti ɛnyɛ me na mete ase bio na mmom kristo no na ɔte me mu saa asetena a mete mu mprempren yi mete ase wɔ onyankopɔn ba no a ɔdɔ me na ɔde ne nkwa maa me no gyidi mu
mempo onyankopɔn adom no sɛ onipa nam mmara so fata onyankopɔn anim a na ɛkyerɛ sɛ kristo wu a owui no yɛ ɔkwa
mo galatifo adwenemharefo hena na ɔdan mo adwene saa mo ara mo anim na wɔkyerɛkyerɛɛ bɔ a wɔbɔɔ yesu asɛnnuam no kyerɛɛ mo
mummua me saa asɛm yi moyɛɛ nea mmara no hwehwɛ sɛ monyɛ ansa na onyankopɔn honhom no reba mo so anaasɛ mutiee asɛmpa no gye dii ansa
saa na mo adwene mu yɛ hare mode onyankopɔn honhom fii ase afei mopɛ sɛ mode mo ara mo tumi wie
mo suahu yi nyinaa ho amma mfaso biara minnye nni saa
esiane sɛ moyɛ nea mmara no hwehwɛ sɛ monyɛ no nti na onyankopɔn hwiee ne honhom no guu mo so ma moyɛɛ anwonwade no anaasɛ mutiee asɛmpa no na mugye dii no nti
ɛte sɛ nea kyerɛwsɛm no ka faa abraham ho no pɛ se ogyee onyankopɔn dii na esiane ne gyidi nti onyankopɔn gyee no sɛ onipa trenee
enti ɛsɛ sɛ mote ase sɛ nnipa a wɔwɔ gyidi no na wɔyɛ abraham asefo turodoo
kyerɛwsɛm no dii kan hui sɛ onyankopɔn nam gyidi so bɛma amanamanmufo adan aba ne nkyɛn eyi nti kyerɛwsɛm no dii kan kaa asɛmpa no kyerɛɛ abraham se ɛnam wo so onyankopɔn behyira nnipa a wɔwɔ asase so nyinaa
abraham gye dii na wohyiraa no na wɔn a wogye di nyinaa nso wɔahyira wɔn sɛnea wohyiraa no no
wɔadome wɔn a wodi mmara so no kyerɛwsɛm no ka se obiara a onni nea wɔakyerɛw wɔ mmara nhoma no mu no so no onyankopɔn nnome wɔ ne so
afei akyinnye biara nni ho sɛ mmara rentumi nka obiara mmata onyankopɔn ho efisɛ kyerɛwsɛm no ka se nea wɔnam gyidi so aka no abata onyankopɔn ho no bɛtena ase
nanso mmara no nnyina gyidi so mmom kyerɛwsɛm no ka se onipa a ɔyɛ nea mmara no hwehwɛ sɛ ɔnyɛ no te hɔ ma mmara no
nanso kristo agye yɛn afi nnome a mmara no de brɛɛ yɛn no mu efisɛ wayɛ nnome ama yɛn sɛnea kyerɛwsɛm no ka se obiara a wɔbɛsɛn no dua so no hyɛ onyankopɔn nnome ase
kristo gyee yɛn sɛnea ɛbɛyɛ a nhyira a wohyiraa abraham no nam kristo so bɛba amanamanmufo so na yɛnam gyidi so anya bɔ a honhom no ahyɛ yɛn no
anuanom mede yɛn asetena mu asɛm bi bɛyɛ nhwɛso sɛ nnipa baanu bi pene asɛm bi so na wɔyɛ ho apam a obiara rentumi mmu apam no so na wɔrentumi mfa biribi nka ho
onyankopɔn hyɛɛ abraham ne n aseni bɔ kyerɛwsɛm no nka se wo ne w asefo a ɛkyerɛ nnipa bebree ɛka se wo ne w aseni a ɛkyerɛ sɛ onipa baako a ɔno ne kristo no
mekyerɛ sɛ onyankopɔn yɛɛ apam na ɔhyɛɛ bɔ sɛ obedi so mmara a wɔhyɛɛ no mfirihyia ahanan ne aduasa ni no rentumi ngu apam no na ɛrentumi ntwa bɔ a onyankopɔn hyɛe no nso mu
na sɛ nea onyankopɔn de ma no gyina mmara so a ɛnne na emfi ne bɔhyɛ no bio na esiane sɛ onyankopɔn ahyɛ ho bɔ no nti na ɔde maa abraham no
ɛnne na mmara no botae ne dɛn wɔde kaa ho sɛnea ɛbɛda bɔne adi na ɛbɛtena hɔ kosi sɛ abraham aseni a ne nti wɔhyɛɛ saa bɔ no bɛba
abɔfo na wɔnam onipa so de mmara no ma nanso sɛ onipa baako na ɔwɔ hɔ de a nea odi ntam no ho nhia saa onipa baako no ne onyankopɔn
eyi kyerɛ sɛ mmara no tia onyankopɔn bɔhyɛ no anaa dabida sɛ mmara bi wɔ hɔ a etumi ma nnipa nkwa a ɛnne na onipa nam mmara so betumi aka ne ho abata onyankopɔn
nanso kyerɛwsɛm no aka se wiase nyinaa hyɛ bɔne tumi ase sɛnea ɛbɛyɛ a akyɛde a wɔnam yesu kristo so hyɛɛ ho bɔ no wɔde bɛma wɔn a wogye di no
ansa na gyidi no reba no mmara no too yɛn mpokyerɛ kosi sɛ wɔbɛda gyidi no adi
enti mmara no na na ɛhyɛ yɛn so kosii sɛ kristo bae sɛnea ɛbɛyɛ a wɔnam gyidi so bɛka yɛn abata onyankopɔn ho
afei a bere adu sɛ yegye kristo di no mmara nni yɛn so tumi bio
ɛnam gyidi so nti na mo nyinaa yɛ onyankopɔn mma a mo ne kristo yesu aka abom no
wɔbɔɔ mo asu hyɛɛ kristo mu nti moafa kristo mu nnepa no ato mo ho so
enti nsonoe nna yudafo ne amanamanmufo ne nkoa ne wɔn a wɔde wɔn ho ne mmarima ne mmea ntam mo nyinaa mo ne kristo ayɛ baako
sɛ moyɛ kristo de a na moyɛ abraham asefo na mo nsa bɛka bɔ a onyankopɔn ahyɛ mo no
asɛm a mereka ne sɛ mpɛn dodow a ɔdedifo no yɛ abofra no ɛwom sɛ agyapade no nyinaa hyɛ ne nsa de nanso nsonoe biara nna ɔno ne akoa ntam
eisane sɛ onnyinii no nti nnipa bi wɔ hɔ a wɔhwɛ toto nneɛma ma no kosi bere a n agya ahyɛ sɛ wɔnnan agyapade no mma no no
saa ara na yɛn nso bere a yɛyɛ mmofra no wiase ahonhom dii yɛn so ara kosii sɛ yenyinii honhom mu no
nanso mmere pa no dui no onyankopɔn somaa ɔno ankasa ne ba ɔbae sɛ ɔba a ɛna awo no bɛhyɛɛ yuda mmara ase
de gyee wɔn a na wɔhyɛ mmara no ase no sɛnea ɛbɛyɛ a yɛbɛyɛ onyankopɔn mma
sɛnea ɛbɛyɛ a wobehu sɛ moyɛ ne mma nti onyankopɔn somaa ne ba no honhom honhom a ɛteɛm se agya m agya no ma ɛbɛhyɛɛ yɛn koma mu
enti wonyɛ akoa bio na mmom woyɛ ɔba esiane sɛ woyɛ ne ba nti onyankopɔn de nea ɔwɔ nyinaa bɛma ne mma
mmere bi a atwam no na munnim onyankopɔn enti mosom wɔn a na wɔnyɛ anyame no sɛ nkoa
nanso afei a moahu onyankopɔn anaasɛ onyankopɔn ahu mo yi adɛn nti na mopɛ sɛ modan mo ho ma nkyerɛkyerɛ a aba nni mu no adɛn nti na mopɛ sɛ moyɛ wɔn asomfo bio
mudi nna abosome nnapɔnna ne mfe bi
misuro ma mo sɛ masɛe m ahoɔden wɔ mo ho kwa
mesrɛ mo me nuanom monyɛ sɛ me efisɛ mete sɛ mo monyɛɛ me bɔne biara
sɛnea munim no na meyare nti na mekaa asɛmpa no kyerɛɛ mo kan no
ɛwom sɛ na me nipadua no yɛ sɔhwɛ ma mo de nanso moampo me mmom mugyee me sɛnea mubegye onyankopɔn bɔfo mugyee me sɛnea mubegye kristo yesu
mo ani gyei na saa anigye no wiee dɛn metumi aka se sɛ mubetumi a anka mubetutu mo ani de ama me
nokware a meka kyerɛ mo nti na afei mabɛyɛ mo tamfo yi
saa nnipa no pɛ sɛ wɔtwe mo ba wɔn nkyɛn nanso wonni adwene pa wɔhwehwɛ sɛ wɔbɛtetew me ne mo ntam na ama mo ani aku wɔn ho sɛnea wɔn ani ku mo ho no
eye sɛ mubenya saa adwene no ama dwuma pa di a ɛbɛkɔ so saa daa na ɛnyɛ bere a mewɔ mo nkyɛn
me mma pa mo a mo nti merehu awo yaw bio kosi sɛ kristo bɛtena mo mu no
ɛyɛ me pɛ sɛ anka mewɔ mo nkyɛn na me ne mo dwennwene nsɛm bi ho nanso esiane yɛn ntam kwan ware a ɛware no nti minhu nea menyɛ
mibisa mo a mopɛ sɛ mohyɛ mmara no ase no se monte nea mmara no ka no anaa
mmara no se na abraham wɔ mma baanu ɔne afenaa bi woo baako na ɔne ɔbea bi a ɔde ne ho nso woo baako
afenaa ba no wɔwoo no honam kwan so ɛnna ɔbea a ɔde ne ho no nso nam onyankopɔn bɔhyɛ so woo ne ba no
saa asɛm yi yɛ mfatoho efisɛ saa mmea baanu yi gyinaa hɔ ma apam abien mmea no mu baako a ne din de hagar a ofi bepɔw sinai so no woo ne mma nyinaa wɔ nkoasom mu
hagar wɔ hɔ ma bepɔw sinai a ɛwɔ arabia a ogyina hɔ ma yerusalem a ɔne n asefo nyinaa yɛ nkoa
nanso yerusalem a ɛwɔ soro no de ɛde ne ho na ɔyɛ yɛn na
efisɛ wɔakyerɛw se di ahurusi obonin wo a wonkoo awo da di ahurusi efisɛ ɔbea a woguan gyaa no no bɛwo pii akyɛn ɔbea a ɔne ne kunu te
afei me nuanom esiane onyankopɔn bɔ a ɔhyɛe no nti moyɛ ne mma te sɛ isak pɛ
saa bere no na ɔba a wɔnam honam kwan so woo no no taa nea wɔnam onyankopɔn honhom mu woo no no na ɛnnɛ yi ɛte saa
na kyerɛwsɛm no ka dɛn ɛka se tow afenaa no ne ne ba no kyene efisɛ afenaa ba no rennya kyɛfa wɔ n agya agyapade mu sɛ ɔbea a ɔde ne ho no ba no
enti anuanom yɛnyɛ afenaa no mma na mmom yɛyɛ ɔbea a ɔde ne ho no mma
ahofadi nti na kristo ama yɛde yɛn ho no munnyina pintinn mommma ho kwan mma wɔmmfa mo nnyɛ nkoa bio
muntie me paulo meka mekyerɛ mo se sɛ moma ho kwan ma wotwa mo twetia a na ɛkyerɛ sɛ kristo ho amma mfaso biara amma mo koraa
mebɔ mo kɔkɔ bio sɛ obiara a ɔbɛma ho kwan ama wɔatwa no twetia no na ɛsɛ sɛ odi mmara no nyinaa so
mo a mopɛ sɛ wɔka mo bata onyankopɔn ho nti mudi mmara no so no atew mo ho afi kristo ho onyankopɔn adom no nni mo so bio
yɛn de yɛn anidaso ne sɛ onyankopɔn bɛka yɛn abata ne ho eyi ne gyidi a ɛnam tumi a ɛwɔ onyankopɔn honhom no mu no yɛretwɛn
sɛ yɛne kristo yesu yɛ baako a nsonoe biara nna twetiatwa ne momonotoyɛ ntam nea ɛho hia ne gyidi a ɛnam ɔdɔ so di dwuma
na anka moretu mmirika no yiye na hena na ɔma mugyaee nokware no tie ɔkwan bɛn so na ɔfa daadaa mo
saa nnaadaa no mfi onyankopɔn a ɔfrɛ mo no
wɔka se mmɔkaw kakraa bi na ɛma mmɔre no nyinaa tu
meda so wɔ mo mu anidaso bata a yɛde yɛn ho abata awurade no ma minya gyidi sɛ meremfa adwene foforo na nea ɔredaadaa mo no ɔte dɛn ara a onyankopɔn bɛtwe n aso
anuanom sɛ migu so ka twetiatwa ho asɛm a adɛn nti na wɔda so taa me na sɛ ɛno na ɛyɛ nokware a anka m asɛm a meka fa kristo asɛnnua ho no nkɔfa ɔhaw mma
sɛ ɛkaa me nko a anka wɔn a wɔhaw mo no atwa wɔn ho atwitwa wɔn ho
me nuanom mo de wɔfrɛɛ mo sɛ mommɛde mo ho nanso mommma saa ahofadi yi nnyɛ anoyi a ɛbɛma mo nipadua no adi mo so mmom momfa ɔdɔ nsom mo ho mo ho
efisɛ mmara no nyinaa tiaatwa kyerɛ sɛ dɔ wo yɔnko sɛ wo ho
na sɛ mokeka na mopirapira mo ho mo ho a ɛnne monhwɛ yiye na moansɛesɛe mo ho mo ho
asɛm a meka ne sɛ momma honhom no nni mo abrabɔ so mommma honam akɔnnɔ nnni mo so
efisɛ nea honam pɛ no tia nea honhom no pɛ saa ara nso na nea honhom no pɛ no honam no tia wɔn baanu no yɛ atamfo eyi kyerɛ sɛ worentumi nyɛ nea wopɛ sɛ woyɛ
sɛ honhom no kyerɛ wo kwan a na wonhyɛ mmara ase
dwuma a bɔne su di no da adi pefee eyinom ne aguamammɔ efi ahohwi
abosonsom aduto ɔtan akayɛ ahoɔyaw abufuw aperepere kunsunkunsun mpaapaemu
nitan nsabow agobɔne ne nneɛma a ɛtete saa mebɔ mo kɔkɔ sɛnea mabɔ mo bi dedaw no se wɔn a wɔtena ase saa no renkɔ onyankopɔn ahenni no mu
na honhom no aba ne ɔdɔ anigye asomdwoe abodwokyɛre ayamye papayɛ gyidi
odwo anidahɔ mmara biara nni hɔ a etia eyinom
na wɔn a wɔyɛ kristo de no abɔ wɔn nipasu no ne honam akɔnnɔ asɛnnua mu
honhom no ama yɛn nkwa ɛsɛ sɛ ɔhwɛ yɛn abrabɔ so
ɛnsɛ sɛ yɛyɛ ahantan yiyi yɛn ho yɛn ho abufuw anaa yɛma yɛn ani bere yɛn ho yɛn ho
anuanom sɛ obi yɛ bɔne na mokyere no a mo a moyɛ honhom mu nnipa no monka n asɛm no honhom mu nanso ɛyɛ a monhwɛ mo ho yiye na wɔansɔ mo anhwɛ
monsoa mo ho mo ho nnesoa abia sɛ moyɛ saa a mudi kristo mmara no so
sɛ obi fa ne ho sɛ ɔyɛ biribi nanso onse hwee a obu ne ho kwasea
ɛsɛ sɛ obiara bu ne ho atɛn ansa na watumi de nea wayɛ no aka asɛm a ɛho nhia sɛ ɔde ne ho bɛto nea obi ayɛ ho
efisɛ ɛsɛ sɛ obiara soa n adesoa
ɛsɛ sɛ wɔn a wɔkyerɛ wɔn asɛmpa no tua wɔn akyerɛkyerɛfo no ka
monnnaadaa mo ho obiara rentumi nsi onyankopɔn atwetwe nea onipa dua no ɛno ara na otwa
nea odua ma ɛsɔ ɔhonam ani no betwa no owu mu na nea odua ma ɛsɔ honhom no ani no fi honhom no mu benya nkwa a enni awiei
ne saa nti mommma yɛmmmrɛ papayɛ ho efisɛ sɛ yɛammrɛ a bere bi bɛba a yebetwa nnɔbae no
enti mmere dodow a bere no wɔ hɔ ma yɛn no ɛsɛ sɛ yɛyɛ obiara papa ne titiriw no wɔn a yɛne wɔn bɔ abusua wɔ gyidi mu no
monhwɛ nsɛm mmaako mmaako akɛse a mede m ankasa me nsa akyerɛw abrɛ mo
wɔn a wɔpɛ sɛ wɔhoahoa wɔn ho no ara na wɔpɛ sɛ wɔhyɛ mo ma mutwitwa twetia wɔyɛ saa sɛnea ɛbɛyɛ a wɔrentaa wɔne kristo wɔ asɛnnua no ho
wɔn a wotwa twetia no mpo nni mmara no so pɛ ara na wɔpɛ sɛ wotwa wɔn twetia sɛnea ɛbɛyɛ a wobetumi ahoahoa wɔn ho wɔ twetiatwa no ho
nanso me de awurade yesu kristo asɛnnua no nko ara na mede bɛhoahoa me ho efisɛ n asɛnnua no nti wiase awu ama me na me nso mawu ama wiase
sɛ obi atwa twetia anaa ontwaa twetia no nka hwee nea ɛho hia ne sɛ wobɛyɛ abɔde foforo
wɔn a wodi saa mmara yi so wɔ wɔn asetena mu no asomdwoe ne mmɔborɔhunu nka wɔn nka wɔn ne onyankopɔn nkurɔfo nyinaa
asɛm a mede rewie ne sɛ obiara nhaw m adwene bio efisɛ atwa a ɛwɔ me honam ani no kyerɛ sɛ meyɛ yesu somfo
me nuanom awurade yesu kristo adom no nka mo nyinaa amen
saa krataa yi fi me paulo a onyankopɔn fi ne pɛ mu ayɛ me kristo yesu somafo no nkyɛn kɔ onyankopɔn nkurɔfo a wɔte efeso a wɔwɔ kristo yesu mu gyidi wɔ wɔn asetena mu no nso nkyɛn
adom ne asomdwoe a efi yɛn agya onyankopɔn ne awurade yesu kristo no mmra mo so
momma yɛnna onyankopɔn a ɔyɛ yɛn awurade yesu kristo n agya no ase efisɛ ɔnam ma a wama yɛn ɔsoro honhom mu akyɛde no so ahyira baako a yɛne kristo ayɛ no so
ansa na wɔrebɔ wiase no na onyankopɔn ayi yɛn dedaw sɛ yɛmmɛyɛ ne de wɔ kristo mu sɛnea ɛbɛyɛ a yɛbɛyɛ kronn na yɛayɛ pɛ wɔ n anim a mfomso biara nni yɛn ho onyankopɔn dɔ a ɔde dɔ yɛn no nti
na wayɛ n adwene dedaw sɛ ɔnam yesu kristo so bɛka yɛn abata ne ho sɛ ne mma eyi ne onyankopɔn pɛ ne ne botae
momma yɛnkamfo onyankopɔn wɔ n anuonyam adom ne ne dɔ ba a ɔde no kyɛɛ yɛn kwa no ho
kristo wu a owui no ama yɛade yɛn ho ɛkyerɛ sɛ wɔde yɛn bɔne akyɛ yɛn
wahu yɛn mmɔbɔ a enni kabea efisɛ ɔte yɛn ase na onim nea eye ma yɛn bere biara mu nso
onyankopɔn yɛɛ nea ɔpɛe sɛ ɔyɛ na ɔnam kristo so daa ne nhyehyɛe a wahyɛ sɛ ɔbɛyɛ a wanna no adi no adi kyerɛɛ yɛn
sɛ bere no so a onyankopɔn nhyehyɛe a ɔde bewie ne sɛ ɔbɛboaboa abɔde nyinaa ano nea ɛwɔ soro ne nea ɛwɔ asase so ahyɛ ɔbaako a ɔne kristo no ase
onyankopɔn nhyehyɛe ne n adwene so na wɔnam yɛ biribiara onyankopɔn botae a wasi so dua fi mfitiase pɛɛ no so na wɔnam ayi yɛn sɛ ne nkurɔfo a wɔne kristo ayɛ baako no
ne saa nti momma yɛn a yenyaa kristo mu anidaso kan no nkamfo onyankopɔn anuonyam
saa ara na na ɛte wɔ mo ho nso bere a motee nokwasɛm a ɛyɛ asɛmpa no a ɛmaa mo nkwagye no mugyee kristo dii maa onyankopɔn penee so nam so hwiee honhom kronkron no a ɔhyɛɛ mo ho bɔ no guu mo so de kyerɛe sɛ moyɛ ne de
honhom no yɛ akyigyinade a ɛkyerɛ sɛ yɛn nsa bɛka nea onyankopɔn ahyɛ ne nkurɔfo ho bɔ no na ɔhyɛ yɛn bɔ bio sɛ onyankopɔn bɛma wɔn a wɔyɛ ne de no ahofadi de akamfo n anuonyam
esiane eyi nti efi bere a metee gyidi a mowɔ wɔ awurade yesu mu ne ɔdɔ a modɔ onyankopɔn nkurɔfo no
minnyaee aseda a meda onyankopɔn ma mo no da mekae mo wɔ me mpaebɔ mu
na mibisa yɛn awurade yesu kristo nyankopɔn anuonyam agya no sɛ ɔmma mo honhom kronkron no a ɔbɛma mo nyansa na wada onyankopɔn adi akyerɛ mo sɛnea ɛbɛyɛ a mubehu no
mesrɛ sɛ mo adwene mu mmue na munhu ne hann no sɛnea ɛbɛyɛ a mubehu anidasoade a ɛno nti ɔfrɛɛ mo no ne ne nhyira nwonwaso a ɔhyɛɛ ne nkurɔfo ho bɔ no
ne sɛnea ne tumi yɛ adwuma fa wɔ yɛn a yegye no di no mu saa tumi a ɛwɔ yɛn mu yi te sɛ tumi kɛse
a ɔnam so maa kristo sɔre fii awufo mu na wɔde no tenaa nifa so wɔ ɔsoro hɔ no
kristo di biribiara so wɔ soro hɔ odi soro atumfo ne awuranom so na ɔkorɔn sen dibea biara a ɛwɔ tumi a ɛwɔ wiase ha ne nea ɛreba no mu
onyankopɔn de biribiara hyɛɛ kristo nan ase na ɔde no maa asafo no sɛ otumfo awurade a ɔkorɔn sen biribiara
asafo no yɛ kristo nipadua a ɔno ankasa hyɛ mu na ɔma biribiara wie pɛyɛ wɔ baabiara no
kan no esiane mo asoɔden ne mo bɔne nti na moawuwu wɔ honhom mu
saa bere no na mudi bɔne a ɛwɔ wiase no akyi mutiee nea odi wim atumfo so a ɛnnɛ yi ɔno na odi wɔn a wontie onyankopɔn asɛm no so no
nokwarem na yɛn nyinaa te sɛ wɔn na yɛtenaa ase maa yɛn ho yɛɛ nea yɛpɛ sɛ yɛyɛ biara yɛn nso na ɛsɛ sɛ onyankopɔn abufuw ba yɛn so saa ara
nanso onyankopɔn ahummɔbɔ ne ne dɔ a ɔdɔ yɛn no so
efisɛ yɛn asoɔden nti yewuwuu wɔ honhom mu no ɔde yɛn ne kristo baa nkwa mu onyankopɔn adom nti na wɔagye mo nkwa
baako a yɛne kristo yesu yɛe no nti ɔma yɛne no sɔree sɛ yɛne no nni soro so
ɔyɛɛ eyi de daa ne dɔ a ɔbɛda no adi akyerɛ yɛn wɔ yesu kristo mu wɔ nna a ɛrebɛba no mu no adi
onyankopɔn adom nti na monam gyidi mu anya nkwa emfi mo ara mo nneyɛe mu na mmom efi onyankopɔn akyɛde mu
biribiara a aba no mfi mo nneyɛe mu nti morentumi nhoahoa mo ho
onyankopɔn ne yɛn yɛfo na yɛne kristo yesu baakoyɛ mu wabɔ yɛn sɛ yɛmmɛyɛ nnwuma pa a wasiesie agu hɔ sɛ yɛmmɛyɛ no
mo a wɔwoo mo amanamanmufo a yudafo wɔn a wɔfrɛ wɔn ho twetiatwafo na wɔfrɛ mo wɔn a wontwaa twetia a ɛkyerɛ nea na nnipa yɛ wɔn honam no monkae sɛnea na mote bere a atwam no
saa bere no na moatew mo ho afi kristo ho na moyɛ ahɔho a monka wɔn a onyankopɔn ayi wɔn no ho na munni apam a ne fapem gyina ɛbɔ a onyankopɔn hyɛɛ ne nkurɔfo no mu kyɛfa biara na mote wiase ha a munni anidaso na munnim onyankopɔn
nanso afei mo a na anka mowɔ akyirikyiri no nam baako a mo ne kristo yesu ayɛ no ne kristo wu no so atwiw abɛn
efisɛ kristo no ankasa nam baako a wama yudafo ne amanamanmufo ayɛ no so de asomdwoe aba ɔnam ɔno ankasa ne honam so bubuu ɔfasuw a na etwa wɔn ntam ma wɔyɛ atamfo no
ɔnam ne mmara so atwa yuda mmara no mu sɛnea ɛbɛyɛ a obefi nnipa horow abien no mu anya nnipa foforo a wɔne no yɛ baako na ɛnam so de asomdwoe aba
kristo nam ne wu a owui asɛnnua no so no tɔree ɔtan ase ɔnam asɛnnua no so kaa aman abien no bɔɔ mu ma wɔbɛyɛɛ nipadua koro san de wɔn baa onyankopɔn nkyɛn
enti kristo ba bɛkaa asɛmpa a ɛfa asomdwoe ho no kyerɛɛ wɔn nyinaa ɔka kyerɛɛ mo amanamanmufo a na mommɛn onyankopɔn no ne mo yudafo a na mobɛn onyankopɔn no nyinaa
kristo nti na yɛn nyinaa yudafo ne amanamanmufo nam honhom koro so tumi ba agya no anim
enti mprempren mo amanamanmufo no monyɛ ahɔho bio mo ne onyankopɔn nkurɔfo no yɛ nnipa koro na mofra onyankopɔn abusuafo no mu
mo nso wɔde mo asi fapem a asomafo no ne adiyifo no toe a kristo yesu no ankasa yɛ ne tweatibo no so
ɔno na okita ɔdan no afaafa nyinaa mu na ɔhwɛ ma enyin bɛyɛ awurade asɔredan kronkron no
mo ne no aka abom nti wɔasi mo ne afoforo nyinaa afra sɛ ɔdan baako a onyankopɔn nam ne honhom so te mu
eyi nti me paulo a mo amanamanmufo nti meyɛ kristo yesu deduani no bɔ mpae srɛ onyankopɔn
akyinnye biara nni ho sɛ moate sɛ mo yiyeyɛ nti na onyankopɔn nam n adom so de saa adwuma yi ama me sɛ menyɛ no
onyankopɔn daa n ahintasɛm no adi kyerɛɛ me makyerɛw asɛm tiaa bi afa eyi ho
na sɛ mokenkan nea makyerɛw no a mobɛte me kristo ahintasɛm no ase
mmere bi a atwam no na wɔnka saa ahintasɛm yi nkyerɛ nnipa nanso afei onyankopɔn nam honhom no so ada ahintasɛm no adi akyerɛ n asomafo ne n adiyifo kronkron no
saa ahintasɛm yi kyerɛ sɛ amanamanmufo wɔ kyɛfa wɔ adedi koro no mu te sɛ yudafo a wɔyɛ nipadua koro de no na wɔnam asɛmpa no so ahyɛ wɔn bɔ koro no ara bi wɔ kristo yesu mu
onyankopɔn nam n adom akyɛde bi so yɛɛ me asɛm no ho somfo a efi ne tumi mu
ɛwom sɛ me ne aketewa pa ara wɔ nkumaa no mu nanso onyankopɔn yɛɛ me adom sɛ menkɔka asɛmpa a ɛfa kristo ahonya a enni awiei no ho nkyerɛ amanamanmufo
na yɛmma nnipa nyinaa nhu ɔkwan a wɔbɛfa so de onyankopɔn ahintasɛm no adi dwuma onyankopɔn a ɔyɛ ɔbɔadeɛ no koraa ahintasɛm no so mfe bebree
sɛnea ɛbɛyɛ a ɛnnɛ yi wɔnam asafo abɔfo ɔsoro atumfo so behu onyankopɔn nimdeɛ no nyinaa
onyankopɔn nam yɛn awurade kristo yesu so fi ne botae a enni awiei no mu na edii dwuma no wiei
yɛne no ka bom a yɛnam gyidi a yɛwɔ wɔ onyankopɔn mu no so betumi asi yɛn bo akɔ anim
mesrɛ mo mommma mo bo nntu efisɛ merehu amane ma mo mo na mubenya ho mfaso
eyi nti mibu nkotowde wɔ agya no
a ɔsoro ne fam abusua biara nya ne din fi no no anim
mibisa sɛ omfi n anuonyam dodow no mu mfa ne honhom no so nhyɛ mo mu den
sɛnea ɛbɛyɛ a kristo nam gyidi so bɛtena mo koma mu mebɔ mpae sɛ mobɛto ɔdɔ fapem
sɛnea ɛbɛyɛ a mo ne onyankopɔn nkurɔfo nyinaa benya tumi ate kristo dɔ a ɛkorɔn no ase
na moahu kristo dɔ a ɛtra adwene no na moayɛ ma wɔ onyankopɔn mu
na nea otumi yɛ ma ɛtra ade nyinaa ma ɛboro so kyɛn nea yɛsrɛ anaasɛ yesusuw sɛnea tumi a ɛyɛ yɛn mu adwuma no te no
ɔno na kristo yesu mu anuonyam nka no asafo no mu mfa nkɔ beresanten a ɛbɛba awo ntoatoaso nyinaa mu amen
me a esiane sɛ mesom awurade nti meyɛ odediani no hyɛ mo sɛ montena ase mma ɛmfata ɔfrɛ a wɔafrɛ mo mu no
bere biara munnwo monyɛ dinn na montɔ mo bo ase
daa momma honhom no nni mo kan na mo ne mo ho mo ho ntena ase asomdwoe mu
nipadua baako ne honhom baako na ɛwɔ hɔ sɛnea anidaso baako a onyankopɔn nam so afrɛ mo wɔ hɔ no
awurade baako gyidi baako ne asubɔ baako na ɛwɔ hɔ
onyankopɔn a ɔyɛ nnipa nyinaa agya no a ɔsan yɛ yɛn nyinaa awurade no na ɔnam yɛn nyinaa so di dwuma na ɔwɔ yɛn nyinaa mu no na ɔwɔ hɔ
yɛn mu biara wɔ akyɛde bi a kristo de ama yɛn
kyerɛwsɛm no ka se bere a ɔkɔɔ soro no ɔfaa nneduafo bebree kaa ne ho ɔmaa nnipa akyɛde
afei ɔkɔɔ soro no ase kyerɛ dɛn ase kyerɛ sɛ nea edi kan no ɔbaa fam asase ase pɛɛ
enti nea ɔbaa fam no ara na ɔkɔɔ soro kɔhyɛɛ wim nyinaa
ɔno na ɔmaa nnipa akyɛde no oyii ebinom ma wɔbɛyɛɛ asomafo afoforo bɛyɛɛ adiyifo afoforo bɛyɛɛ asɛmpakafo ebi bɛyɛɛ asɔfo ne akyerɛkyerɛfo
ɔyɛɛ eyi de siesiee onyankopɔn nkurɔfo nyinaa maa kristo adwumayɛ na wɔnam so ama kristo nipadua no agyina
enti yɛnam yɛn gyidi ne yɛn nimdeɛ a yɛwɔ wɔ onyankopɔn ba no ho no bɛyɛ baako yɛbɛyɛ nnipa a wɔn adwenem abue na wobehu pɛ a kristo yɛ no bi yɛn mu
yɛrenyɛ mmofra a nnipa bi nam wɔn nkyerɛkyerɛ so kyerɛkyerɛ afoforo daadaa wɔn de wɔn kɔ mfomso mu no bi bio
mmom sɛ yɛtena ase nokware ne ɔdɔ honhom mu a yebenyin wɔ kristo a ɔyɛ asafo no ti mu
ne nti na honam no akwaa horow suso ne ho ne ho mu nam ɔdɔ mu nyin bere a wɔn mu biara di ne dwuma no
mede awurade din bɔ mo kɔkɔ sɛ monntena ase bio sɛ amanamanmufo a wonni adwene pa bi
na esum aduru wɔn adwene no wonni kyɛfa wɔ asetena a onyankopɔn ma no mu efisɛ wɔapirim wɔn koma
wɔn ani nwu hwee wɔagyaa wɔn ho ama bɔne na wɔyɛ afide ahorow nyinaa bi a wonnu wɔn ho
ɛnyɛ saa na musua faa kristo ho
ɛyɛ nokware sɛ motee ne nka na sɛ moyɛ n akyidifo nti wɔkyerɛɛ mo nokware a ɛwɔ yesu mu
enti montew mo ho mfi mo suban dedaw no a ɛde mo kɔɔ nnaadaa mu no ho
ɛsɛ sɛ wɔyɛ mo koma ne mo adwene foforo koraa
na montena ase wɔ suban foforo a wɔbɔɔ no onyankopɔn sɛso a ɛda abrabɔ pa a ɛteɛ na ɛyɛ kronn no mu no
munntwitwa atoro nkyerɛ mo ho mo ho obiara nni nokware nkyerɛ ne nua efisɛ yɛn nyinaa yɛ nnipa baako wɔ kristo nipadua mu
sɛ wo bo fuw a mma w abufuw no mfa wo nkɔ bɔne mu na mma ade nnkye w abufuw so
mma ɔbonsam kwan
ɛsɛ sɛ obi a ɔbɔ korɔn no gyae korɔnbɔ no na ɔnam so aboa ahiafo
mma kasa bɔne mfi w anom na mmom ka kasa pa na aboa afoforo wɔ nea ehia wɔn mu ne wɔn a wotie mo no
monnhyɛ onyankopɔn honhom kronkron a wɔnam so ahyɛ mo nkwagye ho bɔ no awerɛhow
munnyae anoɔyaw bo bɔne abufuw ateɛteɛ ayeyawyeyaw ne ɔtan nyinaa
monyɛ mo ho mo ho adɔe na momfa mo mfomso nkyekyɛkyekyɛ mo ho mo ho sɛnea onyankopɔn nam kristo so de mo bɔne kyɛɛ mo no
esiane sɛ moyɛ onyankopɔn mma pa no nti ɛsɛ sɛ mobɔ mmɔden na mosɛ no
ɛsɛ sɛ ɔdɔ di mo abrabɔ so sɛnea kristo dɔɔ yɛn no nti ɔde ne nkwa too hɔ maa yɛn sɛ afɔrebɔde a ɛyɛ huam na ɛsɔ onyankopɔn ani no
esiane sɛ moyɛ onyankopɔn nkurɔfo no nti ɛnsɛ sɛ wɔbɔ aguamammɔ anaa afide anaa anibere so de bata mo din ho
saa ara nso na ɛmfata sɛ moka kasa fi mmom ɛsɛ sɛ moda onyankopɔn ase
munnya ntease sɛ obiara a ɔbɔ aguaman na ɔyɛ afide na ɔyɛ oniberefo anibere yɛ abosonsom no bi no rennya kyɛfa biara wɔ kristo ne onyankopɔn ahenni no mu bi
mommma obiara mmfa nsɛm a aba nni mu nnaadaa mo efisɛ saa nneɛma no na ɛma onyankopɔn bo fuw wɔn a wɔyɛ asoɔden no
enti mo ne saa nnipa no nnyɛ biribiara
na mo ankasa mowɔ esum mu nanso esiane sɛ moabɛyɛ awurade nkurɔfo no nti moaba hann mu enti ɛsɛ sɛ motena ase sɛ nnipa a wɔyɛ hann mma
efisɛ hann no na wotwa mu aba pa biara a ɛyɛ trenee ne nokware
munsua nea ɛsɔ awurade ani yɛ
montwe mo ho mfi nneɛma hunu a nnipa yɛ a ɛwɔ esum mu no ho na mmom monna no adi wɔ hann mu
ɛyɛ aniwu sɛ wɔka nneɛma a wɔyɛ no esum mu no ho asɛm
na sɛ wɔda nneɛma no nyinaa adi wɔ hann mu a na wobehu wɔn su ankasa
efisɛ biribiara a wɔda no adi no bɛyɛ hann enti na wɔaka se nyan wo a woada na sɔre fi awufo mu na kristo bɛhyerɛn wɔ wo so
enti monhwɛ mo asetena so yiye pa ara monntena ase sɛ wɔn a wonnim hwee na mmom montena ase sɛ anyansafo
bere biara a mubenya no monhwere no yiye efisɛ nna yi yɛ nna bɔne
monnyɛ adwenem harefo na monhwehwɛ nea awurade pɛ sɛ moyɛ
monnnom nsa mmmow na amfa mo ankɔ ɔsɛe mu na mmom momma honhom kronkron no nhyɛ mo ma
momfa nnwom mu nsɛm nkasa nkyerɛ mo ho mo ho monto dwom mma awurade na monkamfo no wɔ koma mu
bere biara monna agya onyankopɔn ase wɔ biribiara mu wɔ awurade yesu kristo din mu
esiane obu a mubu kristo nti mommrɛbrɛ mo ho ase
ɔyerenom mommrɛ mo ho ase mma mo kununom sɛnea mobrɛ mo ho ase ma awurade no
efisɛ okunu wɔ tumi wɔ ne yere so sɛnea kristo nso wɔ tumi wɔ asafo no so no kristo ankasa nipadua no yɛ asafo no agyenkwa
enti ɛsɛ sɛ ɔyerenom brɛ wɔn ho ase koraa ma wɔn kununom sɛnea asafo no brɛ ne ho ase ma kristo no
okununom monnodɔ mo yerenom sɛnea kristo dɔɔ asafo no nti ɔde ne kra too hɔ
nam asubɔ ne onyankopɔn asɛm so de tew ho
de ama ne ho wɔ ne fɛ ne ne kronnyɛ mu a ɛho ntɔɔ kyima bi no
ɛsɛ sɛ mmarima dɔ wɔn yerenom sɛnea wɔdɔ wɔn nipadua no ɔbarima a ɔdɔ ne yere no dɔ n ankasa ne ho
obiara ntan ne ho mmom ɔma no aduan di hwɛ no yiye sɛnea kristo hwɛ asafo no pɛ
yɛn nso yɛyɛ ne nipadua ho akwaa bi
sɛnea kyerɛwsɛm no ka se eyi nti na ɔbarima begyaw n agya ne ne na na ɔde ne ho akɔbata ne yere na wɔn baanu no nyinaa ayɛ biako
saa asɛm yi yɛ nokware na mete ase sɛ ɛfa kristo ne asafo no ho
na ɛfa wo nso wo ho ɛsɛ sɛ okunu biara dɔ ne yere sɛ n ankasa ne ho na ɔyere biara nso bu ne kunu
mma muntie mo awofo asɛm wɔ awurade mu efisɛ saa na eye
di w agya ne wo na ni no ne mmaransɛm a edi kan a bɔhyɛ ka ho
na asi wo yiye na wo nna nso aware asase yi so
awofo monnhyɛ mo mma abufuw na mmom montetew wɔn awurade kwan pa so
asomfo momfa ehu ne ahopopo ntie mo wuranom a mo ne wɔn wɔ asase so ha na momfa koma pa nsom wɔn sɛnea moresom kristo no
ɛnyɛ bere a wɔrehwɛ mo nko na monyɛ saa sɛnea mubenya wɔn anim nyam na mmom momfa mo koma nyinaa nyɛ onyankopɔn apɛde sɛ n asomfo
momfa anigye nyɛ mo adwuma sɛ asomfo a moresom awurade a ɛnyɛ nnipa
monkae sɛ adwuma pa biara a obi yɛ no sɛ ɔyɛ ɔsomfo anaa ɔde ne ho no awurade betua no so ka
awuranom saa ara na mo nso monyɛ mo asomfo na munnyae wɔn ahunahuna monkae sɛ mo ne mo asomfo nyinaa wɔ wura baako a ɔwɔ soro na ɔno de ɔnhwɛ anim mmu atɛn
nea etwa to ne sɛ momfa mo ahoɔden nhyɛ awurade mu wɔ ne tumi mu
momfa akode a onyankopɔn de ama mo no nyinaa nhyehyɛ mo ho sɛnea ɛbɛyɛ a mubetumi asɔre atia ɔbonsam ne ne nnaadaa no
efisɛ ɛnyɛ yɛne mogya ne honam na anya na mmom yɛne mpanyinni ne tumidi ne wiase yi sum mu atumfo ne ahohommɔne a ɛwɔ soro hɔ na anya
eyi nti momfa onyankopɔn akode no mprempren na sɛ da bɔne no ba a moatumi agyina atamfo no anim na moko wie nso a moagyina pintinn
enti munnyina hɔ momfa nokware mmɔ mo asen na monhyɛ trenee nkatabo
na momfa asɛmpa a ɛma asomdwoe no sɛ mpaboa nhyehyɛ mo nan
bere biara momfa gyidi nyɛ mo kyɛm na ɛno na mode bedum ɔbonsam bɛma a ɛredɛw a ɔbɛtow no
momfa nkwagye kyɛw ne onyankopɔn asɛm sɛ nkrante a honhom no de ama mo
monyɛ eyi nyinaa wɔ mpaebɔ mu na mummisa onyankopɔn hɔ mmoa bere biara momma honhom no nni mo kan wɔ mpaebɔ mu eyi nti munnyina pintinn na mommpa abaw daa mommɔ mpae mma onyankopɔn nkurɔfo
mommɔ mpae mma me na sɛ mepɛ sɛ mekasa a onyankopɔn ama me asɛm aka na matumi akasa akokoduru so mada asɛmpa no mu ahintasɛm adi
ɛwom sɛ mprempren meyɛ odeduani de nanso asɛmpa yi nti meyɛ ɔnanmusifo mommɔ mpae mma me na matumi de akokoduru akasa sɛnea ɛsɛ sɛ mekasa
yɛn nua pa tihiko a ɔyɛ awurade adwumayɛ mu somfo gyidini no bɛka me ho nsɛm nyinaa akyerɛ mo sɛnea ɛbɛyɛ a mubehu dwuma a meredi
eyi nti na meresoma no mo nkyɛn ama wabɛka sɛnea yɛresi kɔ so akyerɛ mo na wasan ahyɛ mo nkuran nso
yɛn agya onyankopɔn ne awurade yesu kristo mma anuanom nyinaa asomdwoe ne ɔdɔ a gyidi wɔ mu
adom nka wɔn a daa wɔdɔ yɛn awurade yesu kristo no
saa nhoma yi fi paulo ne timoteo a wɔyɛ kristo yesu nkoa nkyɛn wɔde kɔma yesu kristo mu ahotefo ne ahwɛfo ne asomafo a wɔwɔ filipi no nyinaa
adom ne asomdwoe a efi yɛn agya nyankopɔn ne awurade yesu kristo nka mo
bere biara a mekae mo no meda onyankopɔn ase
saa ara nso na da biara mede anigye bɔ mpae ma mo
efisɛ efi da a edi kan de besi sesɛɛ no moaboa me wɔ asɛmpaka no adwumayɛ mu
eyi nti migye di yiye sɛ onyankopɔn a ofitii ase yɛɛ saa adwuma pa yi wɔ mo mu no bɛkɔ so de akosi da a yesu kristo bɛba no
sɛnea mo ho adwene pa wɔ me tirim no nti sɛ daa mekae mo a na ne kwan so ara nen efisɛ sɛ meda mpokyerɛ mu anaasɛ mede me ho na mereka asɛmpa no no mo nyinaa ne me nya onyankopɔn adom
onyankopɔn ankasa di me adanse sɛ m ani agyina mo wɔ yesu kristo dɔ mu
me mpae a mebɔ ma mo ne sɛ ɔdɔ a mode dodɔ mo ho mo ho no mu bɛyɛ den na mubenyin wɔ nimdeɛ ne ntease mu
sɛnea ɛbɛyɛ a mubehu nea eye na da a kristo bɛba no moayɛ kronn a obi nka asɛm bi ntia mo
nneɛma pa a yesu kristo no nko betumi de ama mo no bɛhyɛ mo abrabɔ ma de ahyɛ onyankopɔn anuonyam akamfo no
anuanom mepɛ sɛ mote ase sɛ nneɛma a aba me so nyinaa aboa ama asɛmpa no atrɛw
ɛno nti awɛmfo a wɔwɔ ahemfi ha ne afoforo a wɔka wɔn ho no nyinaa nim sɛ esiane sɛ meyɛ kristo somfo no nti na meda afiase
afiase a meda no ahyɛ anuanom bebree nkuran wɔ awurade mu ma wotumi ka onyankopɔn asɛm no wɔ akokoduru so a wonsuro hwee
ɛyɛ nokware sɛ wɔn mu binom nam nitan ne ntɔkwawpɛ so ka kristo ho asɛm foforo na afoforo nso de adwene pa na ɛka ne ho asɛm
wɔn a wɔde adwene pa ka asɛm no fi ɔdɔ mu na ɛka efisɛ wonim sɛ onyankopɔn asɛm nti na meda afiase
afoforo a wɔnam nitan ne ntɔkwawpɛ so ka asɛm no nso dwen sɛ wɔnam saa kwan yi so bɛma m ahohiahia aboro so wɔ m afiase nna yi mu
eyi nti na ayɛ dɛn ɛyɛ me anigyesɛm nea ehia ara ne sɛ sɛ wofi adwene pa anaa adwemmɔne mu no kristo ho asɛm ara na wɔka na eyi nti m ani gye na mɛkɔ so ama mani agye
efisɛ minim sɛ mo mpaebɔ ne adom a efi yesu kristo honhom mmoa mu no nti wobegyaa me
me pɛ ne m anidaso titiriw ne sɛ mmere nyinaa mede nsi ne anem bɛyɛ m adwuma mpo saa bere yi sɛ mete ase o sɛ miwu o mede me nipadua nyinaa bɛhyɛ kristo anuonyam
me de m ase a mete ne kristo na owu yɛ me mfaso
na sɛ m ase a mete yi na ɛbɛma matumi matwetwe afoforo abrɛ kristo a ɛnne na asetena ne owu minhu mu nea memfa
eyi adi me aniani ɔpɛ na mepɛ sɛ mitu wiase ne kristo kɔtena efisɛ ɛno mmom na eye
nanso mo nti sɛ mete ase nso a anka eye
minim sɛ me ho hia wɔ asase yi so ha ɛno nti mɛtena ha kakra na maboa mo ama moanyin wɔ gyidi mu anya anigye
m asetena yi bɛma mo ani agye na sɛ mesan bɛsra mo bio a mubenya biribi agyina so ahyɛ kristo anuonyam sɛ ɔbɔɔ me ho ban
mprempren ade a ɛho hia me ne sɛ biribiara a ɛbɛto mo no momma mo abrabɔ mfata sɛ kristo asɛmpa no nko sɛnea ɛbɛyɛ a sɛ yehyia o sɛ yɛanhyia o mɛte mo ho asɛm pa sɛ mugyina pintinn na mukita botae koro ne gyidi koro wɔ asɛmpa no ho
munnsuro mo atamfo biribiara a mobɛyɛ no momfa akokoduru nnyina pintinn na eyi bedi adanse sɛ wobedi nkogu na moadi nkonim efisɛ onyankopɔn ka mo ho
na mo de ɛnyɛ sɛ wɔadom mo sɛ munni kristo akyi nko na mmom sɛ mubehu amane nso
afei mubetumi ne me abom ako ɔko a mereko no saa ɔko yi na bere a atwam no mekoe no na migu so reko sɛnea mote no no
mo nkwa a mowɔ wɔ kristo mu no hyɛ mo den anaa ne dɔ kyekye mo werɛ anaa mo ne honhom no wɔ ayɔnkofa bi anaa mowɔ ayamye ne ayamhyehye ma mo ho mo ho anaa
sɛ ɛte saa de a ɛnne munnya adwene koro wɔ ɔdɔ ne honhom ne botae koro mu na m anigye awie pɛyɛ
monnyɛ pɛsɛmenkominya monnhoahoa mo ho mfa mpɛ anuonyam hunu mommrɛ mo ho ase mma mo ho mo ho na mummu mo yɔnkonom nsen mo ankasa mo ho
mommma obiara nnnwen ne nko ara n ade ho na mmom onnwen n afɛfo nso de ho bi
momma mo abrabɔ nyinaa nyɛ sɛ yesu kristo de no bi
ɔno na ɔwɔ onyankopɔn tebea mu de nanso wanhyɛ ne ho sɛ ɔne onyankopɔn bɛyɛ pɛ
ɔdanee ne tumi kɛse ne n anuonyam too nkyɛn mmom ofii ne pɛ mu faa akoa tebea de too ne ho so bae sɛ onipa bɛyɛɛ n ade sɛ onipa
ɔbrɛɛ ne ho ase yɛɛ osetie de koduu owu mu asɛnnua ho wu mu mpo
eyi nti onyankopɔn maa ne so kɔɔ beae a ɛkorɔn koraa maa no din a edi din nyinaa so
na ɛno nti sɛ wɔbɔ yesu din a ɔsorofo ne asase sofo ne asase asefo nkotodwe nyinaa bɛkotow no
na tɛkrɛma nyinaa apae mu aka se yesu kristo ne awurade de ahyɛ agya onyankopɔn anuonyam
enti me nnamfo pa sɛnea na me ne mo te hɔ a na mutie me no saa ara nso na bere a minni mo nkyɛn mprempren yi ɛsɛ sɛ mutie me ara nen monkɔ so mfa ahopopo ne suro nyɛ adwuma mfa nwie mo nkwagye ho adwumayɛ
efisɛ onyankopɔn na ɔma mufi mo pɛ mu di dwuma a ɛsɔ n ani
dwuma biara a mubedi no munnnwiinwii na munnnye ho akyinnye
sɛnea ɛbɛyɛ a wɔnka biribi ntia mo na mobɛyɛ kronn sɛ onyankopɔn mma pa a wɔte wiase a nkontonpofo ne nnebɔneyɛfo ahyɛ ma tɔ no mu ɛsɛ sɛ mohyerɛn wɔ wɔn mu sɛ nsoromma a ɛwɔ soro
wɔ nkwa no ho asɛm a moka kyerɛ wɔn no mu sɛ moyɛ saa na kristo da no mede mo hoahoa me ho a na ne kwan so ara nen efisɛ ɛbɛda no adi sɛ dwuma a mibedii no anyɛ kwa
ebia na ɛsɛ sɛ wohwie me mogya gu sɛ afɔrebɔde ne ɔsom a efi mo gyidi mu sɛ ɛba saa a ɛbɛyɛ anigyesɛm na me ne mo nyinaa na enya saa ahosɛpɛw no
saa kwan koro no ara so na ɛsɛ sɛ mo nso mo ani gye na mo ne me nya ahosɛpɛw
anidaso a mewɔ awurade yesu mu no nti metumi asoma timoteo ma waba mo nkyɛn na mo ho nsɛm a mɛte no ahyɛ me nkuran
ɔno nko ne obi a ɔwɔ ɔtema ma me na mo ho asɛm nso hia no
mo mu biara pɛ ɔno ara ne yiyedi a yesu kristo ho asɛm mfa ne ho
mo ankasa mudi ho adanse sɛ wakyerɛ mu a odi wakyerɛ nso sɛ ɔne me te sɛ ɔba ne n agya a wɔaka abom adi asɛmpa no ho dwuma
sɛ mihu sɛnea nneɛma rekɔ so ma me a ɛrenkyɛ biara mɛsoma no wɔ mo nkyɛn
na awurade mu anidaso a mewɔ nti minim sɛ ɛrenkyɛ biara m ankasa mɛba mo nkyɛn
m adwene ho sɛ mɛsoma yɛn nua epafrodito a wayɛ adwuma na wadi me nkyɛn mu ako na wasom mo sɛ somafo de aboa me no wɔ mo nkyɛn
ne ho pere no sɛ obehu mo nyinaa na ɛhaw no nso sɛ motee ne nka sɛ ɔyare
ampa ara na ɔyare a anka ɔreyɛ awu nanso onyankopɔn huu no ne me nso mmɔbɔ efisɛ wamma manni awerɛhow
me ho peree me yiye sɛ mɛsoma no mo nkyɛn na muhu no a mo ani asan agye bio na me nso m awerɛhow to atwa
momfa ahosɛpɛw nnye no sɛ onua wɔ awurade mu momfa obu ne nidi mma nnipa a wɔte sɛ ɔno nyinaa
efisɛ ɔde ne nkwa bɔɔ afɔre a ɛnam so maa anka ɔrewu ama kristo adwuma de aboa me a anka morentumi mmoa saa no
anuanom asɛm a mede rewie ne sɛ momma mo ani nnye wɔ awurade mu ɛnhaw me sɛ meti nsɛm a makyerɛw dedaw no mu eye ma mo akwankyerɛ
monhwɛ nnebɔneyɛfo no a wɔte sɛ akraman a wɔka se twa na ɛsɛ sɛ onipa twa ne ho sie no yiye
ɛyɛ yɛn na ɛnyɛ wɔn na yɛagye twetiatwa ato mu efisɛ yɛnam onyankopɔn honhom so som no na hyɛ a yɛde yɛn ho ahyɛ kristo yesu mu no nti yenya ahosɛpɛw yɛmfa yɛn ho nto amanne so
sɛ obi wɔ hɔ a odwen sɛ sɛ ɔde ne ho to amanne so na eye a anka ɛyɛ me
bere a midii nnawɔtwe pɛ na wotwaa me twetia meyɛ israelni fi m awosu mu mifi benyamin abusua a wɔyɛ hebrifo kronn no mu sɛ wɔka yudafo mmara sodi ho asɛm nso a meyɛ farisini
a na me ho pere me sɛ mɛtaa kristo sɛ mmara no sodi nko na ɛma obi yɛ ɔtreneeni a ɛnne na me ho nni mfomso biara
nanso nneɛma a na mefa no sɛ ɛyɛ mfaso nyinaa no esiane kristo nti ayɛ adehwere
ɛnyɛ ɛno nko na migye midi nso sɛ biribiara nkyɛn sɛ wode wo ho bɛto kristo yesu a ɔyɛ m awurade no so ne nti matow biribiara akyene mefa ne nyinaa sɛ nneɛma hunu bi sɛnea ɛbɛyɛ a me nsa bɛka kristo
na wo ne no ayɛ baako afei meremfa m ahoɔden mpere sɛ mɛyɛ pɛ pɛyɛ a efi mmara no mu no na mmom mehwehwɛ pɛyɛ a efi kristo mu gyidi ne onyankopɔn mu a gyidi na ɛyɛ ne fapem
nea merehwehwɛ ara ne sɛ mehu kristo na menya ne wusɔre no mu suahu na mahu n amane no bi na mayɛ sɛ ɔno wɔ ne wu no mu
a mewɔ anidaso sɛ me nso me wu akyi wɔbɛma me asɔre afi owu mu
menka se madi nkonim anaasɛ meyɛ pɛ merebɔ ho mmɔden sɛ medi nkonim a ka a kristo aka me abata ne ho no nti wadi ama me no
nanso anuanom minnye nni sɛ madi saa nkonim no ade baako a ɛsɛ sɛ meyɛ ne sɛ ɛsɛ sɛ me werɛ fi m akyi na meyere me ho sɛnea ɛbɛyɛ a medu nea ɛwɔ m anim no ho
eyi nti mitu mmirika kɔ m anim tee na madu soro botae no a onyankopɔn nam kristo yesu so afrɛ me no ho
ɛsɛ sɛ yɛn a yenyin wɔ honhom mu no nyinaa dwen saa sɛ mo mu bi nso wɔ adwene foforo a onyankopɔn bɛda no adi akyerɛ mo
momma yɛnkɔ so nni mmara a yɛnam so abɔ yɛn bra abesi nnɛ no so
anuanom monkɔ so nsuasua me yɛama mo nhwɛso pa nti muntie wɔn a wɔwɔ saa nhwɛso pa no
maka saa asɛm yi akyerɛ mo sɛ nnipa bebree wɔ hɔ a wɔn abrabɔ ma wɔyɛ kristo wu a owui wɔ asɛnnua no ho no atamfo
saa nnipa no bɛkɔ ɔsɛe mu efisɛ wɔn nyame ara ne wɔn honam mu nneɛma wɔma wɔn ho so wɔ nneɛma a ɛsɛ sɛ wɔn ani wu ho no ho na wodwen wiase nneɛma nko ara ho
yɛn de yɛyɛ ɔsoro mma na yɛde ahosɛpɛw twɛn yɛn agyenkwa a ɔyɛ yɛn awurade yesu kristo a ofi soro bɛba no
ɔnam tumi a etumi ma biribiara hyɛ n ase no so bɛsakra yɛn nipadua a ɛyɛ mmerɛw na ewu no na wayɛ no sɛ ne de a ɛwɔ anuonyam no
enti anuanom medɔ mo na m ani agyina mo moama me ho asan me enti me nso mede mo hoahoa me ho adɔfonom saa na ɛsɛ sɛ mugyina pintinn wɔ awurade mu
euodia ne sintike mesrɛ mo montena ase sɛ anuanom wɔ awurade mu
na wo nso a woka me ho a migye wo di no mepɛ sɛ woboa saa mmea yi efisɛ wɔde wɔn ahoɔden nyinaa aboa me ama asɛmpa no mu atrɛw a klemens ne m ahokafo bi a wɔn din hyɛ onyankopɔn nkwa nhoma no mu no nso ka ho
meka ti mu bio sɛ daa munnya ahosɛpɛw wɔ awurade mu mo ho nsɛpɛw mo
mommrɛ mo ho ase mma nnipa nyinaa ɛrenkyɛ awurade bɛba
mommma biribiara nnhaw mo daa mo mpaebɔ nyinaa mu momfa koma pa mmisa onyankopɔn nea ehia mo
na onyankopɔn asomdwoe a ɛtra ade nyinaa so no bɛhwɛ mo koma ne mo adwene so kristo yesu mu
anuanom asɛm a mede rewie ne sɛ nea ɛyɛ nokware nea ɛwɔ anuonyam nea ɛteɛ nea ɛho tew nea ɛwɔ ɔdɔ nea ɛwɔ din pa sɛ ɔbra pa bi wɔ hɔ a sɛ ayeyi bi wɔ hɔ a saa nneɛma yi ho na munnwen
nea moasua na moanya afi me nkyɛn wɔ nsɛm ne nneyɛe mu no na monyɛ na onyankopɔn a ɔma yɛn asomdwoe no bɛka mo ho
m ani gye wɔ awurade mu sɛ afei de moakyerɛ ɔdɔ a mode dɔ me ɛyɛ nokware sɛ modɔ me de nanso na munnya ho kwan nkyerɛ saa
menka saa asɛm yi nkyerɛ sɛ moapa me efisɛ masua ama akokwaw me sɛ tebea biara a mewɔ mu no mepɛ
minim ohia nim ahonya masua saa ahintasɛm yi enti baabiara ne bere biara sɛ ɔkɔm de me anaa mamee sɛ mewɔ pii anaa kakraa bi no mepɛ no saa ara
ahoɔden a kristo de ma me no nti mitumi gyina tebea biara ano
eye sɛ moboaa me wɔ m amanehunu mu
mo filipifo no ankasa nim pefee sɛ bere a mifii makedonia a na merefiti asɛmpa no ka no ase no mo nko ara ne asafo a moboaa me mo nko ara na moka nea minyae ne nea mehweree ho
mewɔ tesalonika no bere biara a biribi ho behia me no mode brɛ me
ɛnyɛ sɛ ɔpɛ na na mepɛ sɛ minya akyɛde na mmom nhyira a mubenya wɔ mu na na mepɛ sɛ mihu
me nsa aka biribiara a mode abrɛ me ma aboro so afei a epafrodito de akyɛde no nyinaa abrɛ me yi me nsa aka biribiara a ɛho hia me eyinom te sɛ afɔrebɔde huamhuam a wɔbɔ ma onyankopɔn na ogye na n ani sɔ
me nyankopɔn fi ne nnepa a ɔwɔ wɔ kristo yesu mu bɛma mo nea ehia mo nyinaa
anuonyam nka yɛn agya nyankopɔn daa daa amen
mikyia ahotefo no wɔ kristo yesu mu anuanom a wɔne me wɔ ha no nso kyia mo
ahotefo no nyinaa kyia mo na ne titiriw no ɔhempɔn kaesare fifo
awurade yesu kristo adom nka mo nyinaa
saa krataa yi fi paulo a ɛnam onyankopɔn pɛ so nti ɔyɛ kristo somafo no ne yɛn nua timoteo nkyɛn
de kɔma ahotefo a wɔwɔ kolose a wɔyɛ kristo mu gyidifo no adom ne asomdwoe a efi yɛn agya onyankopɔn nka mo
bere biara a yɛbɔ mpae ma mo no yɛda onyankopɔn a ɔyɛ awurade yesu kristo agya no ase
efisɛ yɛate mo gyidi a mowɔ wɔ kristo yesu mu ne dɔ a modɔ ahotefo no
da a edi kan a motee asɛmpa no munyaa mu anidaso a ɛwɔ hɔ ma mo enti mo gyidi ne mo dɔ a mowɔ no gyina mo anidaso a mowɔ a wɔakora no wɔ ɔsoro ama mo no so
efi da a edi kan a motee onyankopɔn adom na muhuu sɛnea ɛte no asɛmpa no de nhyira abrɛ wiase mmaa nyinaa na trɛw ara na ɛretrɛw sɛnea muhu no wɔ mo mu no
ɛnam epafra a ɔyɛ yɛn nua somfo a ɔde gyidi yɛ kristo adwuma ma yɛn no so na muhuu eyi
ɔkaa ɔdɔ a honhom no de ama mo no kyerɛɛ yɛn
esiane saa nti efi bere a yɛtee mo nka no yɛbɔ mpae ma mo daa yebisa onyankopɔn sɛ omfi ne pɛ mu mma mo nyansa ne ntease a ne honhom de ma no
ɛba saa a na mubetumi atena ase sɛnea awurade hwehwɛ na bere biara nso mobɛyɛ nea ɛsɔ n ani dwuma biara a mubedi no ɛbɛsow aba pa na mubenyin wɔ onyankopɔn ho nimdeɛ mu
yɛrebɔ mpae nso sɛ ne tumi ne n ahoɔden bɛhyɛ mo ma sɛnea ɛbɛyɛ a ɔkwan biara so mode awurade mu ahosɛpɛw ne boasetɔ begyina biribiara ano
momfa ahosɛpɛw nna agya no a ɛnam ne so nti moanya nea onyankopɔn akora so ama n ahotefo a wɔwɔ ne hann no mu no bi no ase
ogyee yɛn fii sum tumi ase de yɛn baa ne dɔ ba no ahenni mu dwoodwoo
na ne nti na wɔama yɛade yɛn ho na wɔde yɛn bɔne akyɛ yɛn
kristo yɛ onyankopɔn a wonhu no no sɛso ɔno ne abakan a odi abɔde nyinaa so
efisɛ ɛnam ne so na onyankopɔn bɔɔ biribiara a ɛwɔ soro ne asase so nea wohu ne nea wonhu honhom mu atumfo awuranom ne ahemfo onyankopɔn nam ne so na ɔbɔɔ wiase nyinaa na ɔbɔ maa no nso
na ɔwɔ hɔ ansa na wɔrebɔ biribiara na ne mu na biribiara nya n afa pɛpɛɛpɛ
asafo no yɛ ne nipadua na ɔno na ɔyɛ asafo no ti ɔno na nipadua no nkwa fi no ɔno ne abakan a wonyanee no fii awufo mu sɛnea ɛbɛyɛ a ɔno nko ara bedi ade nyinaa mu kan
efi onyankopɔn no ankasa pɛ mu na ɔba no anya onyankopɔn su nyinaa wɔ ne mu
ɛnam ne ba no so na onyankopɔn fi ne pɛ mu de wiase nyinaa san bɛhyɛɛ ɔno ankasa ase onyankopɔn nam ne ba no wu a owui asɛnnua so no de asomdwoe bae enti ɔde nneɛma a ɛwɔ asase so ne ɔsoro nyinaa ahyɛ n ase
bere bi a atwam no esiane sɛ na moyɛ bɔne na modwene bɔne ho nti na mo ne onyankopɔn ntam kwan ware a na moyɛ n atamfo nso
nanso ɛnam ne ba no wu so nti onyankopɔn afa mo nnamfo sɛnea ɛbɛyɛ a mobɛyɛ kronn a bɔne biara nni mo ho wɔ n anim
ɛsɛ sɛ mokɔ so ma mo gyidi mu yɛ den a momma ho kwan mma mo anidaso a munyaa no da a edi kan a motee asɛmpa no nhinhim saa asɛmpa a wɔka kyerɛ nnipa nyinaa yi nti na me paulo mebɛyɛɛ ɔsomfo no
ɛyɛ me anigye sɛ merebrɛ mo ho menam me honam mu amane a merehu so boa nea aka wɔ kristo amanehunu a ohui wɔ ne honam mu a egyina hɔ ma asafo no no
onyankopɔn a mo yiye di nti ɔde saa dwuma yi hyɛɛ me nsa no ayɛ me asafo no somfo dwumadi no yɛ n asɛm no ka
a ɛyɛ ahintasɛm a mfe bebree a atwam no ɔde hintaw adasamma nanso afei de wada no adi akyerɛ n ahotefo
onyankopɔn nhyehyɛe ne sɛ ɔbɛda n ahintasɛm a anuonyam wɔ mu no adi akyerɛ n ahotefo ahintasɛm no ne sɛ kristo te mo mu n asekyerɛ ne sɛ onyankopɔn anuonyam no ka mo
ɛno nti yɛka kristo ho asɛm kyerɛ nnipa nyinaa yɛnam adwene pa so bɔ obiara kɔkɔ kyerɛkyerɛ no sɛnea ɛbɛyɛ a obiara a yɛde no bɛhyɛ onyankopɔn nsa no na ɔyɛ onipa a n adwene mu abue na ɔne kristo nso ayɛ baako
ansa na metumi adi saa dwuma no na efi tumi a kristo nam n ahoɔden so de ama me no
mepɛ sɛ mema mo ne nnipa a wɔwɔ laodikea no ne wɔn a wonhuu me da no hu adwuma dennen a mereyɛ ma wɔn
me botae ne sɛ wobenya nkuranhyɛ wɔ wɔn koma mu na wɔatena ase ɔdɔ mu sɛnea ɛbɛyɛ a mubenya gyidi a ntease de ba no na wobehu onyankopɔn a ɔyɛ kristo ankasa no
ɔno so na wɔnam hu onyankopɔn nyansa ne n adwene
meka kyerɛ mo se mommma obiara mmfa akyinnye hunu nnaadaa mo a ɛmfa ho sɛ woye anaa wonye
ɛwom sɛ minni mo nkyɛn wɔ ɔhonam fam de nanso mewɔ mo nkyɛn wɔ honhom fam ɛyɛ me anigye nso sɛ monam kristo mu gyidi so aka mo ho abom gyina hɔ pintinn
esiane sɛ moagye kristo sɛ mo wura nti mo ne no mmom ntena
munnye ntini wɔ ne mu momfa mo nkwa nto ne so na mo gyidi mu nyɛ den daa sɛnea wɔkyerɛɛ mo no na monna so ase
monhwɛ yiye na obi amfa ne nnaadaa a efi nnipa nkyerɛkyerɛ ne wiase ahonhom mu a emfi kristo no amfa mo dommum
efisɛ kristo mu na onyankopɔn te
na wama mo ho kwan sɛ mo ne no nyɛ baako ɔkorɔn sen honhom ne tumi biara
mo ne no ka boom no wotwaa mo twetia a ɛnyɛ nnipa na wotwaa mo na mmom ɛyɛ kristo no ankasa na otwaa mo de tew mo fii nipadua a ɛho ntew no tumi ase
wɔbɔɔ mo asu no nso wosiee mo ne kristo na asubɔ no ara mu wɔnam mo gyidi a efi onyankopɔn tumi a ɛyɛ den so nti onyanee kristo fii awufo mu no so nyanee mo ne kristo
esiane mo bɔne nti bere bi a atwam no na moyɛ honhom mu awufo na afei ɛma moyɛɛ amanamanmufo a munni mmara nanso afei onyankopɔn agye mo nkwa de mo abata kristo ho onyankopɔn de yɛn nyinaa bɔne akyɛ yɛn
ɔnam ne mmara so atwa yɛn bɔne mu afi ne nhoma mu abɔ yɛn bɔne no asɛnnua mu
saa asɛnnua no so na kristo gyee ne ho fii honhom mu atumfo nsam bere a onyankopɔn maa kristo dii nkonim wɔ asɛnnua a ɛpataa yɛn bɔne no so no ɔmaa wiasefo nyinaa hui
enti mommma obiara nnhyehyɛ mmara a ɛfa nea mudi anaa monom nea ɛfa nna kronkron anaa nea ɛfa asram foforo afahyɛ anaa nea ɛfa homeda ho mmma mo
saa nneɛma no nyinaa yɛ daakye mu nsɛm sunsum kristo ne ɔpapa no
mommma obiara a esiane sɛ ɔfa no sɛ wanya anisoadehu nti ɔka ahobrɛase a enni mu ne abɔfosom ho asɛm no mmu mo atɛn saa ahantanfo yi ɛwom sɛ wɔfa wɔn ho sɛ ahobrɛasefo wɔ anifere su
saa nnipa no ne kristo no a ɔyɛ ti na yɛn nyinaa yɛ nipadua a wɔaka abom no nni ayɔnkofa kristo tumi nti nipadua no nyinaa nya n apɛde na apɔw so ne ntini akɛse suso mu ma ɛbɔ mu baako na enyin sɛnea onyankopɔn pɛ sɛ enyin no
mo ne kristo awu nti moatew mo ho afi ahonhom a wodi wiase so no ho adɛn nti na mobɔ mo bra sɛ nnipa a wɔhyɛ saa wiase no ase adɛn nti na mudi saa mmara no so se
munnso eyi mu munnni eyi mommfa mo nsa nka afoforo
nso sɛ wɔde eyinom nyinaa di dwuma a ne nyinaa sɛe ɛyɛ onipa mmara ne ne nkyerɛkyerɛ
mmara a ɛte saa a wɔhyɛ wɔ ɔsom mu boa pa kyerɛ ahobrɛase su hyɛ nnipa ketee no ho nni mfaso biara ma nipadua no
wɔanyan mo ne kristo aba nkwa mu ne saa nti nneɛma a ɛwɔ soro a ɛno nti kristo te n ahengua so wɔ onyankopɔn nifa so no na monhwehwɛ
saa nneɛma no na momma mo adwene nkɔ so na ɛnyɛ fam nneɛma
efisɛ moawu na wɔde mo nkwa asie mo ne kristo wɔ onyankopɔn mu
na sɛ kristo a ɔyɛ mo nkwa no ba a mo ne no na ɛbɛba wɔ n anuonyam mu
wiase akɔnnɔde te sɛ aguamammɔ afideyɛ bɔne ne anibere a ɛyɛ abosonsomsɛm no nyinaa munyi mfi mo abrabɔ mu
wɔn a wɔbɛyɛ asoɔden wɔ saa nneɛma no ho no onyankopɔn abufuw bɛba wɔn so
bere bi a atwam no esiane sɛ na akɔnnɔsɛm di mo abrabɔ so nti na mo ankasa mudi mo akɔnnɔ akyi
afei munnyae saa nneɛma yi nyinaa abufuw bɔnepɛ ne ɔtan monnyeyaw obi anaa mommma kasa a ɛho ntew mmfi mo anom
munnnidi atoro nkyerɛ mo ho efisɛ moatow nipadua dedaw ne ne su no akyene
de nipadua foforo asi ananmu oyi ne onipa foforo a daa onyankopɔn a ɔbɔɔ no no sesa no wɔ ne suban so nam so ma muhu nsɛm a ɛfa ne ho nyinaa
esiane saa nti amanamanmufo ne yudafo twetiatwafo ne momonotoyɛ awudifo nkoa ne wɔn a wɔde wɔn ho nni hɔ bio kristo ne ne nyinaa kristo wɔ biribiara mu
moyɛ onyankopɔn nkurɔfo ɔpɛ mo asɛm nti na oyii mo sɛ ne de enti monyɛ timmɔbɔ ayamye mommrɛ mo ho ase munnwo na monyɛ abodwokyɛre
mommoaboa mo ho mo ho na obi fom ne yɔnko a momfa nkyekyɛ mo ho sɛnea awurade de akyɛ mo no saa ara na mo nso momfa nkyekyɛ mo ho mo ho
eyi nyinaa akyi no momfa ɔdɔ a ɛde biakoyɛ ba no nka mo abrabɔ ho
momma kristo asomdwoe no ntena mo koma mu saa asomdwoe yi ho na wɔafrɛ mo nyinaa sɛ nnipa koro no momma mo ani nsɔ
kristo asɛm no ne mu nnepa nyinaa ntena mo koma mu momfa nyansa nkyerɛkyerɛ monto asanku so nnwom ne ayeyi nnwom ne honhom mu nnwom mumfi mo koma mu nto aseda nnwom mma onyankopɔn
biribiara a moyɛ anaa moka no monyɛ wɔ awurade yesu din mu na momfa ne so nna agya onyankopɔn ase
ɔyerenom mommrɛ mo ho ase mma mo kununom sɛnea ɛsɛ awurade mu
okununom monnɔ mo yerenom na monnhyɛ wɔn ahometew
mma ade nyinaa mu muntie mo awofo asɛm na eyi na ɛsɔ onyankopɔn ani
awofo munnyi mo mma abufuw na ammu wɔn aba mu
asomfo ade nyinaa mu muntie mo wuranom asɛm ɛnyɛ sɛ wɔn ani tua mo nti na ɛsɛ sɛ moyɛ na wɔpene mo na mmom esiane sɛ mudi awurade ni no nti momfa koma pa nyɛ
biribiara a moyɛ no momfa mo koma nyinaa nyɛ na momfa no sɛ moreyɛ ama awurade na monyɛ mma nnipa
monkae sɛ awurade bɛkyɛ mo so ade mo nsa bɛka ade a ɔde asie ama ne nkurɔfo no bi kristo ne owura a mosom no
ɔdebɔneyɛfo te dɛn ara a bɔne a ɔyɛ no so akatua na obenya a animhwɛ biara nni mu
awuranom momma mo asomfo nea eye na ɛteɛ monkae sɛ mo nso mowɔ owura wɔ soro
mommɔ mpae daa mo mpaebɔ mu monyɛ nnam na monna onyankopɔn ase
bere koro no ara mu mommɔ mpae mma yɛn nso na onyankopɔn ama yɛn mu kwan ama yɛatumi aka asɛmpa no ne kristo ho ahintasɛm efisɛ ɛno nti na meda afiase no
mommɔ mpae na matumi akasa ama ntease aba mu sɛnea ɛsɛ sɛ mekasa
bere biara a mubenya kwan ne wɔn a wɔnyɛ gyidifo no ahyia no mo ne wɔn nkasa nyansa mu
daa monka kasa pa a ɛyɛ anigye nkyerɛ wɔn na momma wɔn mu biara mmuae pa
yɛn nuabarima pa tihiko a ɔyɛ odwumayɛfo pa na ɔsan yɛ awurade adwumayɛ mu somfo no bɛka me ho asɛm akyerɛ mo
ɛno nti na meresoma no wɔ mo nkyɛn sɛ ɔmmɛka sɛnea yɛrekɔ so fa mfa nhyɛ mo den no
onua onesimo a ɔyɛ nokwafo ɔdɔfo na ɔsan fra mo kuw mu no ne no na ɛreba wɔbɛka biribiara a ɛrekɔ so wɔ ha akyerɛ mo
me yɔnko aristarko a ɔne me da afiase no kyia mo saa ara na barnaba ne nua marko nso kyia mo wɔaka akyerɛ mo se sɛ ɔba mo nkyɛn a munnye no fɛw so
yosua a wɔfrɛ no yusto no nso kyia mo saa nnipa baasa yi nko ara ne yudafo a wɔasakra wɔn adwene a me ne wɔn reyɛ onyankopɔn ahenni no ho adwuma a wɔaboa me yiye
kristo yesu somfo a wɔfrɛ no epafra a ɔfra mo kuw mu no nso kyia mo daa ɔbɔ mpae dennen srɛ onyankopɔn sɛ ɔnhyɛ mo den na ɔmma mo nyansa na mommrɛ mo ho ase mma n apɛde
metumi adi ne nsiyɛ ho adanse akyerɛ mo ne nnipa a wɔwɔ laodikea ne hierapoli no
luka a ɔyɛ yɛn yaresafo pa no ne dema kyia mo
yekyia anuanom a wɔwɔ laodikea ne nimfa ne asafo a wohyia wɔ ne fi no
sɛ mokan saa nhoma yi wie a monhwɛ sɛ mobɛkan akyerɛ asafo a wɔwɔ laodikea no saa ara nso na monkan nhoma a efi laodikea no
monka nkyerɛ arkipo se bɔ mmɔden sɛ wubewie ɔsom a wɔde ahyɛ wo nsa wɔ awurade din mu no
me paulo me nsa ano nkyerɛw a mede kyia mo ni monkae me mpokyerɛ no onyankopɔn adom nka mo
saa nhoma yi fi paulo silas ne timoteo nkyɛn wɔde kɔma tesalonika asafo a wɔyɛ agya onyankopɔn ne awurade yesu kristo mma no adom ne asomdwoe nka mo
daa yesi mo ananmu da onyankopɔn ase ma mo na yɛkae mo wɔ yɛn mpaebɔ mu nso
efisɛ yɛkae mo gyidi a mode di dwuma mo dɔ a ɛma mutumi de nsi yɛ adwuma ne mo anidaso dennen a mowɔ wɔ yɛn awurade yesu kristo mu no wɔ yɛn nyankopɔn ne agya no anim
anuanom yenim sɛ onyankopɔn dɔ mo nti na wayi mo sɛ ɔno ankasa ne de no
sɛ yɛbɛkaa asɛmpa no kyerɛ mo a ɛnyɛ nsɛm bi kwa na mmom yegyina tumi ne honhom kronkron ne mu nokware mu gyidi so munim sɛnea bere a na yɛne mo wɔ ha no mo yiyedi mu nti na ɛmaa yɛne mo tenae
musuasuaa yɛn ne awurade na ɛwom sɛ muhuu amane de nanso mode anigye a efi honhom kronkron no mu gyee asɛm no
ɛnam so ma mobɛyɛɛ nhwɛso maa gyidifo a wɔwɔ makedonia ne hela no nyinaa
nsɛm a moka faa awurade ho no ankɔ makedonia ne hela nko na mmom gyidi a mowɔ wɔ onyankopɔn mu no ho asɛm adu baabiara asɛm biara nni hɔ a ɛsɛ sɛ yɛka bio
saa nnipa no nyinaa ka gye a yɛbɛsraa mo no mugyee yɛn ne twe a motwee mo ho fii ahoni ho na mode mo ho maa onyankopɔn som nokware ne ɔteasefo nyankopɔn no
na moatwɛn ne ba a ofi soro no ne ba yesu a onyanee no fi awufo mu a ogye yɛn fi onyankopɔn abufuw a ɛreba no mu no
anuanom mo ankasa munim sɛ nsra a yɛbɛsraa mo no anyɛ ɔkwa
munim ayaayaade a wɔyɛɛ yɛn ne ɔyaw a wɔyaw yɛn wɔ filipi ansa na yɛreba mo nkyɛn wɔ tesalonika ɛwom sɛ na nnipa bi tia yɛn de nanso yɛn nyankopɔn hyɛɛ yɛn den ma yɛkaa asɛmpa a efi ne mu no
asɛmpa a yɛka kyerɛɛ mo no mfi adwemmɔne anaa nnaadaa mu na mmom nea yɛkae no yɛ nokware turodoo
daa yɛka nokware sɛnea onyankopɔn hwehwɛ yɛn sɛ yɛnka no efisɛ ɔpene so na ɔde asɛmpa no nso ama yɛn sɛ yɛnka yɛmpɛ sɛ yɛsɔ nnipa ani na mmom onyankopɔn a ɔsɔ yɛn adwene hwɛ no ani na yɛpɛ sɛ yɛsɔ
munim pefee sɛ yɛamma ha sɛ yɛrebɛka nnaadaasɛm akyeerɛ mo anaasɛ yɛrebɛka nsɛm sikanibere so onyankopɔn ne yɛn adanse
sɛ moyɛ kristo asomafo no nti anka yɛwɔ ho kwan sɛ yɛpɛ anuonyam fi mo nkyɛn nanso yemmisaa anuonyam mfii mo anaasɛ onipa foforo bi nkyɛn
na yɛwɔ mo nkyɛn no na yɛne mo te odwo so sɛnea ɔbeatan korɔkorɔ ne mma
esiane sɛ na yɛdɔ mo no nti na ɛnyɛ asɛmpa no nko ara na na mowɔ mu kyɛfa na mmom yɛn ankasa yɛn abrabɔ nso ka ho bi na yɛdɔ mo pa ara
anuanom minim sɛ mokae adwuma a yɛyɛe ne brɛ a yɛbrɛe yɛyɛɛ adwuma awia ne anadwo sɛnea onyankopɔn asɛmpa no ka a yɛka kyerɛɛ mo no yɛremfa ɔhaw bi mmɛto mo so
mo ne onyankopɔn yɛ yɛn adansefo yɛn suban a yɛdaa no adi kyerɛɛ mo a mugyee asɛmpa no dii no yɛ kronn a eye na mfomso biara nni ho
mo ara munim sɛ yɛne mo tenae sɛnea agya ne n ankasa mma tena
yɛhyɛɛ mo nkuran yɛkyekyee mo werɛ na yɛkɔɔ so tuu mo fo sɛ montena ase wɔ ɔkwan a ɛsɔ onyankopɔn a ɔfrɛ mo wɔ n ahenni ne n anuonyam mu no so
daa yɛbɛda onyankopɔn ase wɔ saa asɛm yi ho bere a yɛkaa onyankopɔn asɛm kyerɛɛ mo no mutiei gye dii sɛ ɛnyɛ asɛm a efi onipa nkyɛn na mmom ampa ara sɛ efi onyankopɔn nkyɛn mo a moagye adi no onyankopɔn yɛ adwuma wɔ mo mu
anuanom nsɛm a ɛtotoo onyankopɔn asafo a na ɛwowɔ yudea ne nnipa a wɔwɔ hɔ a na wɔyɛ kristo yesu nkurɔfo no bi ara na ato mo yi ɔtaa a mo ara mo manfo taa mo no saa ara na yudafo no nso taa asafo no
kum awurade yesu ne adiyifo no taa yɛn nso onyankopɔn ani nsɔ wɔn na nnipa bo fuw wɔn
wɔbɔ mmɔden sɛ wobesiw yɛn kwan sɛnea ɛbɛyɛ a yɛrentumi nkɔka asɛm a ɛbɛma amanamanmufo no nkwagye nkyerɛ wɔn eyi ma daa wɔn bɔne kɔ so na onyankopɔn abufuw wɔ wɔn so
yɛn de anuanom tetew a yɛtetew mu kakraa a emfi yɛn no nanso ɛyɛ honam fam no yɛn ani gyinaa mo na yɛbɔɔ ho mmɔden sɛ yebehu mo bio
yɛpɛe sɛ yɛbɛsan aba mo nkyɛn me paulo de na mepɛ sɛ meba hɔ boro pɛnkoro nanso ɔbonsam amma yɛn ho kwan
nanso ne nyinaa akyi no mo nko ara ne yɛn anidaso ne yɛn ahosɛpɛw na sɛ yebetumi ahoahoa yɛn ho nkonimdi mu wɔ awurade yesu anim wɔ ne ba no mu a egyina mo so
nokwarem yɛn ahohoahoa ne yɛn ahosɛpɛw gyina mo so
akyiri yi a mihui sɛ meyɛ ho hwee a ɛnyɛ ye no meyɛɛ m adwene sɛ me nko ara mɛtena atene
enti yɛsomaa yɛn nua timoteo a yɛne no yɛ onyankopɔn adwuma no sɛ ɔnkɔka asɛmpa a ɛfa kristo ho mfa mmoa nhyɛ mo gyidi den
sɛnea ɛbɛyɛ a ɔtaa no nti mo mu biara mmɔ hu mo ara munim sɛ saa ɔtaa no yɛ onyankopɔn pɛ a wahyehyɛ ama yɛn
bere a na yɛne mo wɔ hɔ no yedii kan ka kyerɛɛ mo se wɔbɛtaa yɛn na sɛnea munim no saa pɛpɛɛpɛ na aba yi
ɛno nti na mesomaa timoteo esiane sɛ na asɛm no hyɛ me so nti mesomaa no sɛ ɔmmɛhwɛ mo gyidi mu na misuro sɛ ɔbonsam na wasɔ mo ahwɛ ama dwuma a yɛadi no nyinaa ayɛ ɔkwa
afei timoteo afi mo nkyɛn aba yɛn nkyɛn abɛka anigyesɛm a ɛfa mo gyidi ne mo dɔ ho asɛm akyerɛ yɛn waka akyerɛ yɛn se daa modwene yɛn ho adwene pa na mopɛ sɛ muhu yɛn sɛnea yɛn nso yɛpɛ sɛ yɛhu mo no ara pɛ
enti yɛn haw ne yɛn amanehunu no mu no moahyɛ yɛn nkuran
efisɛ sɛ mugyina pintinn wɔ awurade mu a na ɛma yɛn nso yetumi gyina biribiara ano wɔ yɛn asetena mu
ɛsɛ sɛ yɛda onyankopɔn ase ma mo mo nti yɛda onyankopɔn ase sɛ moama yɛn ho asɛpɛww yɛn wɔ n anim
daa awia ne anadwo yefi yɛn koma nyinaa mu srɛ no sɛ ɔmma yɛne mo nhyia na yɛmma mo nea ehia mo wɔ mo gyidi mu
ɔno ara yɛn nyankopɔn ne agya no ankasa ne yɛn awurade yesu kristo nsiesie kwan na yɛmmra mo nkyɛn
awurade mma mo dɔ mu nyɛ den mmoro so wɔ mo ho mo ho mu ne afoforo mu sɛnea yɛn nso yɛdɔ mo no
ɔnhyɛ mo koma den a mo ho nni asɛm wɔ kronkronyɛ mu yɛn nyankopɔn ne agya no anim wɔ yɛn awurade yesu kristo ne n ahotefo nyinaa ba mu
anuanom asɛm a etwa to ne sɛ musuaa ɔkwan pa a ɛsɛ sɛ mofa so tena ase a ɛbɛsɔ onyankopɔn ani na saa pɛpɛɛpɛ na morebɔ mo bra enti yɛde yɛn awurade yesu din srɛ hyɛ mo sɛ monyɛ mma ɛmmoro nea moreyɛ mprempren no mu
munim nkyerɛkyerɛ a ɛnam awurade yesu tumi nti yetumi kyerɛkyerɛɛ mo
eyi yɛ onyankopɔn pɛ a ɔwɔ ma mo ɔpɛ sɛ moyɛ kronkron na motwe mo ho fi aguamammɔ ho
ɛsɛ sɛ musua sɛnea mohyɛ mo ho so na obiara atumi ne ne yere atena kronnyɛ ne anuonyam so
monntena ase akɔnnɔ anibere so te sɛ wɔn a wonnim onyankopɔn
onyankopɔn akyide no bi nso ne sɛ ɛnsɛ sɛ mo mu biara sisi ne yɔnko gye ne yere efisɛ sɛ obi yɛ saa a onyankopɔn bɛtwe n aso denneenen sɛnea yɛadi kan abɔ mo kɔkɔ no
onyankopɔn amfrɛ yɛn sɛ yɛmmɛbɔ aguaman na mmom ɔfrɛɛ yɛn sɛ yɛntena ase ahotew mu
ɛno nti obiara a ɔbɛpo nkyerɛkyerɛ no ntia onipa na mmom otia onyankopɔn a ɔma mo honhom kronkron no
ɛho nhia sɛ mɛkyerɛw mo afa ɔdɔ a ɛsɛ sɛ modɔ mo nuanom asuafo no ho onyankopɔn akyerɛ mo ankasa ɔkwan a ɛsɛ sɛ mofa so dodɔ mo ho mo ho
na moada saa ɔdɔ no adi pɛpɛɛpɛ akyerɛ anuanom a wɔwɔ makedonia no nyinaa nanso anuanom yɛsrɛ mo sɛ monkɔ so nnodɔ mo ho mo ho mma ɛmmoro saa
momma ɛnyɛ mo botae sɛ mobɛtena ase dinn na moahwɛ so adi mo dwuma de abɔ mo ho akɔhoma sɛnea yɛaka akyerɛ mo dedaw no
sɛ moyɛ saa a ɛbɛma wɔn a wɔnyɛ asuafo no afɛre mo na moremmisa nea ehia mo nso mfi obiara nkyɛn
anuanom yɛpɛ sɛ yɛka nokware a ɛfa wɔn a wɔawuwu no ho kyerɛ mo sɛnea ɛbɛyɛ a morenni ho awerɛhow te sɛ wɔn a wonni anidaso no
yegye di sɛ yesu wui na ɔsɔree bio enti yɛwɔ gyidi sɛ wɔn a wogyee yesu dii na wowuwui no onyankopɔn de saa nnipa no bɛka yesu ho
awurade nkyerɛkyerɛ a yɛreka akyerɛ mo no ne sɛ ɛda a awurade bɛba no yɛn a yɛte ase yi renni awufo no anim kan
awurade no ankasa de nteɛm a ɔbɔfo panyin no nso nne a onyankopɔn torobɛnto nne ka ho fi soro bɛba fam wɔn a wɔawuwu wɔ kristo mu no bɛsɔre kan
na wɔaboaboa yɛn a yɛte ase bere no ne wɔn a wɔasɔre no ano wɔ omununkum mu ahyia awurade wɔ wim na saa na yɛne awurade bɛtena daa
enti momfa saa asɛm yi nkyekye obiara werɛ
anuanom ɛho nhia sɛ mɛkyerɛw akyerɛ mo nna ne bere a saa nsɛm yi besisi
efisɛ mo ankasa munim yiye sɛ da a awurade bɛba no bɛyɛ sɛ ɔkorɔmfo a ɔreba anadwo
bere a nnipa bɛka se biribiara yɛ asomdwoe no saa bere no na adesɛe bɛba wɔn so na wɔrenguan ɛbɛyɛ te sɛ yaw a ɛba ɔpemfo a ɔrewo so no
nanso mo anuanom yi de monte sum mu nti ɛnsɛ sɛ saa da no fi mo mu sɛ ɔkorɔmfo
mo nyinaa moyɛ hann ne adekyee mma yɛnyɛ anadwo ne sum mma
ɛno nti ɛnsɛ sɛ yɛdeda sɛ afoforo no ɛsɛ sɛ yɛwɛn na yɛbrɛ yɛn ho ase
anadwo na nnipa da anadwo na nnipa bow nsa
nanso yɛyɛ adekyee mma nti ɛsɛ sɛ yɛbrɛ yɛn ho ase ɛsɛ sɛ yɛhyɛ gyidi ne ɔdɔ nkatabo ne yɛn nkwagye anidaso sɛ dade kyɛw
onyankopɔn anyi yɛn sɛ yemmehu amane wɔ n abufuw ano na mmom oyii yɛn sɛ yɛmfa awurade yesu kristo
a owu maa yɛn no sɛnea ɛbɛyɛ a sɛ ɔba na sɛ yɛawu o sɛ yɛte ase o yɛne no bɛtena ase wɔ nkwa mu
esiane saa nti monhyɛ mo ho nkuran na mommoaboa mo ho mo ho sɛnea mugu so reyɛ yi
anuanom yɛsrɛ mo sɛ momfa obu ne nidi mma wɔn a awurade ayi wɔn sɛ wonni mo anim nkyerɛkyerɛ mo no
esiane adwuma a wɔyɛ no nti mummu wɔn na monnɔ wɔn yiye montena ase asomdwoe mu
anuanom yɛhyɛ mo sɛ monkasa nkyerɛ anihafo monka wɔn a wɔnyɛ hyew no hyew mommoa wɔn a wɔyɛ mmerɛw montɔ mo bo ase mma wɔn nyinaa
monhwɛ sɛ obi mfa bɔne a obi ayɛ no no ho ka ntua no bere biara momma ɛnyɛ mo botae sɛ mobɛyɛ papa ama mo ho mo ho ne obiara
momma mo ani nnye da biara
na bere biara nso mommɔ mpae
biribiara mu monna ase eyi na onyankopɔn hwehwɛ afi mo nkyɛn wɔ kristo yesu mu
monnka honhom kronkron no nnhyɛ
munnsi adiyisɛm atwetwe
monsɔ biribiara nhwɛ momfa nea eye
na munkyi bɔne biara
na ɔno asomdwoe nyankopɔn no ara ntew mo ho koraa na ɔnhwɛ mo honhom ne mo kra ne mo nipadua so mu a ɛho remma asɛm biara yɛn awurade yesu kristo ba mu
ɔnokwafo ne nea ɔfrɛɛ mo no ɔno nso na ɔbɛyɛ
anuanom mommɔ mpae mma yɛn
momfa mfewano kronkron nkyiakyia anuanom nyinaa
mehyɛ mo wɔ awurade tumi mu sɛ monkenkan saa nhoma yi nkyerɛ anuanom no nyinaa
yɛn awurade yesu kristo adom nka mo
﻿ saa nhoma yi fi paulo silas ne timoteo nkyɛn wɔde kɔma tesalonika asafo a wɔyɛ agya onyankopɔn ne awurade yesu kristo nkurɔfo no
adom ne asomdwoe a efi agya onyankopɔn ne yɛn awurade yesu kristo nka mo
anuanom ɛsɛ sɛ da biara yɛda onyankopɔn ase ma mo ɛsɛ sɛ yɛyɛ saa efisɛ mo gyidi ne ɔdɔ a modɔ afoforo no den ara na ɛreyɛ
saa nti na yɛn ankasa yɛde mo hoahoa yɛn ho wɔ onyankopɔn asafo horow mu no yɛde ɔtaa ne amanehunu a mokɔ so gyina ano no hoahoa yɛn ho
eyinom nyinaa di adanse sɛ onyankopɔn bu atɛntrenee ɛno nti wɔbɛkan mo afra wɔn a wɔbɛkɔ n ahenni a morehu ho amane no mu
onyankopɔn bɛyɛ nea ɛteɛ wɔn a wɔbɛma mo ahu amane no ɔno nso bɛma wɔahu amane
na mo a morehu amane no ne yɛn nso wama yɛahome saa asɛm yi besi wɔ bere a awurade yesu nam ogyaframa mu fi soro reba a n abɔfo atumfo ka ne ho no
abɛtwe wɔn a wonnim onyankopɔn na wontie yɛn awurade yesu asɛmpa no aso
wɔbɛkɔ daa ɔsɛe mu na wɔayi wɔn afi awurade anim ne n anuonyam mu
da a ɔbɛma n akyidifo ne n asuafo ahyɛ no anuonyam no mo nso mobɛfra saa nkurɔfo no mu efisɛ moagye asɛm a yɛka kyerɛɛ mo no adi
eyi nti na daa yɛbɔ mpae ma mo no yɛsrɛ onyankopɔn sɛ ɔmma mo ntumi ntena ase mma asetena a ɛno nti ɔfrɛɛ mo no onnyina ne tumi so mma mo tumi nyɛ mo apɛde ne biribiara a mo gyidi bɛka akyerɛ mo sɛ monyɛ no nyinaa
yɛbɔ mpae sɛnea wɔnam yɛn nyankopɔn ne awurade yesu kristo adom so bɛhyɛ awurade yesu din anuonyam wɔ mo mu na mo nso wɔahyɛ mo anuonyam wɔ ne mu
ɛfa yɛn awurade yesu kristo ba a ɔrebɛba ne boa a wɔbɛboaboa yɛn ano akɔka ne ho no mesrɛ mo anuanom
mommma mo adwene mu nnyɛ mo nnaa sɛ da a awurade reba no adu ebia na obi rehyɛ saa nkɔm no anaa obi foforo nso gyina so reka asɛm anaasɛ nso wɔka se yɛn nhoma a yɛkyerɛw no bi mu na saa asɛm no wɔ
mommma obiara nnaadaa mo saa kwan yi so saa da no remma da gye sɛ adɔnyɛ a etwa to no aba ama ɔbɔnefo no a ɔbɛka daa ɔsɛe mu no ada ne ho adi
biribiara a nnipa som na wobu no kronkron no obetia mu ɔbɛkorɔn ne ho wɔ ne nyinaa so na wakɔtena onyankopɔn asɔredan mu na waka se ɔno ne onyankopɔn
monkae sɛ bere a me ne mo wɔ hɔ no na metaa ka eyinom nyinaa kyerɛ mo
nanso biribi na atwe no asɛn na sɛ bere no du a ne ho asɛm bɛba
ɔbɔnefo no di ne dwuma dedaw na nea ɛbɛba no remma da gye sɛ wayi nea okita mu no afi hɔ
ɛno ansa na ɔbɔnefo no bɛba na awurade yesu nam n anom home so betu no agu na ɔde ne ba a ɔbɛba no mu anuonyam asɛe no
ɔbɔnefo no nam ɔbonsam tumi so na ɛbɛba na wabɛyɛ anwonwade ne nsɛnkyerɛnne
na ɔnam bɔne so adaadaa wɔn a wɔbɛyera no wɔbɛyera efisɛ wɔannye nokware no antom annɔ nokware no na wɔnam so anya nkwa
eyi nti onyankopɔn soma mfomso tumi ma ɛkɔhyɛ wɔn mu na ɛnam so ama wɔagye nsɛm a ɛnyɛ nokware adi
awiei no ara ne sɛ wɔn a wonnye nokware no nni na wɔn ani gye bɔne ho no wobebu wɔn atɛn
anuanom ɛsɛ sɛ bere biara yɛda onyankopɔn ase ma mo a awurade dɔ mo no efisɛ ɛnam honhom no tumi so na onyankopɔn yii mo sɛ nnipa a mudi kan a wobegye mo nkwa na wɔayɛ mo onyankopɔn nkurɔfo kronkron wɔ mo gyidi a mowɔ wɔ nokware mu no mu
onyankopɔn nam asɛmpa no so frɛɛ mo sɛnea mo ne awurade yesu kristo bɛtena n anuonyam no mu
enti anuanom munnyina pintinn na monka mo ho mmata nokware a yɛkyerɛɛ mo wɔ asɛnka ne yɛn nhoma no mu no
yɛn awurade yesu kristo no ankasa ne yɛn agya onyankopɔn a ɔdɔ yɛn na ɔnam n adom mu ahyɛ yɛn daa nkuran ne anidaso pa no
nkyekye mo werɛ na ɔnhyɛ mo den asɛm ne adwuma pa nyinaa mu
anuanom asɛm a etwa to ne sɛ mommɔ mpae mma yɛn sɛnea ɛbɛyɛ a awurade asɛm bɛkɔ so atrɛw ntɛm sɛnea ɛyɛe wɔ mo mu no
afei mommɔ mpae mma yɛn sɛnea ɛbɛyɛ a onyankopɔn beyi yɛn afi abɔnefo ne nsɛmmɔnedifo nsam efisɛ ɛnyɛ nnipa nyinaa na wogye asɛm no di
nanso awurade yɛ ɔnokwafo ɔbɛhyɛ mo den na wagye mo afi ɔbɔnefo no nsam
awurade mma yɛn mo mu anidaso yɛwɔ anidaso sɛ moreyɛ na mobɛkɔ so ayɛ biribiara a yɛbɛkyerɛ mo sɛ monyɛ no
awurade nka mo ho na munnya ɔdɔ koma mma onyankopɔn ne kristo nkuranhyɛ no
anuanom yɛhyɛ mo wɔ awurade yesu kristo din mu sɛ montwe mo ho mfi anuanom a wodi anihaw na wonni mmara a yɛahyɛ ama wɔn no so no ho
mo ankasa munim pefee sɛ ɛsɛ sɛ moyɛ nea yɛyɛe no bi pɛpɛɛpɛ bere a na yɛwɔ mo nkyɛn no yɛanyɛ anihaw
obi ammoa yɛn a yɛantua onii no ka yɛyɛɛ adwuma denneenen awia ne anadwo nyinaa yɛyɛɛ adwuma sɛnea yɛremfa sikasɛm biara nhaw mo adwene
eyi nkyerɛ sɛ na yenni ho kwan sɛ yebisa mo biribi de boa yɛn asetena yɛyɛɛ saa de yɛɛ nhwɛso maa mo
yɛwɔ mo nkyɛn no yɛka kyerɛɛ mo se obiara a ɔmpɛ sɛ ɔyɛ adwuma no ɛnsɛ sɛ wɔma odidi
yɛka saa asɛm yi efisɛ yɛte sɛ mo mu bi yɛ anihafo a wɔnyɛ hwee sɛ wɔnenam nkurɔfo nnwuma ase
yɛde awurade yesu kristo din hyɛ wɔn bɔ wɔn kɔkɔ se wɔmmɔ bra pa na wɔnyɛ adwuma mfa mmɔ wɔn ho akɔhoma
anuanom munnnyae papayɛ da
obi wɔ hɔ a ɔrentie nhoma a makyerɛw abrɛ mo yi mu nsɛm sɛ muhu obi saa a monhwɛ no yiye na montwe mo ho mfi ne ho na n anim ngu ase
nanso mommfa saa onipa no sɛ ɔyɛ ɔtamfo na mmom mommɔ no kɔkɔ sɛ mo nua
na ɔno asomdwoe awurade no ara mma mo asomdwoe daa ade nyinaa mu awurade ne mo nyinaa ntena
me ara me paulo me nsa ano nkyerɛw a menam so rekyia mo ni saa kwan yi ara so na mefa kyerɛw nhoma
yɛn awurade yesu kristo adom nka mo nyinaa
﻿ saa nhoma yi fi yesu kristo somafo paulo a ɔnam onyankopɔn a ɔyɛ yɛn anidaso no hyɛ so nkyɛn
kɔma timoteo a ɔyɛ me ba kann wɔ gyidi no mu nkyɛn agya onyankopɔn ne kristo yesu a ɔyɛ yɛn awurade no adom mmɔborɔhunu ne asomdwoe nka mo
mepɛ sɛ motena efeso sɛnea merekɔ makedonia no meka kyerɛɛ mo no nnipa bi wɔ hɔ a wɔrekyerɛkyerɛ nkyerɛkyerɛ bɔne a ɛsɛ sɛ mohyɛ wɔn na wogyae
monka nkyerɛ wɔn na wonnyae atorosɛm ne wɔn nenanom din bebrebe a wɔbobɔ no efisɛ saa nneyɛe no de akyinnye ba ɛmmoa onyankopɔn nhyehyɛe a wɔnam gyidi nko so na wohu no
saa ɔhyɛ yi botae ara ne sɛ ɛbɛkanyan ɔdɔ a efi koma pa adwenem fann ne gyidi pa mu
nnipa bi atwe wɔn ho afi ɔkwan pa no so de wɔn ho ama akyinnye hunu
wɔpɛ sɛ wɔyɛ onyankopɔn mmara no akyerɛkyerɛfo nanso wɔn ara wɔn nsɛm a wɔka no wɔnte ase saa ara nso na wonni gyidi wɔ nsɛm a wɔka no mu
yenim sɛ sɛ wɔnam mmara kwan so de mmara no di dwuma a eye
ɛsɛ sɛ yɛkae hu sɛ wɔnyɛ mmara mma atreneefo na mmom wɔyɛ ma mmaratofo nnebɔneyɛfo wɔn a wonsuro nyame ne abɔnefo wɔn a wɔnyɛ kronkron anaa wɔn ho ntew wɔn a wokum wɔn agyanom ne wɔn nanom awudifo
afideyɛfo aguamammɔfo nnipawiafo atorofo a wɔka nkontomposɛm anaa wɔyɛ biribi a ɛne nokware nkyerɛkyerɛ no bɔ abira no
saa nkyerɛkyerɛ no wɔ asɛmpa a wɔde ama me sɛ menka ho asɛm nkyerɛ no mu ɛyɛ asɛmpa a efi onyankopɔn a ɔyɛ onuonyamfo na wɔahyira no no nkyɛn
meda yɛn awurade yesu kristo a wama me ahoɔden ma midi me dwuma no ase meda no ase sɛ wadwen me ho sɛ mefata na wayi me sɛ mensom no
nanso mmere bi a atwam no na mekasa tia no taa no kaa nsɛm a ɛmfata faa ne ho onyankopɔn ahu me mmɔbɔ na esiane sɛ na minnye nni nti na minnim nea mereyɛ
yɛn awurade hwiee n adom a ɛdɔɔso no guu me so maa me gyidi ne ɔdɔ a esiane sɛ yɛne kristo yesu aka abom no nti abɛyɛ yɛn dea no
eyi yɛ nokwasɛm a ɛsɛ sɛ yegye tom na yegye di koraa sɛ kristo yesu baa wiase begyee nnebɔneyɛfo nkwa meyɛ ɔdebɔneyɛfo a odi kan koraa
nanso esiane saa nti wahu me mmɔbɔ sɛnea ɛbɛyɛ a me a meyɛ ɔdebɔneyɛfo a odi kan no kristo yesu nam me so bɛda ne boasetɔ a enni awiei no adi akyerɛ wɔn a wobegye no adi no na wɔanya nkwa a enni awiei
anuonyam ne nnidi nka onyankopɔn daadaa ɔno ne mmeresantenhene ɔno na wonhu no na onwu da nso ɔno nkutoo ne onyankopɔn a nimdeɛ ahyɛ no ma amen
afei me ba timoteo mede saa dwumadi a wɔhyɛɛ ho nkɔm fi tete no hyɛ wo nsa wugu so reko ɔko pa no no ma saa nsɛm no nyɛ w akode
na so wo gyidi mu dennen na ma w adwene mu nyɛ fann nnipa bi ntie wɔn atiboa nam saayɛ so asɛe wɔn gyidi
saa nnipa no bi ne himeneo ne aleksandro a mayi wɔn ama satan na wakyerɛ wɔn sɛnea wɔnnka abususɛm nntia onyankopɔn
m afotu ne sɛ nea edi kan no mehyɛ mo sɛ monsrɛ mommɔ mpae mommisa na monna onyankopɔn ase mma nnipa nyinaa
monyɛ saa ara mma ahemfo ne wɔn a tumi hyɛ wɔn nsa nyinaa na yɛatumi atena ase asomdwoe mu wɔ onyamesom ne suban pa mu
eyi ye na ɛsɔ onyankopɔn a ɔyɛ agyenkwa a
ɔpɛ sɛ wogye nnipa nyinaa nkwa na wohu nokware no ani
efisɛ onyankopɔn baako ne ntamgyinafo baako a ɔka onyankopɔn ne nnipa bom no ɔwɔ hɔ na ɔno ne kristo yesu no
ɔno na ɔde ne ho bɔɔ afɔre de gyee nnipa nyinaa nkwa no eyi yɛ adansedi a ɛbae bere a ɛsɛ mu sɛ onyankopɔn pɛ sɛ wogye nnipa nyinaa nkwa
ɛno nti na wɔsomaa me sɛ ɔsomafo ne amanamanmufo kyerɛkyerɛfo sɛ minni gyidi ne nokware no ho adanse merenni atoro mereka nokware
mehwehwɛ sɛ nnipa a wɔwɔ mmaa nyinaa a wɔde wɔn ho ama onyankopɔn a wotumi ma wɔn nsa so a abufuw ne akyinnye nni mu bɔ mpae
afei mehwehwɛ sɛ mmea brɛ wɔn ho ase na wɔfa kwan pa so hyehyɛ wɔn ho ɛnsɛ sɛ wɔbɔ wɔn ti de sika anaa adwinne a ne bo yɛ den siesie wɔn ho na wɔhyɛ ntade a ne bo yɛ den
na mmom ɛsɛ sɛ wɔda adwuma pa a ɛfata mmea adi sɛ mmea a wɔyɛ nyamesomfo
ɛsɛ sɛ mmea de kommyɛ ne ahobrɛase sua ade
memma mmea ho kwan sɛ wɔnkyerɛkyerɛ anaasɛ wonnya mmarima so tumi ɛsɛ sɛ wɔyɛ komm
efisɛ wɔbɔɔ adam ansa na wɔrebɔ hawa
na ɛnyɛ adam na wɔdaadaa no ɔbea no na wɔdaadaa no ma ɛnam so ma obuu onyankopɔn mmara so
na sɛ ɔbea tena ase gyidi ɔdɔ kronnyɛ ne ahobrɛase mu a ɔbɛwo asomdwoe mu
ɛyɛ sɛnnahɔ sɛ sɛ obi pɛ sɛ ɔyɛ asafopanyin a na wafa adwuma pa
asafopanyin yɛ obi a mfomso nni ne ho ɛsɛ sɛ ne yere yɛ baako ɛsɛ sɛ ɔbrɛ ne ho ase na ɔhyɛ ne ho so yɛ ne biribiara pɛpɛɛpɛ ɛsɛ sɛ ogye ahɔho wɔ ne fi na ɔkyerɛkyerɛ nso
ɛnsɛ sɛ ɔyɛ ɔsadweam anaa basabasa na mmom ɛsɛ sɛ ɔbrɛ ne ho ase na ɔpɛ asomdwoe ɛnsɛ sɛ ɔyɛ sikaniberefo
ɛsɛ sɛ otumi hwɛ ne fifo so yiye na otumi ma ne mma yɛ osetie de obu ne nidi ma no
na sɛ obi nnim sɛnea ɔhwɛ ne fi so yiye a ɛbɛyɛ dɛn na obetumi ahwɛ onyankopɔn asafo so
ɛnsɛ sɛ ɔyɛ obi a afei na wahu awurade sɛ ɛba saa a ne tirim bɛyɛ no dɛ ma wɔabu no atɛn sɛnea wobuu ɔbonsam atɛn no
ɛsɛ sɛ ɔyɛ obi a asafo mma no akyi no wobu no sɛnea ɛbɛyɛ a wɔrengu n anim ase na ɔbonsam afiri renyi no
ɛsɛ sɛ asafo mu aboafo nso yɛ nnipa a wɔwɔ suban pa na wodi nokware ɛnsɛ sɛ wɔnom nsa pii anaasɛ wɔyɛ aniberefo
ɛsɛ sɛ wɔde adwenem fann gyina pintinn ma nokware no ne gyidi no
ɛsɛ sɛ wɔsɔ wɔn hwɛ ansa na sɛ wodi sɔhwɛ no so nkonim a wɔasom
ɛsɛ sɛ wɔn yerenom nso wɔ suban pa a wonni nseku biribiara mu ɛsɛ sɛ wɔbrɛ wɔn ho ase di nokware
ɛsɛ sɛ asafo no mu boafo no wɔ yere baako na afei otumi hwɛ ne mma ne ne fifo yiye
wɔn a wɔyɛ adwuma pa no nya din pa na wɔde nnam ka gyidi a wɔwɔ wɔ kristo yesu mu no ho asɛm
saa nhoma a mede rebrɛ wo yi akyi mewɔ anidaso sɛ ɛrenkyɛ biara mɛba wo nkyɛn
na sɛ mannu wo nkyɛn ntɛm a saa nhoma yi bɛma woahu sɛnea yɛbɔ yɛn bra wɔ onyankopɔn fi a ɛyɛ onyankopɔn a ɔte ase no asafo a ɛyɛ nokware nnyinaso no mu
ɛyɛ nokware pefee sɛ ɔkwan a wɔfa so tena ase kronn no nyɛ mmerɛw ɔbae sɛ onipa tebea honhon no kyerɛɛ no kwan pa maa abɔfo huu no ɔkaa asɛmpa no amanaman so maa wiase gyee no dii na wɔfaa no kɔɔ soro
honhom no si no pi sɛ akyiri yi nnipa bi begyaa gyidi no mu so wobedi atoro ahonhom akyi na wɔadi ahohommɔne nkyerɛkyerɛ akyi
saa nkyerɛkyerɛ yi fi atorofo nnaadaa a wɔyɛ adwenewuifo sɛ dade a wɔato wɔ ogya mu no
saa nnipa no kyerɛkyerɛ sɛ enye sɛ obi ware na nnuan bi nso wɔ hɔ a enye sɛ onipa di nanso onyankopɔn bɔɔ saa nnuan no sɛ sɛ gyidifo a wɔahu nokware no nsa ka na wɔbɔ so mpae a wotumi di
biribiara a onyankopɔn abɔ no ye ɛnsɛ sɛ wɔpo biribiara na mmom ɛsɛ sɛ wɔbɔ mpae gu ne nyinaa so
efisɛ onyankopɔn asɛm no ne mpaebɔ tew ho
sɛ wokyerɛkyerɛ anuanom no saa nkyerɛkyerɛ yi a na ɛkyerɛ sɛ woyɛ kristo somfo pa a wɔnam nokware ne gyidi ne nkyerɛkyerɛ pa so atetew wo
nsɛe wo bere wɔ atorosɛm ho mmom hyɛ wo ho na yɛ kronn
ɛwom sɛ honam mu mmɔdenbɔ ho hia de nanso honhom mu mmɔdenbɔ ho hia akwan nyinaa mu efisɛ ɛhyɛ yɛn nnɛ asetena ne daakye asetena ho bɔ
eyi yɛ nokwasɛm a ɛsɛ sɛ wogye tom na wogye di
ɛno nti na ɛsɛ sɛ yɛpere na yɛyɛ adwuma dennen efisɛ yɛde yɛn anidaso ahyɛ onyankopɔn teasefo a ɔyɛ nnipa nyinaa ne titiriw no gyidifo agyenkwa no mu
eyinom na ɛsɛ sɛ moka ho asɛm wɔ mo nkyerɛkyerɛ no mu
mma obiara ho kwan mma ɔmmfa wo sɛ wunnyinii enti obebu wo abomfiaa wo kasa mu wo suban mu wo dɔ mu wo gyidi mu ne wo kronnyɛ mu no ɛsɛ sɛ woyɛ nhwɛso pa
nya adagyew kenkan kyerɛwsɛm no na ka asɛmpa no na kyerɛkyerɛ ansa na maba
honhom mu akyɛde a mpanyimfo nam nkɔmhyɛ so de wɔn nsa guu so a wonnyaee no nnyaa mu
so saa nneɛma no mu yiye fa wo ho nyinaa ma wɔn sɛnea ɛbɛma obiara ahu wo nkɔso
hwɛ wo ho so yiye na hwɛ wo nkyerɛkyerɛ nso so kɔ so yɛ saa nneɛma yi nyinaa efisɛ sɛ woyɛ saa a wubegye wo ho ne wɔn a wotie wo no nkwa
nkasa ntia akwakoraa na mmom kɔka w ahiasɛm kyerɛ no sɛ w agya fa kronnyɛ ne mmabun ntena sɛ wo nnuammarima nkummaa
na fa mmea mpanyimfo sɛ ɛnanom na mmabaa nso fa wɔn sɛ wo nnuammea wɔ kronnyɛ mu
di mmea akunafo a wɔyɛ akunafo ampa ara no ni
sɛ okunafo bi wɔ mma anaa mmanana a nea edi kan no ɛsɛ sɛ wɔfa nyamesom pa so de som wɔn abusua de tua wɔn awofo ne nananom ka efisɛ sɛ wɔyɛ saa a na ɛsɔ onyankopɔn ani
ɔbea a ɔyɛ okunafo ampa ara no a onni obi a ɔhwɛ no no de n anidaso nyinaa ahyɛ onyankopɔn mu enti anadwo ne awia ɔkɔ so bɔ mpae srɛ ne mmoa
nanso sɛ okunafo bi de ne ho ma wiase a na ɔyɛ teaseawu
ka saa mmara yi kyerɛ wɔn na obi annya wo ho mfomso
na sɛ obi nhwɛ ne fifo ne titiriw no ɔno ara n abusuafo a na wabu ne gyidi so sɛ ɛba saa a ɔyɛ onipa bɔne sen nea onnye nni no
mfa okunafo biara a onni mmoroo mfe aduosia din nka akunafo din ho asɛm a ɛka ho ne sɛ ɛsɛ sɛ waware prɛko pɛ
na afei wagye din wɔ nneyɛe pa ho ɛsɛ sɛ ɔyɛ ɔbea a watetew ne mma yiye na ogyee ahɔho wɔ ne fi na ɔhohoroo onyankopɔn nan ase na ɔboaa ahokyerefo na ɔde ne ho maa nnwuma pa ahorow nyinaa yɛ
mfa akunafo nkumaa no din nka wɔn ho efisɛ sɛ ɛba sɛ wɔpɛ sɛ wɔsan ware a wɔtew wɔn ho fi kristo ho
na ɛma wodi fɔ sɛ wɔabu wɔn bɔhyɛ a edi kan so
ɛno akyi wɔsɛe wɔn bere kɔ afi afi mu na nea enye koraa ne sɛ wodi nseku yɛ pɛrepɛre ka nsɛm a anka ɛnsɛ sɛ wɔka
enti me pɛ ne sɛ akunafo nkumaa no bɛware awo mma na wɔahwɛ wɔn afi sɛnea ɛbɛyɛ a atamfo nnya wɔn ho kwan nka nsɛm ntia wɔn
akunafo bi de wɔn ho ama ɔbonsam dedaw
sɛ ɔbea gyidifo bi wɔ akunafo wɔ n abusua mu a ɛsɛ sɛ ɔhwɛ wɔn yiye na wɔamfa adesoa bi ammɛto asafo no so na asafo no atumi ahwɛ akunafo a aka wɔn nko no
mpanyimfo a wɔyɛ nnwuma pa sɛ akannifo no ɛsɛ sɛ wodwen wɔn ho ma wɔn akatua abien ne titiriw no wɔn a wɔka asɛm no na wɔsan kyerɛkyerɛ nso
efisɛ kyerɛwsɛm no ka se nkyekyere nantwi a osiw aburow no ano bio odwumayɛfo akatua fata no
ntie asɛmmɔne a obi ka to ɔpanyin bi so no gye sɛ adansefo baanu anaa baasa de saa asɛm no bɛto w anim
wɔn a wɔyɛ bɔne nyinaa no ka wɔn anim baguam na abɔ afoforo hu
migyina onyankopɔn ne kristo yesu ne abɔfo kronkron anim ka se di saa mmara a mahyɛ wo yi nyinaa so a nhwɛanim biara nni mu
sɛ ehia sɛ wode wo nsa gu obi so wɔ awurade dwumadi no mu a mpepere ho twe wo ho fi bɔne a afoforo yɛ ho na ma wo ho ntew
nnom nsu nko ara na mmom ɛyɛ wo yafunu ne wo yare a wotaa yare nti ɛyɛ a nom nsa kakra
nnipa bi bɔne a wɔyɛ no da adi pefee na saa bɔne no di wɔn anim de wɔn kɔ atemmu mu nanso afoforo bi wɔ hɔ a wɔn bɔne da adi akyiri yi
saa ara nso na nneyɛe pa yɛ no da adi pefee na nea ɛnna adi pefee no mpo ntumi nhintaw
ɛsɛ sɛ wɔn a wɔyɛ asomfo no nyinaa de nidi ma wɔn wuranom sɛnea ɛbɛyɛ a wɔn mu bi nkasa ntia onyankopɔn ne yɛn nkyerɛyerɛ no
ɛnsɛ sɛ asomfo a wɔn wuranom yɛ gyidifo bu wɔn abomfiaa efisɛ wɔn nyinaa yɛ anuanom mmom ɛsɛ sɛ wɔsom wɔn som pa efisɛ wɔn a wobenya wɔn som no ho mfaso no ne gyidifo a wɔdɔ wɔn no
ɛsɛ sɛ mokyerɛkyerɛ na moka eyinom nyinaa obiara a ɔbɛkyerɛkyerɛ nkyerɛkyerɛ foforo na ɔrenka nokware a ɛfa yɛn awurade yesu kristo ne yɛn nyamesom ho no
yɛ ɔhantani a onnim hwee ɔyɛ obi a ofi adwene bɔne mu gye akyinnye na ɔko nsɛm so a ɛnam so de anibere akasakasa ayeyawayeyaw nnipa ho adwemmɔne
ne mansotwe a efi adwene a emu nnɔ mu na nokware nni mu ba mu wodwen sɛ nyamesom yɛ ɔkwan bi a wɔnam so pɛ sika
ɛyɛ nokware sɛ sɛ obi ani sɔ nea ɔwɔ a nyamesom ma saa onipa no yɛ ɔdefo
yɛamfa hwee amma wiase saa ara nso na yɛremfa hwee nkɔ
ɛno nti sɛ yɛwɔ aduan ne ntama a ɛno nko dɔɔso ma yɛn
wɔn a wɔpɛ sɛ wonya wɔn ho no kɔtɔ sɔhwɛ mu na ɛdan ɔhaw ma wɔn ma ɛtwe wɔn kɔ ɔsɛe mu
na sikanibere yɛ bɔne nyinaa ntini nnipa bi de sikanibere asi wɔn ani so denneenen nam so ama wɔapa wɔn gyidi ama awerɛhow ahyɛ wɔn koma ma
enti wo a woyɛ onyankopɔn nipa twe wo ho fi eyinom nyinaa ho di trenee onyamesom pa gyidi ɔdɔ boasetɔ ne odwo akyi
bɔ gyidi mu mmirikatu no ho mmɔden na pere nya nkwa a enni awiei no ma wo ho efisɛ saa abrabɔ yi nti na bere a wodaa wo gyidi adi wɔ adansefo bebree anim no onyankopɔn frɛɛ wo
meka no onyankopɔn a ɔma nneɛma nyinaa nkwa no ne kristo yesu a ɔkaa nokware wɔ pontio pilato anim hyɛ wo sɛ
tie mmara a mahyɛ ama wo no na di so pɛpɛɛpɛ kosi da a yesu kristo bɛba
onyankopɔn a wɔahyira no na ɔno yɛ hene ahene mu hene ne awurade mu awurade no bɛma no aba bere a ɛsɛ mu
ɔno nko na ɔwɔ hɔ daa ɔte hann a obi ntumi mmɛn ho mu obiara nhuu no da na obiara nso rentumi nhu no da ɔno na nidi ne tumi a enni awiei wɔ no amen
bɔ wiase yi mu ahonyafo kɔkɔ se wɔmmfa wɔn ahonya nnhoahoa wɔn ho na wɔmmfa wɔn anidaso nso nnhyɛ adehunu te sɛ ahonya mu na mmom wɔmfa wɔn ho nto onyankopɔn a ɛnam n adɔe so ɔmaa yɛn asetena mu nneɛma pa nyinaa no so
hyɛ wɔn se wɔnyɛ papa na wɔnyɛ adefo wɔ nnwuma pa yɛ mu wɔnyɛ ayamye na wɔne afoforo nkyɛ
sɛ wɔyɛ saa a wɔbɛto fapem pa ama wɔn daakye na wɔnam so anya asetena a ɛyɛ asetena pa
timoteo hwɛ nea wɔde ahyɛ wo nsa no so yiye twe wo ho fi ahuhusɛm ne akyinnyehunu a nnipa bi frɛ no nimdeɛ no ho
nnipa bi gye tom sɛ wɔwɔ saa nimdeɛ no nam so ahwere gyidi kwan no onyankopɔn adom nka mo
﻿ saa nhoma yi fi kristo yesu somafo paulo a onyankopɔn pɛ nti ɔde rebɛkyerɛ baako a yɛne kristo yesu ayɛ nti wahyɛ yɛn asetena ho bɔ no
de kɔma me ba pa timoteo adom mmɔborɔhunu ne asomdwoe mfi agya nyankopɔn ne yɛn awurade kristo yesu nka wo
meda onyankopɔn a mede adwene mu fann som no sɛnea me mpanyimfo yɛe no ase daa anadwo ne awia mekae wo wɔ me mpaebɔ mu
mekae su a wusu na mepɛ sɛ mihu wo a na m ani agye
mekae gyidi a emu yɛ den a wowɔ saa ara nso na mekae gyidi a na wo nena lois ne wo na eunike nso wɔ migye di sɛ wo nso wowɔ bi saa ara
eyi nti merebɔ wo nkae sɛ kae akyɛde a bere a mede me nsa guu wo so no onyankopɔn de maa wo no
efisɛ honhom a onyankopɔn de maa yɛn no mma yɛnyɛ ahufo na mmom honhom no ma yɛn tumi ɔdɔ ne ahohyɛso
mfɛre sɛ wubedi awurade ho adanse saa ara nso na mma me odeduani nso ho nyɛ wo fɛre na sɛ ɔhaw bi to wo asɛmpa no ka ho a gyina pintinn wɔ ahoɔden a onyankopɔn de ama wo no mu
ogyee yɛn nkwa frɛɛ yɛn sɛ yɛmmɛyɛ ne de ɛnyɛ biribi pa bi a yɛyɛ nti na mmom n adom ara kwa ansa na wɔrehyɛ wiase ase no na ɔnam kristo yesu so kyɛɛ yɛn saa adom no
nanso mprempren wɔnam agyenkwa kristo yesu no ba a ɔbɛba so ada no adi akyerɛ yɛn watwa owu tumi so nam asɛmpa no so ama yɛahu nkwa a enni awiei
onyankopɔn ayi me sɛ menna asɛmpa no adi sɛ ɔsomafo ne ɔkyerɛkyerɛfo
ɛnam eyinom so nti na mihu saa amane yi nanso meda so wɔ gyidi efisɛ minim nea mede me ho ato no so no na minim nso sɛ ɔbɛkora nea mede ahyɛ ne nsa no ama da no nso
so nokwasɛm a mekyerɛɛ wo no mu na fa yɛ nhwɛsode di akyi na tena gyidi ne ɔdɔ a ɛyɛ yɛn de a aka yɛne kristo yesu abom no mu
hwɛ nneɛma pa a wɔnam honhom kronkron tumi a ɛte yɛn mu so de agyaw yɛn no so yiye
sɛnea wunim no kristofo a wofii asia baa ha no nyinaa aguan agya me figelo ne hermogene nso ka wɔn ho
awurade nhu onisiforo fifo mmɔbɔ efisɛ ɔhyɛɛ me nkuran mpɛn pii n ani anwu wɔ me ho sɛ mada afiase pɛn
na oduu roma ara pɛ ɔbɔɔ mmɔden hwehwɛɛ me ara kosii sɛ ohuu me
awurade mmoa no na da no onnya ahummɔbɔ mfi awurade no nkyɛn wunim akwan horow a ɔfaa so boaa me wɔ efeso
na wo me ba ɛnam adom a ama yɛne kristo yesu ayɛ baako no nti yɛ den
fa nsɛm a wotee sɛ mereka akyerɛ adansedifo bebree no na fa hyɛ nnipa a wugye wɔn di na wobetumi akyerɛ afoforo nso
sɛ amanehunu ba wo so a mia w ani tena sɛ kristo yesu sraani pa
obi a odi sraa no mfa ne ho nhyehyɛ afisɛm mu efisɛ ɔpɛ sɛ ɔsɔ ne panyin ani
saa ara nso na obi a ɔfra akansi mu a otu mmirika no rentumi nni nkonim gye sɛ odi akansi no mmara so
okuafo a wadɔw n afuw no ɛsɛ sɛ onya mu nnɔbae a edi kan no
dwen nsɛm a mereka yi ho efisɛ awurade bɛma woate biribiara ase
kae dawid aseni yesu kristo a wonyanee no fii awufo mu sɛnea wɔkaa no asɛmpa a mekaa ho asɛm no mu no
esiane sɛ meka asɛmpa no nti mihu amane mpo wɔagu me nkɔnsɔnkɔnsɔn sɛ ɔdebɔneyɛfo nanso onyankopɔn asɛm no ngu nkɔnsɔnkɔsɔn mu
na eyi nti biribiara a ɛbɛba me so no esiane onyankopɔn nnipa a wɔayi wɔn no nri migyina ano sɛnea ɛbɛyɛ a wɔn nso benya nkwagye ne anuonyam a enni awiei a ɛwɔ kristo yesu mu no
nsɛm a ɛsɛ sɛ wode wo ho to so ni sɛ yɛne no wui a yɛne no bɛtena ase
sɛ yetumi tena ase a yɛne no bedi hene sɛ yɛpa no a ɔno nso bɛpa yɛn
sɛ yɛnyɛ nokwafo a ɔno de ɔyɛ ɔnokwafo efisɛ ɔrentumi ntwa ne ho nkontompo
monkae mo nkurɔfo wɔ eyi ho na mommɔ wɔn kɔkɔ wɔ onyame anim sɛ wonnni wɔn ho akasakasa ɛmfa asɛm pa mma sɛ wɔyɛ saa a ɛsɛe atiefo no adwene
bɔ mmɔden sɛ wobɛyɛ odwumayɛfo a womfɛre onyankopɔn adwuma no yɛ ho na wokyerɛ nokware a ɛwɔ onyankopɔn asɛm no mu no na woafata n anim
twe wo ho fi nsenhuhu a ɛho ntew ho efisɛ ɛno na ɛpam nnipa fi onyankopɔn ho
nea wɔkyerɛ no te sɛ akisikuru a edidi fa honam no ani saa akyerɛkyerɛfo yi mu baanu ne himeneo ne fileto
wɔaman afi nokware no ho na wɔka kyerɛ gyidifo bi se yɛn wusɔre no atwam dedaw nam saa asɛm no so sɛe wɔn adwene
nanso obi rentumi nhinhim fapem dennen a onyankopɔn ato no efisɛ wɔakyerɛw saa nsɛm yi wɔ so awurade nim wɔn a wɔyɛ ne de na obiara a ɔka se ɔyɛ awurade de no ɛsɛ sɛ ɔtwe ne ho fi bɔne ho
nkuku ne nkaka wɔ ofi kɛse mu ebi wɔ hɔ a wɔde dwetɛ na ayɛ ebi nso wɔde sika kɔkɔɔ na ayɛ wɔde dua na ayɛ bi na afoforo nso wɔde dɔte ebi wɔ hɔ a ɛwɔ hɔ ma nnapɔnna bi na afoforo nso daa wɔde di dwuma
sɛ obi tew ne ho fi saa nneɛma bɔne no ho a wɔde no bɛyɛ nnwuma sononko efisɛ watu ne ho asi hɔ asiesie ne ho ama ne wura sɛ dwuma pa biara a ɛsɛ sɛ odi no obedi
tew wo ho fi mmerantebere mu nneɛma ho na tiw nneɛma a ɛho tew akyi na di trenee gyidi ɔdɔ ne asomdwoe a ɛka wo ne wɔn a wofi koma pa mu bom frɛ awurade ma ɔboa no akyi
mfa wo ho nhyehyɛ nkwasea akyinnye a ɛmfa hwee mma no mu efisɛ ɛde akasakasa ba
ɛnsɛ sɛ awurade somfo ne obi nya akasakasa ɛsɛ sɛ ɔyɛ ayamye ma obiara ɛsɛ sɛ ɔyɛ ɔkyerɛkyerɛfo pa a ɔwɔ boasetɔ nso
a sɛ wɔn a wɔne no di asi fom a ɔtɔ ne bo ase teɛ wɔn so sɛ ebia onyankopɔn bɛsakra wɔn adwene na wɔahu nokware no
na wɔn adwene mu ada hɔ na wɔaguan afi ɔbonsam a wakyere wɔn ama wɔyɛ n apɛde no afiri mu
kae saa asɛm yi nna a edi akyiri no mu mmere no mu bɛyɛ den
nnipa bi bɛyɛ pɛsɛmenkominya aniberefo ahohiahiafo ne ahantanfo wɔbɛyɛ abususɛmkafo asoɔdenfo wɔ wɔn awofo so wɔbɛyɛ bonniayɛ na wɔrempɛ nyamesom nso
wɔbɛyɛ atirimmɔdenfo wɔrenhu mmɔbɔ wɔbɛyɛ nnipa dinsɛefo basabasa ne abufuwpɛfo wɔbɛtan wɔn afɛfo a wɔyɛ nnipa pa no
wɔbɛyɛ afatwafo aniɔdenfo wɔn a wɔhoran wɔbɛpɛ anikade sen sɛ wɔdɔ onyankopɔn
wɔbɛyɛ aniani asomfo a wɔbɛpo tumi a ɛwɔ ɔsom no mu no twe wo ho fi saa nnipa no ho
wɔn mu bi kɔ afi mu kɔhyɛ mmea a wɔn bɔne ama wodi fɔ na akɔnnɔ ahorow bebree hyɛ wɔn so no so
saa mmea no yɛ nnipa a wɔpɛ sɛ wosua biribi nanso wonhu nokware no akyi kwan
sɛnea yane ne yambre ne mose dii asi no saa ara nso na saa nnipa yi ne nokware di asi nnipa a wɔn adwene asɛe na wɔnka hwee wɔ gyidi mu
wonnya nkɔso biara efisɛ obiara behu nkwasea a wɔyɛ te sɛ yane ne yambre ara pɛ
na wo de woadi me nkyerɛkyerɛ me suban ne me botae so woahu gyidi a mewɔ ne me boasetɔ me dɔ
taa a wɔtaa me ne m amanehunu nyinaa wunim nsɛm a ɛtotoo me wɔ antiokia ikoniom ne listra ne ɔtaa dennen a mitumi gyinaa ano no nanso awurade yii me fii ne nyinaa mu
wɔn a wɔpɛ sɛ wɔne kristo yesu bom wɔ wɔn abrabɔ mu no wɔbɛtaa wɔn
nanso nnipa bɔne bɛkɔ so asɛe daa na wɔadaadaa afoforo ne wɔn ankasa wɔn ho
nanso wo de kɔ so tena ase nokware mu sɛnea wɔkyerɛ wo no na gye di yiye wunim wɔn a na w akyerɛkyerɛfo no yɛ
na wokae nso sɛ efi wo mmofraase woahu kyerɛwsɛm no a etumi ma wo nyansa a ɛnam gyidi a wowɔ wɔ kristo yesu mu no kyerɛ wo nkwagye kwan no
kyerɛwsɛm nyinaa fi onyankopɔn adwenemhyɛ so na eye ma nokwarekyerɛ bɔne ho animka mfomso soteɛ na ɛkyerɛ asetena pa ho akwan
sɛnea ɛbɛyɛ a obi a ɔsom onyankopɔn bɛyɛ pɛ na watumi adi dwuma pa
migyina onyankopɔn ne kristo yesu a obebu ateasefo ne awufo atɛn nam ne ba a ɔbɛba no ne n ahenni no a abɛn no so hyɛ wo sɛ
ka asɛm no na bere biara gyina ne ka mu dennen yi atɛn ka anim tu fo na kyerɛkyerɛ boasetɔ mu
bere bi bɛba a nnipa rentie nkyerɛkyerɛ pa no na mmom wobedi wɔn ara wɔn apɛde akyi na wɔaboaboa akyerɛkyerɛfo a wɔbɛka nsɛm a wɔrepɛ atie no ano na wɔaka akyerɛ wɔn
wɔbɛpo nokware no tie na wɔatie anansesɛm
nanso mmere nyinaa mu ɛsɛ sɛ wohwɛ wo ho so yiye amanehunu mu mia w ani yɛ ɔsɛmpakafo adwuma na di wo dwuma nyinaa sɛ onyankopɔn somfo
me de bere adu sɛ wɔde me bɔ afɔre bere aso sɛ migyaw asetena yi
ɔko pa no mako mmirika no mawie tu gyidi no makora
ade a ɛretwɛn me mprempren ne nkonim akyɛde trenee abotiri a awurade a ɔyɛ trenee temmufo no de bɛma me da no ɛnyɛ me nko na mmom wɔn a wɔtena ase ɔdɔ mu twɛn no no nyinaa
bɔ mmɔden bra me nkyɛn ntɛm
dema dɔɔ nnɛ wiase yi ma ɔyɛɛ saa guan gyaw me kɔɔ tesalonika kreste kɔ galatia tito nso kɔɔ dalmatia
luka nko ara na ɔne me wɔ ha fa marko ka wo ho na wo ne no mmra efisɛ obetumi aboa me adwuma no yɛ
mesomaa tihiko efeso
sɛ woreba a fa m atade a migyaw wɔ karpo nkyɛn wɔ troia no brɛ me ɛyɛ a fa me nhoma no nso ka ho ne titiriw no nea wɔde aboa nhoma yɛe no
aleksandro kɔbere dwumfo no haw me papaapa nea ɔyɛe no awurade betua no so ka
ɛyɛ a hwɛ wo ho yiye wɔ ne ho efisɛ na otia nsɛm a yɛka no mu denneenen
bere a mereyi me ho ano no obiara ammoa me wɔn nyinaa guan gyaa me onyankopɔn mmfa nntia wɔn
nanso awurade ne me tenae maa me ahoɔden ma mitumi kaa asɛm no kyerɛɛ amanamanmufo ma wotiei enti wogyee me fii gyata anom
na awurade begye me afi bɔne nyinaa mu na ɔde me akɔ soro ahenni no mu asomdwoe mu ɔno na anuonyam nka no daadaa amen
kyia priska ne akwila ne onesiforo fifo nyinaa ma me
erasto kaa korinto ɛnna migyaw trofimo wɔ mileto efisɛ na ɔyare
bɔ mmɔden bra ansa na awɔw bere adu eubulo ne pude ne lino ne klaudia ne anuanom no nyinaa kyiakyia wo
awurade ne wo honhom ntena adom nka mo nyinaa
﻿ saa nhoma yi fi onyankopɔn somfo ne yesu kristo somafo paulo nkyɛn woyii me na wɔsomaa me sɛ memmɛboa nhyɛ nnipa a onyankopɔn ayi wɔn no gyidi den na menkyerɛkyerɛ wɔn nokwasɛm a yɛn nyamesom
a ne nnyinaso gyina nkwa a enni awiei no kyerɛ no so no onyankopɔn a onni atoro no hyɛɛ yɛn asetena yi ho bɔ ansa na ɔrefi wiase ase
na bere a ɛsɛ mu ɔdaa no adi wɔ n asɛnka no mu wɔde eyi hyɛɛ me nsa na migyina onyankopɔn a ɔyɛ yɛn agyenkwa hyɛ so da no adi
mekyerɛw me ba tito wɔ gyidi baako a yɛn nyinaa kita mu mu adom ne asomdwoe a efi agya nyankopɔn ne kristo yesu yɛn agyenkwa no nka wo
migyaw wo kreta sɛnea ɛbɛyɛ a wobɛtoto nnɛama a aka no pɛpɛɛpɛ na wayi mpanyimfo atuatua asafo a ɛwɔ kurow biara mu no ano
kae mmara a mehyɛ maa wo no ɔpanyin yɛ obi a ne ho nni asɛm na ɔwɔ yere baako na ne mma yɛ gyidifo a wɔmmɔ ahohwi na wɔnyɛ asoɔden nso
ɛnsɛ sɛ mfomso biara ba ɔpanyin no ho efisɛ onyame adwuma hyɛ ne nsa ɛnsɛ sɛ ɔyɛ ɔhopɛfo anaa obi a ne bo nkyɛ fuw anaa ɔkɔwensani anaa basabasayɛfo anaa oniberefo
ɛsɛ sɛ ɔyɛ obi a ɔpɛ ahɔhoyɛ na n ani gye nea eye ho na n adwenem da hɔ na ɔteɛ na ɔyɛ kronn na ɔwɔ ahohyɛso
ɛsɛ sɛ oso asɛm no mu dennen sɛnea wɔkyerɛɛ no no sɛ ɛba saa a obetumi ahyɛ afoforo den wɔ saa nkyerɛkyerɛ pa no mu na wada wɔn a wotia asɛm no mu no nso mfomso adi
nnipa pii wɔ hɔ a wotia na wɔnam wɔ nkwaseasɛm so daadaa afoforo ne titiriw no wɔn a wofi twetiatwasom no mu
ɛsɛ sɛ wosiw wɔn nkyerɛkyerɛ no ano efisɛ wɔnam wɔn nkyerɛkyerɛ bɔne no so ma ntoto ba mmusua mu nam so de pɛ sika
kreta no ankasa a na ɔyɛ wɔn diyifo na ɔkae se kretafo no yɛ atorofo mmoa bɔne ne anihafo adidifo
na asɛm a ɔkae no yɛ nokware esiane saa nti ɛsɛ sɛ moka wɔn anim yiye sɛnea ɛbɛyɛ a wobenya gyidi pa
na wɔantena ase amma twetiatwa atorosɛm ne nhyɛ a efi nnipa a wɔapo nokware no no
biribiara yɛ kronn ma wɔn a wɔyɛ kronn no nanso biribiara nyɛ kronn mma wɔn a wɔn ho agu fi na wonni gyidi efisɛ wɔn adwene ne wɔn atiboa ho agu fi
wɔka se wonim onyankopɔn nanso wɔn nneyɛe nkyerɛ saa wokyi wɔn na wɔyɛ asoɔdenfo a wɔde wɔn yɛ ade pa biara a ɛnyɛ ye
nkyerɛkyerɛ a wɔbɛkyerɛkyerɛ biara no ɛsɛ sɛ efi ɔkyerɛ pa mu
ka kyerɛ nkwakoraa na wɔmma wɔn ho nwo wɔnyɛ anyansafo na wɔnhyɛ wɔn ho so wɔn gyidi mu nyɛ den wonya ɔdɔ na wontumi ntena ɔhaw mu
saa ara nso na ka kyerɛ mmerewa na wɔmmɔ ɔbra a ɛyɛ kronn wonnni nseku na wɔnnyɛ asadweam nso wɔnkyerɛ akyerɛ pa
sɛnea ɛbɛyɛ a wɔnam so betumi ama mmabaa adɔ wɔn kununom ne wɔn mma
ama wɔatumi ahyɛ wɔn ho so ayɛ kronn na wɔayɛ awarefo pa a wotie wɔn kununom asɛm na obi anka bɔne amfa onyankopɔn asɛm no ho
saa ara na hyɛ mmerante na wonya ahohyɛso
nneɛma nyinaa mu fa wo ho yɛ nhwɛso pa wɔ nnwuma pa yɛ mu di nokware na ma w ani nku wo nkyerɛkyerɛ ho
ka nsɛm a ɛho tew na obi antumi antia mu na ama atamfo ani awu sɛ wonnya asɛm bɔne nka mfa yɛn ho
ɛsɛ sɛ asomfo tie wɔn wuranom na ade nyinaa mu wɔsɔ wɔn wuranom ani ɛnsɛ sɛ woyiyi nsɛm ano
anaa wɔbɔ wɔn korɔn nea ɛsɛ sɛ wɔyɛ ne sɛ bere nyinaa mu ɛsɛ sɛ wɔyɛ papa na wodi nokware na ɛnam so ma biribiara a wɔyɛ no de anuonyamhyɛ aba nkyerɛkyerɛ a ɛfa onyankopɔn a ɔyɛ yɛn agyenkwa no ho
onyankopɔn ada n adom a egye nnipa nyinaa nkwa no adi
na adom no kyerɛ yɛn sɛ yɛmpa asetena a ɛho ntew no ne wiase akɔnnɔ akyi na yɛntena ase ahohyɛso kronnyɛ onyamesuro mu wɔ wiase ha
bere a yɛretwɛn adom da a yɛn ani da so a yɛn tumfo onyankopɔn ne yɛn agyenkwa yesu kristo no anuonyam bɛda adi no
ɔde ne ho maa yɛn de gyee yɛn fii bɔne mu ama yɛayɛ kronn a yɛyɛ ne nko de a yɛpɛ papayɛ
kyerɛkyerɛ saa nneɛma yi na gyina wo tumi so hyɛ w atiefo nkuran ka wɔn anim mma wɔn mu bi mmnu wo abomfiaa
kae wo nkurɔfo na wɔmmrɛ wɔn ho ase nhyɛ mpanyin ne tumi ase na wontie wɔn na wonsiesie wɔn ho mma adepa yɛ
ka kyerɛ wɔn se wɔnnka asɛmmɔne mmfa obi ho na mmom wonnwo brɛoo na daa wonyi ɔdɔ adi nkyerɛ nnipa nyinaa
kan no na yɛn ankasa yɛyɛ nkwaseafo asoɔdenfo ne abɔnefo na yɛyɛ akɔnnɔ ne anigye horow nkoa yɛsɛee yɛn abrabɔ wɔ bɔne ne anibere ho afoforo tan yɛn maa yɛn nso yɛtan wɔn
nanso bere a yɛn agyenkwa onyankopɔn ayamye ne ne dɔ daa adi no
ogyee yɛn nkwa ɛnyɛ nnwuma pa bi a yɛayɛ nti na mmom ɔnam n ahummɔbɔ mu ahohoro yɛn ho agye yɛn nkwa ama honhom kronkron no awo yɛn foforo ama yɛn nkwa foforo
onyankopɔn nam yesu kristo a ɔyɛ yɛn agyenkwa no so ahwie honhom kronkron no agu yɛn so
sɛnea ɛbɛyɛ a n adom nti ɔbɛka yɛn ne onyankopɔn abom na ɛnam so ma yɛanya nkwa a enni awiei a yɛn ani da so no
eyi yɛ nokwasɛm mepɛ sɛ wuti saa asɛm yi mu yiye na ama wɔn a wogye onyankopɔn di no ahu sɛ ɛsɛ sɛ wɔde wɔn bere di dwuma pa eyinom nyinaa ye na ɛho wɔ mfaso ma nnipa
nanso munnnye nkwasea akyinnye saa ara nso na monnto ana nkasakasa nko wɔ mmara so ɛho nni mfaso biara
obi a ɔde mpaepaemu ba no bɔ no kɔkɔ na ɛno akyi tew wo ho fi ne ho
ɛsɛ sɛ wuhu sɛ obi a ɔte saa no asɛe na bɔne a ɔyɛ no da adi wɔ ne ho
sɛ mesoma artema anaa tihiko wo nkyɛn a bɔ mmɔden bra me nkyɛn wɔ nikopoli na ɛhɔ na mabɔ me tirim sɛ mɛtena awɔw bere no
bɔ mmɔden gya ɔmmaranimfo sena ne apolo kwan yiye na anhia wɔn hwee
ma yɛn nkurɔfo no nsua sɛnea wɔde wɔn adagyew yɛ nnwuma pa de boa ɛnsɛ sɛ wɔtena ase kwa
wɔn a wɔne me wɔ ha nyinaa kyiakyia wo kyia wɔn a wɔdɔ yɛn wɔ gyidi mu ma yɛn adom nka mo nyinaa
﻿ saa nhoma yi fi paulo a esiane kristo yesu nti ɔyɛ odeduani no ne yɛn nuabarima timoteo nkyɛn yɛde kɔma yɛn adamfo ne yɛn yɔnko filemon
ne asafo a wohyia wɔ wo fi no ne yɛn nuabea apia ne yɛn yɔnko sraani arkipo no
adom ne asomdwoe a efi yɛn agya nyankopɔn ne awurade yesu kristo nka mo
onua filemon bere biara a mebɔ mpae no mebɔ bi ma wo na meda me nyankopɔn nso ase
mete dɔ a wodɔ onyankopɔn nkurɔfo ne gyidi a wowɔ wɔ awurade yesu mu no
me mpaebɔ ne sɛ baako a yɛne wo ayɛ sɛ gyidifo no bɛma yɛn ntease a emu dɔ wɔ nhyira biara a yenya fi kristo mu no mu
onua pa wo dɔ no ama me anigye na ahyɛ me nkuran nso woakanyan onyankopɔn nkurɔfo
eyi nti mitumi de akokoduru kasa kyerɛ wo sɛ wo nua wɔ kristo mu hyɛ wo ma woyɛ nea ɛsɛ sɛ woyɛ
ɔdɔ so na menam de saa asɛm yi to w anim ɛwom sɛ me paulo a meyɛ kristo yesu nanmusini na mprempren ne nti meyɛ odeduani no na meyɛ nea mereyɛ yi
enti migyina onesimo a ɔyɛ me ba wɔ kristo mu ananmu bisa efisɛ bere a meda afiase no na ɔyɛ me ba honhom mu
bere bi a atwam no na ne ho nni mfaso ma wo nanso mprempren de ne ho wɔ mfaso ma me ne wo
merema no asan n akyi aba wo nkyɛn mprempren ara me koma ka ba a ɔreba no ho
esiane asɛmpa no nti mepɛ sɛ ɔtena me nkyɛn bere a meda afiase yi sɛnea ɛbɛyɛ a obesi w ananmu aboa me
nanso mempɛ sɛ mehyɛ wo sɛ boa me mmom mepɛ sɛ wo ara wufi wo pɛ mu boa me ɛno nti merenyɛ biribiara gye sɛ wopene so
ebia na onesimo twee ne ho kakra na akyiri yi wabedi nna wo nkyɛn
mprempren ɔnyɛ ɔsomfo kɛkɛ efisɛ ɔkyɛn ɔsomfo ɔyɛ onua pa wɔ kristo mu ɔsom bo ma me saa ara nso na ɔbɛsom bo ama wo sɛ ɔsomfo ne onua wɔ awurade mu
enti sɛ wudwen me ho sɛ wo fafafo a saa ara nso na gye no awaawaatuu sɛnea wubegye me no ara
sɛ wayɛ wo biribi anaasɛ ɔde wo ka bi a dan ma me
ɛha de me ara mede me nsa bɛhyɛ ase sɛ me paulo metua wo ka ɛnsɛ sɛ mekae wo sɛ wo nkwa gyina me so
enti me nua mesrɛ wo sɛ awurade nti yɛ me saa adɔe yi ka me koma hyew sɛ wo nua wɔ kristo mu
mewɔ anidaso sɛ nea merekyerɛw wo yi wobɛyɛ ama aboro nea merebisa wo yi so
afei pɛ ɔdan ma me efisɛ minim sɛ onyankopɔn betie mo mpaebɔ ama mabɛka mo ho bio
epafra a kristo yesu nti ɔne me da afiase no kyia wo
saa ara nso na marko aristako dema ne luka nso kyia wo
awurade kristo adom nka mo nyinaa
﻿ mmere a atwam no na onyankopɔn nam akwan horow bebree so fa adiyifo so kasa kyerɛ yɛn mpanyimfo
mmom mmere a edi akyiri yi de ɔnam ne ba no so akasa akyerɛ yɛn ɔyɛ obi a onyankopɔn nam ne so bɔɔ wiase na ɔno na onyankopɔn ayi no sɛ awiei no nneɛma nyinaa bɛyɛ ne de
ɔnam onyankopɔn anuonyam hyerɛn a ɔhyerɛn no so hran ɔyɛ onyankopɔn sɛso pɛpɛɛpɛ na ɔde n asɛm a tumi wɔ mu no so wiase mu ɔtew nnipa ho fi wɔn bɔne mu wiei no ɔtenaa otumfo nyankopɔn nifa so wɔ soro
ɛno nti ɔyɛɛ kɛse sen abɔfo no efisɛ edin a onyankopɔn de too no no yɛ kɛse sen wɔn de no
efisɛ onyankopɔn nso anka ankyerɛ n abɔfo no mu biara se woyɛ me ba na nnɛ mabɛyɛ w agya ɛnna wanka ankyerɛ ɔbɔfo biara se mɛyɛ w agya na wayɛ me ba
bere a onyankopɔn pɛe sɛ ɔsoma n abakan no ba wiase no ɔsan kae se ɛsɛ sɛ onyankopɔn abɔfo nyinaa som no
asɛm a onyankopɔn ka faa abɔfo no ho ne sɛ onyankopɔn yɛ n abɔfo mframa ne n asomfo gyadɛwee
na ɛfa ɔba no ho no onyankopɔn kae sɛ o onyankopɔn w ahengua bɛtena hɔ daa nyinaa w ahenni yɛ atɛntrenee
wodɔ trenee na wukyi bɔne ɛno nti na onyankopɔn a ɔyɛ wo nyankopɔn no yii wo hyɛɛ wo anuonyam a ɛso sen w ahokafo no
onyankopɔn san kae se wo awurade na mfitiase no wobɔɔ asase na wode w ankasa wo nsa bɔɔ soro
ne nyinaa betwam na wo de wobɛtena hɔ ne nyinaa behi sɛ ntamagow
wɔbɛbobɔw no sɛ atade na wɔbɛsesa no sɛ ntade nanso wo de daa wote sɛ nea wote na wo mfe renhi da
onyankopɔn anka ankyerɛ n abɔfo no se montena me nifa so kosi sɛ mede mo atamfo bɛyɛ mo nan ase ntiaso
sɛ saa a na abɔfo no yɛ dɛn wɔn nyinaa yɛ ahonhom a wɔsom onyankopɔn na ɔsoma wɔn ma wɔkɔboa wɔn a wɔrehwehwɛ nkwagye no
eyi nti na ɛsɛ sɛ yeso nokware a yɛate no mu dennen sɛnea ɛbɛyɛ a biribi rentu yɛn aso
nsɛm a abɔfo no kae no yɛ nokware enti obiara a wanni so no nyaa asotwe a ɛfata no
na sɛ yɛantie saa nkwagyesɛm yi a ɛbɛyɛ dɛn na yɛatumi aguan awurade no ankasa na odii kan kaa saa nkwagye yi ho asɛm na wɔn a wotiee no no ama yɛahu sɛ ɛyɛ nokware
saa bere koro no ara mu onyankopɔn nam ne tumi adeyɛ ne n anwonwadwuma so dii ho adanse bio ɔkyɛɛ honhom kronkron no sɛnea ɔpɛ
onyankopɔn amma abɔfo anni wiase a na wayɛ n adwene sɛ ɔrebɛbɔ no so saa wiase a yɛka ho asɛm no
na mmom wɔaka no kyerɛwsɛm no mu baabi se onyankopɔn onipa yɛ dɛn a ɛsɛ sɛ wudwen ne ho onipa teta a ɛsɛ sɛ wohwɛ no
wobɔɔ no ma ɔyɛɛ akumaa kakra sen abɔfo wohyɛɛ no anuonyam
sɛ onni nneɛma nyinaa so ɛka se onyankopɔn bɔɔ onipa nneɛma nyinaa sodifo eyi da no adi sɛ biribiara ka ho nanso yenhu sɛ mprempren onipa di nneɛma nyinaa so
nanso yehu yesu mmere tiaa bi wɔbɔɔ no hyɛɛ abɔfo ase sɛnea ɛbɛyɛ a ɛnam onyankopɔn ahummɔbɔ nti ɛsɛ sɛ owu ma nnipa nyinaa no yehu no sɛ esiane owu a owui no nti wɔahyɛ no anuonyam
eye sɛ onyankopɔn a ɔbɔ nneɛma nyinaa na ɔhwɛ so no bɛma yesu nam n amanehunu no mu ayɛ pɛ sɛnea ɛbɛyɛ a ɔbɛma ne mma nyinaa akɔ saa anuonyam no mu bi efisɛ yesu no nko ara ne onipa a obedi wɔn anim akɔ nkwagye no mu
ɔma nnipa yɛ kronn fi wɔn bɔne mu na ɔne wɔn a wayɛ wɔn kronn no nyinaa wɔ agya baako ɛno nti na yesu mfɛre sɛ ɔfrɛ wɔn anuanom no
ɔka se onyankopɔn mɛka wo ho asɛm makyerɛ me nuanom mɛkamfo wo wɔ wɔn a wɔahyia hɔ no nyinaa anim
ɔsan ka bio se mede me ho bɛto onyankopɔn so na ɔno nso ka se mma a onyankopɔn de wɔn ama me na me ne wɔn ahyia yi
esiane sɛ mma no wɔ honam ne mogya nti yesu nso bae onipa tebea mu sɛnea ɛbɛyɛ a ɔnam ne wu no so bɛsɛe ɔbonsam a okita owu tumi no ahoɔden
na ɔnam so agye wɔn a esiane sɛ wosuro owu nti wɔn asetena mu nyinaa wɔayɛ nkoa no
ɛyɛ nokware turodoo sɛ ɛnyɛ abɔfo na ɔboa wɔn na mmom sɛnea kyerɛwsɛm no ka no ɔboa abraham asefo
eyi kyerɛ sɛ ɔkwan biara so no ɛsɛ sɛ ɔyɛ sɛ ne nuanom sɛnea ɛbɛyɛ a ɔbɛyɛ wɔn nokwafo ne mmɔborɔhunufo ɔsɔfo panyin wɔ ne nyamesom mu na ɛnam so ma wɔde nnipa bɔne akyɛ wɔn
enti afei obetumi aboa wɔn a wɔasɔ wɔn ho ahwɛ efisɛ ɔno ankasa wɔsɔɔ no hwɛe ma ohuu amane
me nuanom wɔ kristo mu a onyankopɔn afrɛ mo munnwen yesu a onyankopɔn somaa no ma ɔbɛyɛɛ ɔsɔfo panyin wɔ gyidi a yɛka ho asɛm no ho
na odi onyankopɔn a oyii no sɛ ɔnyɛ saa adwuma yi no nokware sɛnea mose nso dii nokware wɔ onyankopɔn fi no
onipa a osi ofi nya anuonyam sen ofi no ankasa
saa ara na ɛte ɛsɛ sɛ yesu nya anuonyam sen mose ofi biara obi na osii na onyankopɔn nso na wabɔ nneɛma nyinaa
mose di onyankopɔn nokware sɛ ɔsomfo wɔ ne fi na ɔkaa nsɛm a onyankopɔn bɛka daakye no nyinaa
nanso kristo de odi nokware sɛ ɔba a ɔhwɛ onyankopɔn fi so sɛ yɛma yɛn bo yɛ duru na yɛwɔ gyidi wɔ yɛn mu wɔ anidaso mu a na yɛyɛ ne fi
enti honhom kronkron no ka se sɛ nnɛ mote onyankopɔn nne a
monnyɛ asoɔden te sɛ nea moyɛe bere a mosɔre tiaa onyankopɔn no sɛnea moyɛe da a na mowɔ sare so a mosɔɔ no hwɛe no
ɛmaa mo mpanyimfo sɔɔ no hwɛe sɛnea onyankopɔn ka ni ɛwom wohuu nea meyɛɛ no mfe aduanan
esiane saa nti me bo fuw saa nnipa no kae se wɔfom daa wɔ wɔn koma mu na wontie me mmara nsɛm
me bo fuwii na mekaa ntam se wɔremma me home mu da
me nnuanom monhwɛ yiye na mo mu bi annya koma bɔne a ɔrennye onyankopɔn nni na ɛbɛma watwe ne ho afi onyankopɔn teasefo no ho
na mmom sɛnea ɛbɛyɛ a bɔne rennaadaa mo mu bi na wɔnyɛ asoɔden nti da biara mommoaboa mo ho mo ho bere a asɛm ɛnnɛ a ɛwɔ kyerɛwsɛm mu no fa yɛn ho no
na sɛ yeso gyidi a yɛwɔ no mu dennen sɛnea yɛde fi mfitiase no a na yɛyɛ kristo fafafo
kyerɛwsɛm no ka se sɛ ɛnnɛ mote onyankopɔn nne a monnyɛ asoɔden te sɛ nea moayɛ bere a mosɔre tiaa onyankopɔn no
ɛhefo na wɔtee onyankopɔn nne na wɔsɔre tiaa no no nnipa a mose dii wɔn anim fi misraim no nyinaa
ɛhefo na onyankopɔn bo fuw wɔn mferehyia aduanan no nnipa a wɔyɛɛ bɔne na wɔtetew hwe wuwui wɔ sare so no
bere a onyankopɔn kaa ntam wɔremma me home mu da no na ɔreka akyerɛ ɛhefo na ɔreka akyerɛ wɔn a wɔayɛ no dɔm no
afei yehu sɛ wɔantumi ankɔ mu efisɛ wɔannye anni
afei esiane sɛ bɔhyɛ a ɛfa ne mu home da so wɔ hɔ nti momma yɛnhwɛ yiye na mo mu bi antɔ sin wɔ mu
efisɛ wɔaka asɛmpa no akyerɛ yɛn sɛnea wɔaka akyerɛ wɔn no nanso wɔammu asɛm a wɔka kyerɛɛ wɔn no efisɛ wɔn a wotiee no annye anni
na yɛn a yɛagye adi no kɔ saa home no mu sɛnea onyankopɔn aka se enti mifi m abufuw mu ka ntam se wɔrenkɔ me home mu da ɔkaa saa asɛm yi de nanso bere a ɔbɔɔ wiase no na owiee n adwuma
na kyerɛwsɛm no mu baabi wɔka biribi fa da a ɛto so ason no ho se da a ɛto so ason no onyankopɔn homee a wanyɛ adwuma biara
wɔkaa saa asɛm koro yi ara bio se wɔremma me home mu da
wɔn a wodii kan tee asɛmpa no anhome wɔ onyankopɔn mu efisɛ wɔannye anni afoforo bi nso wɔ hɔ a wɔma wɔn kwan na wɔhome wɔ onyankopɔn nkyɛn
wogyina nokwasɛm a onyankopɔn aka se wayi da bi ato hɔ a wɔfrɛ no ɛnnɛ no so mfe pii akyi no ɔnam dawid so kae wɔ kyerɛwsɛm no mu se ɛnnɛ sɛ mote onyankopɔn nne a mummpirim mo koma
sɛ yosua dii nnipa no anim de wɔn kɔɔ onyankopɔn home mu a anka akyiri yi onyankopɔn anka da foforo ho asɛm
sɛnea ɛte yi ɔhome da so wɔ hɔ ma onyankopɔn nkurɔfo sɛnea onyankopɔn homee da a ɛto so ason no
obiara a ɔhome wɔ onyankopɔn mu no home fi n ankasa ne nnwuma mu sɛnea onyankopɔn home fii ne nnwuma mu no
enti momma yɛmmɔ yɛn ho mmɔden na yɛatumi akɔ onyankopɔn home mu ɛnsɛ sɛ yɛn mu bi yɛ asoɔden sɛnea wɔyɛɛ asoɔden a enti wɔankɔ mu no
onyankopɔn asɛm te ase nnam so ɛyɛ nnam sen sekan anofanu etwa kosi baabi a honhom ne ɔkra hyia etwa kɔ baabi a apɔw ne dompe kyim hyia ebu nea nnipa adwene ne wɔn koma pɛ ho atɛn
biribiara nni hɔ a wɔde sie onyankopɔn ma ɛyɛ yie abɔde mu biribiara da n anim na ɔno na ɛsɛ sɛ yebu yɛn ho akontaa kyerɛ no
ɛno nti momma yenso gyidi a yɛka ho asɛm no mu dennen efisɛ yɛwɔ ɔsɔfopanyin kɛse onyankopɔn ba yesu a wakɔ onyankopɔn anim
yɛn sɔfo panyin no nyɛ obi a ontumi nte nka mma yɛn wɔ yɛn mmerɛwyɛ ho yɛwɔ obi a wɔasɔ no ahwɛ akwan horow nyinaa so sɛ yɛn ara nanso wanyɛ bɔne
momma yensi yɛn bo na yɛmmra onyankopɔn ahengua a adom wɔ mu no ho na ɛno na ɛbɛma yɛanya ahummɔbɔ ne adom a ɛbɛboa yɛn bere a yɛn ho akyere yɛn no mu
woyi ɔsɔfo panyin biara fi nnipa bi mu na wasi wɔn ananmu akyɛ ade abɔ bɔne ho afɔre de asom onyankopɔn
esiane sɛ n ankasa yɛ mmerɛw akwan horow pii so no nti otumi tɔ ne bo ase ma wɔn a wonnim na wɔyɛ mfomso no
na esiane sɛ ɔno ankasa yɛ mmerɛw nti sɛ ɔrebɔ bɔne ho afɔre a ɛnsɛ sɛ ɔbɔ ma nnipa a wɔayɛ bɔne nko na mmom ɔno ankasa ne bɔne nti
obiara ntumi nyi ne ho mfa nhyɛ ne ho anuonyam sɛ ɔyɛ ɔsɔfo panyin onyankopɔn frɛ nko na onipa nam so bɛyɛ ɔsɔfo panyin sɛnea wɔfrɛɛ aaron no
saa ara nso na kristo annye anto ne ho so sɛ ɔyɛ ɔsɔfo panyin amfa anhyɛ ne ho anuonyam na mmom onyankopɔn ka kyerɛɛ no se woyɛ me ba ɛnnɛ mayɛ w agya
ɔsan kaa wɔ baabi foforo se wobɛyɛ ɔsɔfo akosi daa sɛnea melkisedek asɔfo kwan nhyehyɛe te no
yesu baa ɔhonam mu wɔ asase so no ɔbɔɔ mpae nam nkotosrɛ so de n abisade too onyankopɔn a obetumi agye no afi owu mu no anim esiane sɛ odwo na ɔde ne ho nyinaa som no no nti onyankopɔn tiee no
ɛwom sɛ na ɔyɛ onyankopɔn ba de nanso ɔnam n amanehunu so suaa ahobrɛase
na owiee pɛyɛ no wɔn a wotie no no nam ne so nya nkwagye a enni awiei
na onyankopɔn ada no adi sɛ ɔyɛ ɔsɔfo panyin sɛnea melkisedek asɔfo kwan nhyehyɛe te no
yɛwɔ eyi ho nsɛm pii ka nanso emu kyerɛkyerɛ yɛ den efisɛ mo ntease yɛ den
moayɛ nkyerɛkyerɛ adwuma no akyɛ nanso ɛsɛ sɛ munya obi ma ɔkyerɛkyerɛ mo onyankopɔn ho asɛm fi ne mfitiase anka ɛsɛ sɛ saa bere yi mudi aduan a ɛyɛ den nanso nufusu na eye ma mo
obiara a nufusu ye ma no da so yɛ abofra a onnim nea eye ne nea enye
aduan a ɛyɛ den nso ye ma mpanyimfo a wɔatetew wɔn ma wɔnam nea ɛka wɔn ano no so hu papa ne bɔne ntam nsonoe
momma yennyae kristo ho nsɛm mfitase no na yensua ne ho nsɛm a ɛkɔ anim no mommma yɛnntow ahonu a efi nneyɛe a ɛde kɔ owu mu ne onyankopɔn mu gyidi no ho
ne asubɔ ne nsa a wɔde gu nnipa so ne awufo sɔre ne daa atemmu no fapem no nngu
momma yɛnkɔ anim na sɛ onyankopɔn ma kwan a saa ara na yɛbɛyɛ
ɛbɛyɛ dɛn na wɔbɛsan de wɔn a wɔahwe ase aba ama wɔanu wɔn ho bio na anka wɔwɔ onyankopɔn hann mu wɔkaa ɔsoro akyɛde hwɛe na wonyaa wɔn kyɛfa wɔ honhom kronkron no mu
wofi osuahu mu ahu sɛ onyankopɔn asɛm ye na wɔahu mfe a ɛreba no mu tumi
ɛno akyi wɔhwee ase enti ɛyɛ den sɛ wɔde wɔn bɛsan aba bio sɛ wommenu wɔn ho efisɛ wɔresan abɔ onyankopɔn ba no asɛnnua mu nam so agu n anim ase akyerɛ
onyankopɔn hyira asase a ɛnom nsu a ɛtɔ gu so na ɛma ɛso afifide yɛ yie ma wɔn a wɔn nti woduae no
na sɛ nsɔe ne wura hunu fifi so a enye mma hwee onyankopɔn bɛdome no na wɔde ogya asɛe no
nanso me nnamfonom nsɛm a yɛaka yi nyinaa akyi no yenim pefee sɛ ade pa bi a nkwagye bata ho befi mo mu aba
onyankopɔn nyɛ nea ɔnteɛ ne werɛ remfi adwuma a woyɛe anaa ɔdɔ a wodaa no adi maa no ne mmoa a wode boaa w afɛfo kristofo na wugu so de boa wɔn no
nea yɛrehwehwɛ ne sɛ mo mu biara bɛtoa ne mmɔdemmɔ so de akosi awiei sɛnea ɛbɛyɛ a mo nsa bɛka ade a mo ani da so no
yɛmpɛ sɛ moyɛ anihaw na mmom yɛpɛ sɛ yehu mo sɛ gyidifo a mowɔ boasetɔ na mo nsa aka bɔ a onyankopɔn ahyɛ mo no
bere a onyankopɔn hyɛɛ abraham bɔ no ɔkaa nea wahyɛ ho bɔ no ho ntam esiane sɛ na obiara nni hɔ a ɔkorɔn sen no no nti ɔde ɔno ara ne din na ɛkaa saa ntam no
ɔkaa ntam no se mehyɛ wo bɔ sɛ mehyira wo na mama w ase adɔ
na abraham wɔ boasetɔ nti ɛbɔ a onyankopɔn hyɛɛ no no ne nsa kae
sɛ onipa ka ntam a ɔde obi a ɔkorɔn sen no din na ɛka saa ntam no de siesie nnipa ntam
onyankopɔn pɛe sɛ ɔda no adi pefee kyerɛ wɔn a na ɛsɛ wɔn sɛ wɔn nsa ka ne bɔhyɛ no sɛ ɔrensesa n atirimsɛm nti ɔkaa ntam de hyɛɛ bɔhyɛ no den
saa nneɛma abien yi na ɛrentumi nsesa a onyankopɔn ntumi nni ho atoro enti yɛn a yɛnam ne so anya nkwa no wɔhyɛ yɛn nkuran sɛ yenkita yɛn anidaso no mu dennen na yɛatumi adu saa anidaso no ho
yɛwɔ saa anidaso yi sɛ sɛkyɛ wɔ yɛn koma mu etim hɔ na ɛhyɛn mu de kosi ntwamtam no mu
yesu asi yɛn ananmu adi yɛn kan kɔ hɔ wayɛ ɔsɔfo panyin afebɔɔ sɛnea melkisedek asɔfo kwan nhyehyɛe te no
na saa melkisedek yi yɛ salemhene ɛna ɔsan yɛ ɔsorosoro nyankopɔnn sɔfo bere a abraham fi ɔko a okum ahemfo ano reba no melkisedek hyiaa no hyiraa no
abraham maa no n asade no mu nkyɛm du mu baako melkisedek din no nkyerɛase a edi kan no ne treneehene esiane sɛ na ɔyɛ salemhene no nti wɔkyerɛɛ ne din no ase se asomdwoehene
obi nnim melkisedek n agya ne na ne ne mpanyimfo ho asɛm saa ara nso na obi nnim n awo ne ne wu nso ho asɛm ɔsɛ onyankopɔn ba na ɔda so yɛ ɔsɔfo daadaa
eyi di ho adanse sɛ na ɔyɛ onipa kɛse a agya abraham po tumi ma no n asade mu nkyɛm du mu baako
nanso lewi asefo a wɔyɛ asɔfo no mmara na ɛhyɛ wɔn sɛ wonnye nkyɛm du mu baako mfi wɔn ara wɔn nkurɔfo israelfo nkyɛn a wɔn nso yɛ abraham asefo no
melkisedek nyɛ lewi aseni nanso ogyee nkyɛm du mu baako fii abraham nkyɛn hyiraa no ma onyaa onyankopɔn bɔhyɛ no
akyinnye biara nni ho sɛ nea ɔma nhyira so sen nea ogye nhyira
asɔfo mu no nnipa a wowu no na wogye nkyɛm du no nanso melkisedek fam de nea ɔte ase no na ogyee nkyɛm du no sɛnea kyerɛwsɛm no ka no
enti nokwarem abraham tuaa nkyɛm du no lewi a n asefo gye nkyɛm du no nso nam abraham so tuae
na wɔnwoo lewi nanso esiane sɛ na ɔhyɛ ne nena abraham mu saa bere no a melkisedek hyiaa no no nti na otuae
ɛnam lewi asɔfodi so nti na wɔde mmara no maa israelfo ɛno nti sɛ lewifo asɔfo no yɛɛ wɔn adwuma yiye a anka ɛho nhia sɛ wɔbɛfa ɔsɔfo foforo bi afi melkisedek abusua mu a omfi aaron abusua mu
sɛ ɛba sɛ asɔfodi no sesa a ɛma mmara no nso sesa
nanso yɛn awurade a wɔka saa asɛm yi nyinaa fa ne ho no fi abuasua foforo mu ne busuani biara nnii ɔsɔfo wɔ afɔremuka so da
ɛyɛ sɛnnahɔ sɛ wɔwoo no too yuda abusua mu na mose kaa asɔfo ho asɛm no nso wammɔ n abusua din da
asɛm no da ne ho adi pefee efisɛ ɔsɔfo foforo bi aba a ɔte sɛ melkisedek
ɔno de ɛnnam onipa mmara so na wɔhyɛɛ no ɔsɔfo
kyerɛwsɛm no ka se wobɛyɛ ɔsɔfo daa nyinaa sɛnea melkisedek asɔfo kwan nhyehyɛe te no
wɔatow mmara dedaw no akyene efisɛ na emu yɛ mmerɛw na ɛho nni mfaso nso
na mose mmara no nso antumi amma biribiara anyɛ pɛ wɔde anidaso pa bi a yɛnam so bɛn onyankopɔn aba
ɛno akyi onyankopɔn ntam abɛka ho bere a wɔhyɛɛ afoforo bi asɔfo no na ntam a ɛte saa nni hɔ
yesu nam ntam so bɛyɛɛ ɔsɔfo bere a onyankopɔn ka kyerɛɛ no se awurade aka ntam na ɔrensesa n adwene wobɛyɛ ɔsɔfo daa nyinaa
saa nsonoe yi na ɛma yesu gyina pintinn ma apam no
nsonoe foforo bi nso wɔ hɔ na saa asɔfo no dɔɔso efisɛ na wowuwu a wontumi ntoa wɔn adwuma so
nanso yesu de ɔwɔ hɔ daa na n asɔfodwuma no nso obi ntoa so mma no
enti otumi gye wɔn a wɔnam ne so ba onyankopɔn nkyɛn no ɛnnɛ ne daa efisɛ ɔte hɔ daa srɛ onyankopɔn ma wɔn
yesu ne ɔsɔfo panyin a ɔboa yɛn wɔ yɛn ahiasɛm mu ɔyɛ kronkron onni mfomso biara wɔ ne mu na ɔnyɛ bɔne wɔatew no afi nnebɔneyɛfo ho na wɔapagyaw no aboro ɔsoro so
ɔnte sɛ asɔfo mpanyin a aka no a daa afɔrebɔ a ɔbɔ no kan no ɔbɔ wɔ ne bɔne a wayɛ ho ansa na afei wabɔ afoforo de no ɔbɔɔ afɔre baako pɛ a ɔde ne ho na ɛbɔe
mose mmara no yi nnipa a wɔmfata ma wɔyɛ asɔfo mpanyin nanso onyankopɔn bɔ a ɔde ntam kaa ho no a ɛbae mmara no akyi no yii ɔba no a ɔyɛ pɛ daa nyinaa no
asɛm a yegyina so kasa no ne sɛ yɛwɔ ɔsɔfo panyin a ɔte otumfo a ɔwɔ soro no ahengua no nifa so
ɔsom sɛ ɔsɔfo panyin wɔ kronkron mu kronkron hɔ a ɛkyerɛ ntamadan a awurade no ankasa sii a ɛnyɛ onipa na osii
woyi ɔsɔfo panyin biara sɛ ɔmfa akyerɛde ne mmoa mmɔ onyankopɔn afɔre ɛno nti ɛsɛ sɛ yɛn sɔfo panyin nya biribi a ɔde bɛbɔ afɔre
sɛ ɔwɔ asase so a anka ɔrenyɛ ɔsɔfo koraa efisɛ asɔfo wɔ hɔ a wɔde akyɛde ma sɛnea yudafo mmara kyerɛ no
dwuma a wodi sɛ asɔfo no yɛ ɔsoro nsusuwso bi kwa ɛte sɛ mose bere so de no ara pɛ bere a ɔpɛe sɛ osi ntamadan no onyankopɔn ka kyerɛɛ no se si no sɛnea wɔkyerɛɛ wo bepɔw no so sɛ yɛ no no pɛpɛɛpɛ
nanso wɔama yesu asɔfodwuma a ɛso kyɛn wɔn de no te sɛ apam a ne nti onyankopɔn ne nnipa pamee efisɛ wofi bɔhyɛ pa mu na ɛpam saa apam no
sɛ na apam a edi kan no ye a anka ɛho nhia sɛ wɔbɛyɛ apam a ɛto so abien no
nanso onyankopɔn nyaa ne nkurɔfo ho mfaso na ɔkae se nna bi reba awurade na ose a me ne israelfo ne yuda abusuakuw bɛhyehyɛ apam foforo
ɛrenyɛ sɛ apam a me ne wɔn mpanyimfo hyehyɛe wɔ da a misoo wɔn nsa dii wɔn anim fii misraim no wɔanni apam a me ne wɔn hyehyɛe no ho nokware ɛno nti mantew m ani anhwɛ wɔn awurade na ose
afei eyi ne apam a me ne israelfo bɛhyehyɛ bere a ɛreba no mu awurade na ose mede me mmara bɛhyɛ wɔn adwenem na makyerɛw agu wɔn komam mɛyɛ wɔn nyankopɔn na wɔayɛ me nkurɔfo
wɔn mu biara renka nkyerɛ ne yɔnko anaa ne kuromni se hu awurade efisɛ wɔn nyinaa nim me fi akumaa so kosi ɔkɛse so
mehu wɔn mmɔbɔ wɔn bɔne ho na merenkae wɔn bɔne bio
frɛ a wɔfrɛ saa apam yi foforo no ama nea wɔyɛe kan no ayɛ dedaw na biribiara a enyin yɛ dedaw no nkyɛ yera
na apam a edi kan no wɔ mmara a wɔnam so som saa ara nso na na wɔwɔ beae a nnipa asiesie a wɔsom
wosii ntamadan a na wɔfrɛ saa ntamadan no akyiri kronkonbea na kanea dua ɔpon ne abodoo a wɔatew ho a wɔde ma onyankopɔn wɔ hɔ
ntwamu a ɛto so abien no akyi na ntamadan bi wɔ a wɔfrɛ hɔ kronkron mu kronkron
a sika aduhuamhyew afɔremuka ne apam adaka a wɔde sika adura ho nyinaa wɔ saa adaka no mu na na sika pɔre a mana ne aaron poma a ɛfefɛwee ne apam abopon no wɔ
adaka no so hɔ nso na onuonyamfo kerubim a watrɛw ne ntaban mu akata baabi a na wɔde bɔne kyɛ no si nanso yɛrentumi nka nneɛma no ho asɛm nkɔ akyiri mprempren
saa na wɔahyehyɛ nneɛma no da biara na asɔfo no kɔ ntamadan no akyi kɔyɛ wɔn adwuma
nanso na ɔsofɔ panyin no nko ara na ɔwɔ ho kwan sɛ ɔkɔ ntamadan no mu pɛnkoro pɛ afe biara ɔde mogya a ɔde bɔ onyankopɔn afɔre ma ne ho ne bɔne a nnipa ayɛ a na wonnim sɛ wɔreyɛ bɔne no ka ne ho kɔ
honhom kronkron no nam saa kwan yi so kyerɛ yɛn sɛ ɔkwan dedaw no na nnipa a wonni mu ntumi nkɔ kronkron mu kronkron hɔ bere a ɔdan a ɛwɔ akyiri no ne nneɛma a egyina hɔ ma no no nyinaa da so wɔ hɔ
ɛyɛ mfatoho ma nnɛ bere yi ɛkyerɛ sɛ akyɛde ne mmoa a na wɔde bɔ afɔre ma onyankopɔn no ntumi mma wɔn a wɔsom no koma mu nyɛ kronn
wɔde nnuan anonne ne nneɛma ahorow a wɔde dwira wɔn ho na na edi dwuma no eyi yɛ mmara a enni mu kosi bere a onyankopɔn bɛsesɛw ne nyinaa
nanso kristo aba dedaw sɛ ɔsɔfo panyin ama nneɛma pa a yɛwɔ dedaw yi ntamadan a ɔsom wɔ mu no so na edi mu kyɛn dedaw no ɛnyɛ nnipa na wɔyɛe a enti ɛkyerɛ sɛ ɛnyɛ wiase fa bi
bere a kristo kɔɔ ntamadan no mu a ɔkɔɔ kronkronbea hɔ pɛnkoro no wamfo mmirekyi ne anantwi mogya na ɛkɔbɔɔ afɔre mmom ɔno ara de ne mogya na ɛbɔɔ afɔre de gyee nkwa a enni awiei maa yɛn
na sɛ mmirekyi ne anantwinini mogya ne nantwibere nso a wɔde dwira wɔn a wɔn ho agu fi tew wɔn ho kɔ honam ahofi mu a
mpɛn ahe na kristo a ɔnam honhom a ɛte hɔ daa so de ne ho bɔɔ afɔre a ɛho nni dɛm maa onyankopɔn no mogya rentew mo ho mfi nnwuma bɔne mu nkɔsom onyankopɔn a ɔte ase no
eyi nti na kristo na ɔhyehyɛ apam foforo sɛnea ɛbɛyɛ a wɔn a onyankopɔn afrɛ wɔn no benya nhyira a enni awiei sɛnea onyankopɔn ahyɛ bɔ no eyi betumi aba saa efisɛ owu bi asi a egye nnipa fi wɔn bɔne a wɔyɛe bere a na wɔwɔ apam a edi kan no mu no
sɛ nsamansew bi wɔ hɔ a gye sɛ wotumi ma nokware no da adi sɛ onipa a ɔhyɛɛ saa nsamansew no awu
sɛ onipa a ɔhyɛ nsamansew no te ase a saa nsamansew no nka hwee bere a wawu no na ɛka biribi
ɛno nti na apam a edi kan no wɔnam mogya so na ɛhyɛɛ no den no
nea edi kan no mose kaa mmaransɛm no nyinaa sɛnea ɛwɔ mmara no mu no kyerɛɛ nnipa no nantwi mma mogya ne nsu ne kuntu kɔkɔɔ ne sommɛ na ɔde petee mmara nhoma no ne nnipa no nyinaa so
kae se eyi ne mogya a ɛsɔw apam a onyankopɔn ahyɛ mo sɛ munni so no ano
saa ara na mose nso petee mogya guu ntamadan no ne nneɛma a wɔde som no nyinaa so nen
nokwarem sɛnea mmara no kyerɛ no ɛkame ayɛ sɛ mogya na etumi tew ade nyinaa ho na saa ara nso na gye sɛ mogya hwie gu ansa na bɔnefafiri aba
saa kwan yi ara so na wɔnam ma biribiara a ɛyɛ ɔsoro nhwɛsode no ho tew nanso ɔsoro nneɛma no ankasa de afɔre a eye kyɛn eyinom na wɔde tew ho
efisɛ kristo ankɔ baabi a ɛyɛ kronn a nnipa de wɔn nsa na ayɛ a ɛyɛ ade kann nhwɛsode ɔkɔɔ soro ankasa na osi yɛn ananmu wɔ hɔ wɔ onyankopɔn anim
afe biara yudafo sɔfo panyin de aboa mogya kɔ kronkronbea hɔ nanso kristo amfa ne ho amma mpɛn bebree saa
sɛ ɔyɛɛ saa a anka efi adebɔ mfiase no obehu amane mpɛn bebree mmom waba prɛko a nneɛma nyinaa reba awiei nam ne ho a ɔde bɔɔ afɔre no so apopa bɔne
ɛsɛ sɛ obiara wu baako pɛ na ɛno akyi onyankopɔn abu no atɛn
saa ara na wɔde kristo nso bɔɔ afɔre baako pɛ de gyee dodow no ara wɔ wɔn bɔne mu ɔbɛba ne mprenu so a ommegye nnebɔneyɛfo na mmom ɔbɛba abegye wɔn a wɔretwɛn no no nkwa
mmara no yɛ nneɛma pa nsusuwso a ɛreba na mmom ɛnyɛ nneɛma pa no ankasa wɔbɔ afɔre koro no ara afe biara na ɛbɛyɛ dɛn na saa mmara yi nam afɔre a wɔbɔ yi so ama nnipa a wɔba onyankopɔn nkyɛn no ayɛ pɛ
sɛ nnipa a wɔresom onyankopɔn no fi wɔn bɔne mu ayɛ pɛ a ɛnne wɔrenni bɔne ho fɔ bio na ne saa nti afɔrebɔ nyinaa to betwa
saa afɔrebɔ no kae wɔn wɔn bɔne afe biara
anantwi ne mmirekyi mogya rentumi mpopa bɔne
esiane saa nti bere a kristo rebɛba wiase no ɔka kyerɛɛ onyankopɔn se wompɛ afɔrebɔ ne ayɛyɛde nanso woasiesie ɔhonam ama me
w ani nnye ɔhyew ne bɔne afɔre anaa afɔre a wɔbɔ de popa bɔne ho
afei mekae se mewɔ ha rebɛyɛ nea wopɛ sɛ meyɛ sɛnea wɔakyerɛw afa me ho wɔ mmara nhoma no mu no
kan no ɔkae se wompɛ na w ani nso nnye afɔrebɔ ne ayɛyɛde anaa ɔhyew afɔre ne ayɛyɛde a wɔde popa bɔne ho ɛwom na mmara no kyerɛ sɛ wɔnyɛ saa
na ɔkae se mewɔ ha rebɛyɛ nea wopɛ sɛ meyɛ ɛno nti onyankopɔn agu tete afɔrebɔ no nyinaa na ɔde kristo afɔrebɔ no asi ananmu
esiane sɛ yesu kristo yɛɛ sɛnea onyankopɔn hwehwɛ sɛ ɔnyɛ no nti ɔnam ne honam a ɔde bɔɔ afɔre prɛko maa yɛn no so ama yɛn ho atew afi bɔne ho
da biara yudani ɔsɔfo sɔre yɛ n asɔfodwuma na wabɔ afɔre mpɛn pii nanso saa afɔre yi rentumi mpopa bɔne
kristo de ɔbɔɔ bɔne ho afɔre afɔre a ɛtena daa nyinaa na ɛno akyi ɔtenaa onyankopɔn nifa so
ɛhɔ na ɔretwɛn mprempren kosi sɛ onyankopɔn bɛma n atamfo ayɛ ne nan ase ntiaso
ɔnam afɔrebɔ baako so ama nnebɔneyɛfo ho atew daa nyinaa
na honhom kronkron no nso di adanse nea edi kan no ɛka se
eyi ne apam a me ne wɔn bɛpam wɔ bere a ɛreba no mu awurade na ose mede me mmara bɛhyɛ wɔn koma mu na makyerɛw agu wɔn adwene mu
na afei waka se merenkae wɔn bɔne ne wɔn amumɔyɛ bio
sɛ wɔde eyinom nyinaa kyɛ a na afɔre a wɔbɔ de popa bɔne no ho nhia bio
anuanom esiane yesu wu no nti yɛade yɛn ho koraa sɛ yɛbɛkɔ kronkronbea hɔ
ɔnam ɔno ara ne honam so abue kwan foforo a nkwa wɔ mu ama yɛn
yɛwɔ ɔsɔfo kɛse bi a ɔhwɛ onyankopɔn fi so
momma yɛmfa koma pa gyidi a emu yɛ den koma a esiane atiboa bɔne nti wɔatew ho ne honam a wɔde nsu a ɛyɛ kronn aguare no ntwiw mmɛn onyankopɔn
momma yennyina gyidi a yɛaso mu no mu dennen efisɛ yɛde yɛn ho to onyankopɔn so sɛ ɔrenni yɛn hwammɔ
momma yɛn ho yɛn ho asɛm nhia yɛn na yɛnnodɔ yɛn ho yɛn ho na yɛnyɛ papa
mommma yennnyae yɛn ho yɛn ho nhyiam da sɛnea afoforo bi yɛ no mmom momma yɛnhyɛ yɛn ho yɛn ho nkuran denneennen efisɛ mo ara muhu sɛ ɛrenkyɛ na ɛda no aba
sɛ moboapa kɔ so yɛ bɔne a afɔrebɔ biara nni hɔ a ɛbɛpopa mo bɔne efisɛ wɔada nokware no adi akyerɛ yɛn
nea aka ara ne sɛ obiara suro nea ɛbɛba a ɛyɛ atemmu ne ogya a ɛbɛba abɛhyew wɔn a wotia onyankopɔn no
obiara a obu mose mmara no so no sɛ adansefo baanu anaa baasa adansedi nti wobu atɛn tia no a wobekum no a wɔrenhu no mmɔbɔ
na obi a watiatia onyankopɔn ba no so na ɔmfa onyankopɔn mogya apam no a egyee no fii bɔne mu no nyɛ hwee anaa nea otiatia honhom a ɛma adom no anim no ɛdɛn na ɛbɛto no asotwe a onii no benya no nyɛ adewa
efisɛ yenim nea ɔkae se mɛtɔ were na metua ka na ɔno ara na ɔsan kae se awurade bebu ne nkurɔfo atɛn
onyankopɔn a ɔte ase no nsam amanenya yɛ hu
monkae tebea a na mowɔ mu tete no saa bere no sɛ onyankopɔn hann tɔ mo so na ɔhaw pii to mo a na ɔpere a mopere no ntumi nni saa ɔhaw no so
ebi ne sɛ mpɛn pii wɔyaw mo gu mo anim ase baguam na ɛtɔ da bi mpo a na moasiesie mo ho sɛ mobɛka wɔn a wɔreyɛ wɔn saa no ho
mo ne nneduafo daa afiase na wɔfaa mo ahode nyinaa no mpo munyaa ho boasetɔ efisɛ munim sɛ ɛyɛ dɛn ara a mowɔ ade pa bi a ɛbɛtena hɔ daa
mommma mo koma nntu na moanhwere mo akatua
ɛsɛ sɛ motɔ mo bo ase na moatumi ayɛ onyankopɔn apɛde ama mo nsa aka nea wɔahyɛ mo ho bɔ no
efisɛ kyerɛwsɛm no ka se ɛrenkyɛ koraa na nea ɛsɛ sɛ ɔba no aba ɔrentwentwɛn
m atreneefo begye adi na wɔatena ase na sɛ wɔn mu bi dan n akyi kyerɛ a m ani rennye ne ho
yɛnyɛ nnipa a yɛdan yɛn akyi kyerɛ na yɛyera mmom yɛwɔ gyidi nti wɔagye yɛn nkwa
gyidi yɛ ahotoso a yɛwɔ wɔ nneɛma a yɛn ani da so ne nneɛma a yenhu ho adansedi mu
gyidi a na tetefo no wɔ nti na onyankopɔn gyee wɔn too mu
gyidi na ɛma yɛte ase sɛ ɛnam onyankopɔn asɛm so na wɔbɔɔ wiase sɛnea ɛbɛma yɛahu sɛ wɔbɔɔ nea wohu fii nea wonhu mu
gyidi nti na habel bɔɔ afɔre a ɛsɔ ani kyɛn kain de de maa onyankopɔn no ne gyidi a ɔwɔ nti onyankopɔn buu no sɛ onipa trenee efisɛ n akyɛde no sɔɔ onyankopɔn ani esiane habel gyidi a na ɔwɔ nti ɛwom sɛ wawu de nanso ɔda so kasa
gyidi a na henok wɔ nti wɔfaa no kɔe a wanhu owu obiara anhu no efisɛ onyankopɔn na ɔfaa no kyerɛwsɛm no ka se ansa na wɔrebɛfa henok akɔ no na wasɔ onyankopɔn ani
obiara a onni gyidi rentumi nsɔ onyankopɔn ani ɛsɛ sɛ obiara a ɔba onyankopɔn nkyɛn no nya gyidi sɛ onyankopɔn te ase na ɔdom wɔn a wɔhwehwɛ no
gyidi nti na ɛmaa noah tee onyankopɔn kɔkɔ a ɔbɔ faa daakye nneɛma a anka ɔrentumi nhu no ho no otiee onyankopɔn yɛɛ adaka a emu na wogyee ɔne ne fifo nkwa ɛnam so ma obuu wiase fɔ enti onyaa gyidi mu trenee
gyidi nti na bere a onyankopɔn ka kyerɛɛ abraham se ɔnkɔ asase a wahyɛ ho bɔ sɛ ɔde bɛma no so no otiee na ɔkɔe ogyaw ne man hɔ kɔe a na onnim baabi a ɔrekɔ
gyidi nti ɔtenaa asase a na onyankopɔn ahyɛ no ho bɔ no so sɛ ɔhɔho ɔne isak ne yakob a onyankopɔn hyɛɛ wɔn bɔ koro no ara bi tenaa ntamadan mu
nanso na abraham retwɛn kurow kɛse bi a onyankopɔn akyekyere a ne fapem rensɛe da mu akɔtena
gyidi nti na abraham yɛɛ agya wɔ ne nkwakoraa bere mu a na ne yere sara anyin yiye nti na ɔnwo no ɔde ne ho too onyankopɔn so sɛ obedi ne bɔhyɛ so
ɛwom sɛ na ɔregye nna awu nanso n asefo dɔɔso sɛ wim nsoromma ne mpoano anhwea
gyidi mu na saa nnipa yi nyinaa wuwui ɛwom sɛ wɔn nsa anka bɔ a onyankopɔn hyɛɛ wɔn no de nanso wohuu no akyirikyiri yɛɛ no atuu gye dii sɛ wɔyɛ ahɔho ne amamfrafo wɔ asase so
wɔn a wɔka saa no da no adi pefee sɛ wɔrehwehwɛ wɔn ankasa wɔn man
wonnwen ɔman a wɔagyaw wɔ wɔn akyi no ho sɛ wɔyɛɛ no saa a anka wobetumi anya kwan asan wɔn akyi akɔ hɔ
ɔman pa a ɛyɛ ɔsoro man no na wɔpere kɔ mu enti ɛnyɛ onyankopɔn aniwu sɛ ɔma wɔfrɛ no wɔn nyankopɔn efisɛ wasiesie ɔman bi ama wɔn
gyidi a abraham wɔ nti na ɛmaa onyankopɔn maa abraham de ne ba isak kɔbɔɔ afɔre de sɔɔ no hwɛe abraham nko ara ne onipa a na onyankopɔn ahyɛ no bɔ no nanso na wasiesie ne ho sɛ ɔde ne ba koro no bɛbɔ afɔre
na onyankopɔn aka akyerɛ no se ɛnam isak so na w ase atrɛw
na abraham bu no sɛ onyankopɔn betumi anyan isak afi owu mu nanso abebu mu no onyanee no fii owu mu
gyidi nti na ɛmaa isak hyiraa yakob ne esau maa wɔn daakye asetena
gyidi nti na ɛmaa yakob hyiraa yosef mma no nyinaa ansa na ɔrewu no otwerii ne poma so na ɔsɔree onyankopɔn
gyidi nti na yosef rebewu no ɔka kyerɛɛ israelfo se wontu mfi misraim na ɔhyɛɛ nea sɛ owu a wɔnyɛ n amu no no
gyidi nti na ɛmaa mose awo akyi n awofo de no siee abosom abiɛsa no wohuu sɛ na ne ho yɛ fɛ enti na wonsuro sɛ wobebu ɔhene no mmara so
gyidi nti na mose nyinii no wampɛ sɛ wɔbɛfrɛ no farao babea ba no
na ɔpɛ sɛ ɔne onyankopɔn mma behu amane sen sɛ obegye n ani wɔ bɔne mu mmere tiaa bi
osusuwii sɛ sɛ ohu amane ma agyenkwa no a eye sen agyapade a ɛwɔ misraim nyinaa efisɛ na n ani da ade pa bi so daakye
gyidi nti na ɛmaa mose tu fii misraim a na onsuro ɔhene no abufuw omiaa n ani sɛ ɔrensan n akyi te sɛ nea wahu onyankopɔn a obi nhu no no
gyidi nti na ɔhyɛɛ twam afahyɛ no ma wɔde mogya petee apon ho sɛnea ɛbɛyɛ a ɔsɛebɔfo no renkum israelfo mmakan a wɔyɛ mmarima no
gyidi nti na ɛmaa israelfo no twaa po kɔkɔɔ no sɛnea wɔnam asase kesee so no misraimfo no pɛe sɛ wotwa bi no nsu no bu faa wɔn so
gyidi nti na israelfo de nnansɔn twaa yeriko afasu ho hyiae no edwiriw gui
gyidi nti na wankum aguaman rahab amfra wɔn a wonnye onyankopɔn nni no efisɛ ogyee akwansrafo no fɛw so
afei dɛn na menka bere pii nni hɔ sɛ mɛka gideon barak samson yefta dawid ne samuel ne adiyifo no ho asɛm
wɔnam gyidi so koo aman so dii nkonim wɔyɛɛ ade pa nyaa nea onyankopɔn hyɛɛ wɔn ho bɔ no wɔkataa gyata ano
dum ogyaframa tetew wɔn ho fii nkrantewu ano na wɔyɛ mmerɛw nanso wɔyɛɛ den na wɔyɛ den akono enti wodii wɔn atamfo so
ɛnam gyidi mu wonyanee mmea bi awufo maa wɔn afoforo bi a wɔpɛɛ ahofadi nso wɔyɛɛ wɔn aninyaade kum wɔn na daakye wɔanya asetena pa
woguu afoforo anim ase bɔɔ wɔn mmaa na wɔkyekyeree ebinom de wɔn guu afiase
wosiw ebi abo wɔde sradaa paee ebinom mu abien de sekan kum bi wokyinkyinii sɛ nnipa a nguan ne mmirekyi nhoma kata wɔn ho a wɔyɛɛ mmɔbɔ na wɔn ho guan wɔn na wohuu amane
wiase ne wɔn anni no yiye koraa wokyinkyinii sɛ atutenafo wɔ sare so ne mmepɔw so abodan ne asase so abon mu
wodi eyinom nyinaa ho adanse pa wɔ wɔn gyidi ho nanso wɔn nsa anka bɔ a onyankopɔn hyɛɛ wɔn no
efisɛ onyankopɔn ayɛ nhyehyɛe a eye sen eyi na ɔrenkwati yɛn wɔ ne pɛyɛ mu
yɛn de yɛwɔ adansefo bebree a wɔatwa yɛn ho ahyia momma yɛntwe yɛn ho mfi akwansiwde nyinaa ne bɔne a akyekyere yɛn denneenen no nyinaa ho na yɛnyere yɛn ho ntu mmirikakansi a ɛda yɛn anim no
momma yɛmfa yɛn ani nto yesu a yɛn gyidi mfitiase ne n awiei gyina ne so no so asɛnnua no nti wampa abaw esiane anigye a na ɛretwɛn no no nti animguasewu a owuu wɔ asɛnnua so no anhaw no enti mprempren ɔte onyankopɔn ahengua no nifa so
dwen ɔhaw a ɔfaa mu no ho sɛ nnipa nnebɔneyɛfo tan a wɔtan no nso otumi gyinaa ano no ɛno nti mommpa abaw
na sɛ moko tia bɔne a na monko ntiaa sɛ mo mogya begu
mo werɛ afi nkuranhyɛsɛm a onyankopɔn ka kyerɛɛ mo sɛ ne mma no se me ba sɛ awurade twe w aso a tie no yiye na sɛ ɔka w anim a mpa abaw
efisɛ obiara a awurade pɛ n asɛm no na ɔtwe n aso na nea ɔfa no sɛ ɔba no na ɔhwe no mmaa
amanehunu biara a ɛbɛto mo no munnhinhim na momfa no sɛ agya no nteɛso efisɛ mo amanehunu no kyerɛ nteɛso a onyankopɔn reteɛ mo so sɛ ne mma ɔba bi wɔ hɔ a n agya nteɛ ne so da
sɛ wanteɛ mo so sɛ ne mma no bi a na ɛkyerɛ sɛ monyɛ ne mma kann
sɛ yɛn agyanom a wɔwɔ asase so twee yɛn aso ma yebuu wɔn a mpɛn ahe na ɛnsɛ sɛ yɛbrɛ yɛn ho ase ma honhom mu agya no na yetumi tena ase
yɛn agyanom a wɔwɔ asase so ha twee yɛn aso sɛnea wɔpɛ bere tiaa bi nanso yɛn yiyedi nti onyankopɔn yɛɛ saa sɛnea yɛn ho bɛtew
sɛ wɔtwe yɛn aso a ɛma yɛn werɛ how saa bere no mu na yɛn ani nnye na akyiri yi no wɔn a wɔnam saa asotwe no so nya wɔn ho ntease no sow asomdwoe aba tena ase trenee mu
monteɛteɛ nsa ne nkotodwe a emu agugow no mu
munsiesie akwan na momfa so na mpakye anyɛ mmubuafo na mmom wɔasa wɔn yare
mo ne nnipa nyinaa ntena ase asomdwoe mu na mommɔ mmɔden ntena ase trenee mu anyɛ saa a morenhu awurade
monhwɛ yiye na mo mu bi annan n akyi ankyerɛ onyankopɔn adom no monhwɛ yiye na mo mu bi anyɛ sɛ afifide a ɛyɛ nwene a enyin ma ne bɔnwema no haw afoforo
monhwɛ yiye na mo mu bi anyɛ nguamanfo ne obi a ɔmfɛre onyankopɔn sɛ esau a obuu n ani guu n agyapade so tɔn n abakan de gyee aduan no
na afei eduu bere bi a ɔpɛe sɛ ne nsa ka n agya hɔ nhyira no ɔde kamee no no ɛwom sɛ ɔde nisu peree sɛ wanya adwensakra de nanso anyɛ ye
munhyiaa nneɛma a ɛyɛ hu ogyaframa awerɛhow esum ne ahum sɛnea israelfo no hyiae sinai bepɔw no so bere a onyankopɔn de ne mmara no mae no
efisɛ na wɔrebɔ torobɛnto denneenen a ɛnne bi a ɛreka kasa a ɛyɛ hu nenam mu enti nnipa no srɛɛ onyankopɔn sɛ onnyae kasa
efisɛ na wontumi nni mmara a na ɛka se sɛ mpo aboa koraa de ne ho ka bepɔw no a ɛsɛ sɛ wosiw no abo kum no no so
na beae hɔ yɛ hu ara kosii sɛ mose kae se misuro na me ho popo
na mo de moaba sion bepɔw so ne onyankopɔn a ɔte ase no kurow ɔsoro soro yerusalem a ɔsoro abɔfo mpempem wɔ mu no mu
moaba onyankopɔn asafo mma dedaw a wɔn ani gye wɔn ho a wɔakyerɛw wɔn din wɔ soro no mu moaba onyankopɔn a ɔyɛ nnipa nyinaa temmufo ne atreneefo a wɔayɛ wɔn pɛ no mu
moaba yesu a ɔhyehyɛɛ apam foforo ne mogya a wɔapete a ɛka nneɛma pa ho asɛm sen habel mogya no ho
monhwɛ mo ho so yiye na moammu mo ani angu asɛm a ɔka so wɔn a wɔkaa asɛmpa no kyerɛɛ wɔn na wɔantie no anguan na ɛbɛyɛ dɛn na yɛatumi aguan afi nea ɔkasa fi soro ho
ne nne wosow asase saa bere no nanso mprempren wahyɛ bɔ sɛ ɛnyɛ asase nko na mɛsan awosow no na mɛwosow soro nso bio saa ara
nsɛm nso bio saa ara no da no adi pefee sɛ ɔbɛwosow nneɛma a wɔbɔe no na atutu afi wɔn ananmu na nneɛma a wɔanwosow no no aka
momma yɛnna so ase efisɛ yɛanya ahenni a wɔwosow no a ɛnyɛ ye momma yɛn ani nsɔ na yɛmfa ɔkwan a ɛbɛsɔ onyankopɔn ani a ɛyɛ nidi ne suro so nsom no
efisɛ nokware yɛn nyankopɔn yɛ ogya a ɛhyew na ɛsɛe ade
monnodɔ mo ho mo ho sɛ anuanom wɔ kristo mu
monkae na munnye ahɔho wɔ mo afi mu ebinom yɛɛ saa nam so gyee abɔfo a na wonnim
monkae wɔn a wɔda afiase na momfa no sɛ mo ne wɔn na ɛda hɔ monkae wɔn a wɔrehu amane na momfa no sɛ mo ne wɔn na ɛrehu saa amane no
mo nyinaa munni aware ni na okununom ne ɔyerenom nni wɔn ho nokware efisɛ onyankopɔn bebu aguamanfo ne awaresɛefo atɛn
munyi sikanibere mfi mo abrabɔ mu na momma mo ani nsɔ nea mo nsa ka efisɛ onyankopɔn aka se merennyaw wo na merennyaw wo da
momma yensi yɛn bo nka se awurade ne me boafo merensuro ɛdɛn na onipa betumi ayɛ me
monkae mo mpanyimfo a wodii mo anim a wɔkaa onyankopɔn asɛm kyerɛɛ mo no monkae ɔkwan a wɔfaa so tenaa ase ne sɛnea wowui na munsua wɔn gyidi no
yesu kristo te saa ara nnera nnɛ ne daa nyinaa
mommma nkyerɛkyerɛ foforo biara nntwe mo mmfi kwan pa so eye sɛ onyankopɔn adom nti yɛn kra benyin ahoɔden so a emfi aduan ho mmara a yedi so so wɔn a wodi mmara a ɛte saa so no nnya mmoa biara
asɔfo a na wɔsom wɔ yudafo ntamadan mu no nni ho kwan sɛ wodi afɔrebɔde no bi wɔ afɔremuka no so
yudafo sɔfo panyin no de mmoa no mogya ba kronkronbea hɔ de bɛbɔ bɔne afɔre nanso wɔhyew mmoa no funu wɔ beae no akyi baabi
eyi nti yesu nso wui wɔ kurow no pon akyi sɛnea ɛbɛyɛ a ɔde ɔno ara ne mogya bɛpopa nnipa bɔne
momma yɛnkɔ ne nkyɛn wɔ beae no akyi nkogye animguase no bi
efisɛ yenni atenae a ɛwɔ hɔ daa wɔ asase yi so yɛrehwehwɛ kurow a ɛrebɛba no akyi kwan
momma yɛmfa yesu so mfa yɛn anofafa nkamfo onyankopɔn din daa sɛ yɛn afɔrebɔde
mommma mo werɛ mmfi sɛ mobɛyɛ mo ho mo ho papa aboaboa mo ho mo ho efisɛ ɛno ne afɔrebɔ a ɛsɔ onyankopɔn ani
muntie mo mpanyimfo na munni wɔn asɛm so esiane sɛ ɛsɛ sɛ wobu wɔn adwuma ho akontaa nti wɔhwɛ mo kra so a wɔnhome koraa sɛ mutie wɔn a wɔde anigye bɛyɛ wɔn adwuma sɛ anyɛ saa a wɔde awerɛhow bɛyɛ adwuma no na ɛremmoa mo
monkɔ so mmɔ mpae mma yɛn yenim pefee sɛ yɛwɔ adwene a emu da hɔ efisɛ yɛpɛ sɛ bere biara yɛyɛ ade a eye
na mebɔ mpae kɔ so srɛ mo sɛ mommɔ mpae na onyankopɔn mfa me mmrɛ mo nnansa yi ara
onyankopɔn anyan yɛn awurade yesu a ɔyɛ oguanhwɛfo panyin no afi awufo mu ama yɛn na ɛnam ne wu no so nti wɔasɔw daa apam no ano ama yɛn
asomdwoe nyankopɔn mma mo nea ehia mo nyinaa na monam so ayɛ n apɛde na ɔnam yesu kristo so ayɛ yɛn mu adwuma sɛnea ɛsɔ ani anuonyam nka kristo daa nyinaa amen
anuanom mesrɛ mo sɛ monyɛ aso ntie nkuranhyɛ nsɛm yi efisɛ saa krataa a makyerɛw mo yi nyɛ tenten biara
mepɛ sɛ mebɔ mo amanneɛ sɛ wayi yɛn nua timoteo afi afiase sɛ ɔba ntɛm a me ne no bɛba mo nkyɛn
yekyia mpanyimfo no ne onyankopɔn nkurɔfo no nyinaa anuanom a wɔwɔ italia no kyia mo
adom nka mo nyinaa
﻿ saa krataa yi fi me yakobo a meyɛ onyankopɔn ne awurade yesu kristo somfo nkyɛn mikyia mmusuakuw dumien a wɔahwete no nyinaa
anuanom sɛ sɔhwɛ bi ba mo akwan mu a momma mo ani nnye
efisɛ sɛ mo gyidi tumi gyina sɔhwɛ no ano a ɛno ansa na munya boasetɔ
momma boasetɔ no ntena mo mu daa nyinaa sɛnea ɛbɛyɛ a mobɛyɛ pɛ a biribiara ho nhia mo
sɛ nyansa ho hia mo mu bi a ɛsɛ sɛ ɔbɔ mpae srɛ onyankopɔn na ɔbɛma no bi efisɛ onyankopɔn fi ayamye ne adom mu ma obiara nea ehia no no kwa
na sɛ worebɔ mpae a ɛsɛ sɛ wugye di a wunnye ho akyinnye obiara a ogye akyinnye no te sɛ ɛpo asorɔkye a mframa bɔ no kɔ baabiara a ɛpɛ
ɛnsɛ sɛ saa onipa no susuw sɛ obenya biribiara afi awurade nkyɛn
n adwene yɛ no ntanta a ontumi nsi biribiara pi
sɛ onyankopɔn ma onua hiani so a ɛsɛ sɛ n ani gye
na ɔdefo a wɔbrɛ no ase no nso saa ara efisɛ ɔdefo no twam kɔ sɛ wuram afifide bi
owia pue de ne hyew no hyew afifide no ma n ahoɔfɛ no sɛe saa ara na wɔbɛsɛe ɔdefo no bere a ogu so redi ne dwuma no
nhyira nka onipa a onya gyidi wɔ amanehunu mu efisɛ ɔno na obenya akyɛde a onyankopɔn ahyɛ ho bɔ ama wɔn a wɔdɔ no no
sɛ saa sɔhwɛ no to obi a ɛnsɛ sɛ ɔka se saa sɔhwɛ yi fi onyankopɔn efisɛ ɔbonsam rentumi nsɔ onyankopɔn nhwɛ na ɔno ara onyankopɔn ankasa nso nsɔ obi nhwɛ
na sɛ onipa twe ne ho na ɔno ara n akɔnnɔ yi no a na ayɛ sɔhwɛ ama no
na sɛ akɔnnɔ no nyinsɛn a ɛwo bɔne na bɔne no nyin a ɛwo owu
me nuanom adɔfo mommma wɔnnnaadaa mo
akyɛde pa ne akyɛde a ɛyɛ pɛ nyinaa fi soro efi onyankopɔn a ɔbɔɔ soro hann no nkyɛn na ɛba ɔnsesa sɛ sunsumma
ofi ne pɛ mu nam nokware a ɛwɔ asɛm no mu no so woo yɛn sɛnea ɛbɛyɛ a yebedi kan wɔ abɔde nyinaa mu
me nuanom adɔfo monkae sɛ ɛsɛ sɛ mo mu biara tie no ntɛm na ɔnyɛ nyaa nkasa na ɔnyɛ nyaa mfa abufuw
onipa abufuw no mma onnya onyankopɔn trenee no
ɛno nti montwe mo ho mfi afide ne atirimɔden ho momfa mo ho mma onyankopɔn na asɛm a odua wɔ mo koma mu a ebegye mo nkwa no munnye
munntie asɛm no sɛ atiefo kwa na mmom monyɛ asɛm no yɛfo
obiara a otie asɛm no na ɔmfa nni dwuma no te sɛ obi a ɔhwɛ ahwehwɛ mu na ohu sɛnea ɔte
ɔhwɛ ne ho wɔ ahwehwɛ no mu yiye na sɛ ofi ahwehwɛ no anim ara pɛ a ne werɛ fi nea ohui no nyinaa
nanso obiara a ɔhwɛ mmara pa a wɔahyɛ a ɛma onipa de ne ho na odi so na otie na ne werɛ mfi na ɔde di dwuma no onyankopɔn behyira saa onipa no wɔ biribiara a ɔyɛ mu
sɛ obi susuw sɛ ɔyɛ onyamesomfo na wanto ne tɛkrɛma nnareka a ne nyamesom no ho nni mfaso na ɔdaadaa ne ho nso
nea agya onyankopɔn fa no sɛ ɛyɛ nyamesom pa no ni kɔhwɛ nyisaa ne akunafo wɔ wɔn ahohia mu na yi wo ho fi nneɛma porɔwee ho
me nuanom sɛ moyɛ gyidifo wɔ awurade kristo anuonyam mu yi monnyɛ animhwɛ
sɛ ebia ɔdefo a ɔhyɛ mpɛtea ne ntade pa aba mo nhyiam ase na ohiani bi nso a ɔhyɛ ntadegow nso aba
sɛ wode nidi ma nea wasiesie ne ho yiye no na woka kyerɛ no se tena saa akongua pa yi so na woka kyerɛ ohiani no nso se sɔre gyina hɔ anaa tena fam wɔ me nan ase ha a
wudi fɔ sɛ wugyina atemmu a efi adwemmɔne mu de nyiyim abɛto mo mu no ho
me nuanom adɔfo muntie onyankopɔn yii wiase yi mu ahiafo sɛ wɔnyɛ adefo wɔ gyidi mu na wɔanya ahenni a ɔhyɛɛ wɔn a wɔdɔ no no ho bɔ no
nanso moammu ahiafo ɛhefo na wodi mo nya twe mo kɔ atemmufo anim adefo
wɔne nnipa a wɔkasa tia din pa a wɔde ama mo no
eye sɛ mudi yɛn awurade mmara a ɛka se dɔ wo yɔnko sɛ wo ho no so
na sɛ mugyina nnipa ahosiesie so na egye wɔn a mudi ho fɔ na mmara no tia mo sɛ mmara so bufo
obiara a obu mmara no mu baako pɛ so no bu ne nyinaa so
efisɛ nea ɔkae se nsɛe aware no ɔno ara nso na ɔkae se nni awu na sɛ woansɛe aware na wudi awu a woabu mmara so
sɛ woyɛ kristo apɛde o sɛ woanyɛ n apɛde o wobebu wo ho atɛn enti hwɛ asɛm a woka ne nea woyɛ biara yiye
efisɛ obi a wanhu mmɔbɔ no onyankopɔn atemmu mu no wɔrenhu no mmɔbɔ mmɔborɔhunu di atemmu so nim
me nuanom sɛ obi ka se mewɔ gyidi na onni gyidi no ho dwuma a ade pa bɛn na onya saa gyidi no betumi agye no nkwa anaa
sɛ anuanom bi wɔ hɔ a ntama ho hia wɔn na wonni aduan dodow nso a wobedi
sɛ wokɔka kyerɛ wɔn se onyame nhyira mo mo ho nyɛ mo hyew na munnidi yiye na woamma wɔn asetena yi mu nea ehia wɔn a papa bɛn na woayɛ wɔn
saa na gyidi te sɛ ɛtew ne ho a nneyɛe nka ho a na awu
nanso obi betumi aka se obi wɔ gyidi na afoforo nso wɔ nneyɛe me mmuae ne sɛ kyerɛ me sɛnea obi tumi nya gyidi a nneyɛe mmata ho ase menam me nneyɛe so bɛkyerɛ wo me gyidi
wugye di sɛ onyankopɔn baako pɛ na ɔwɔ hɔ eye ahohommɔne nso gye di saa ara na wɔn ho popo wɔ suro mu
ɔkwasea wopɛ sɛ wɔka kyerɛ wo se gyidi a nneyɛe mmata ho no ho nni mfaso anaa
ɛyɛɛ dɛn na abraham nyaa anuonyam wɔ onyankopɔn anim ɛnam ne nneyɛe mu sɛ ɔde ne ba isak mae wɔ afɔremuka so no
wuhu sɛ ne gyidi ne ne nneyɛe nyinaa redi dwuma na ne nneyɛe no maa ne gyidi no dii mu
na kyerɛwsɛm no baa mu se abraham gyee onyankopɔn dii na esiane ne gyidi no nti onyankopɔn gyee no sɛ ɔtreneeni enti wɔfrɛ abraham onyankopɔn adamfo
eyi da no adi pefee sɛ onipa nneyɛe so na ɔnam nya anuonyam wɔ onyankopɔn anim na ɛnnam ne gyidi nko so
saa ara na ɛte wɔ aguaman rahab ho ne nneyɛe ma onyaa onyankopɔn anim anuonyam efisɛ ogyee yudafo bi a wɔasoma wɔn boaa wɔn ma woguan faa ɔkwan foforo bi so
sɛnea nipadua a honhom nni mu wu no saa ara nso na gyidi a nneyɛe mmata ho no nso wu
me nuanom ɛnyɛ mo nyinaa na ɛsɛ sɛ moyɛ akyerɛkyerɛfo efisɛ munim sɛ yɛn akyerɛkyerɛfo de sɛ yɛfom a wobebu yɛn atɛn a emu yɛ den sen afoforo
yɛn nyinaa taa yɛ mfomso onipa a ɔnyɛ mfomso wɔ nea ɔka mu no yɛ pɛ a obetumi ahyɛ ne nipadua no so
yɛde nnareka to ɔpɔnkɔ anom sɛnea obetie yɛn na yɛatumi ama wakɔ baabiara a yɛpɛ sɛ ɔkɔ
anaasɛ dwen hyɛn ho sɛnea ne kɛse te a mframa a ano yɛ den na ɛbɔ no nanso wotumi de kudɔɔ ketewaa bi na ɛdandan no ma ɛkɔ baabi a ɔhyɛnkafo no pɛ sɛ ɛkɔ
saa ara na tɛkrɛma te ne ketewa yi nyinaa akyi etumi hoahoa nneɛma akɛse hwɛ sɛnea ogya ketewaa bi tumi hyew kwae kɛse
tɛkrɛma te sɛ ogya ɛyɛ wiase bi wɔ onipa akwaa mu a ɛyɛ bɔne ɛsɛe nipadua no na amanehunu huru to nipadua no nyinaa mu gya ma ɛdɛw framfram
onipa tumi dwudwo mmoadoma nnomaa mmoa a wɔwea fam ɛpo mu mmoa nyinaa
nanso obiara rentumi nnwudwo tɛkrɛma da ɛyɛ bɔne a ɔnhome so na awuduru ahyɛ no ma
yɛde tɛkrɛma kamfo yɛn awurade ne yɛn agya na yɛde ɛno ara nso adome nnipa a wɔbɔɔ wɔn onyankopɔn sɛso so
ano koro no ara mu na nkamfo ne nnome fi ba me nuanom ɛnsɛ sɛ ɛba saa
nsu pa ne nsu a ɛyɛ nkyenenkyene betumi afi asuti baako mu aba
me nuanom akutu betumi asow paya dua aba anaasɛ bobe betumi asow akutu saa ara na asuti a ɛyɛ nkyenenkyene remma nsu pa
obi wɔ mo mu a onim nyansa na ɔwɔ ntease ɛsɛ sɛ ɔnam abrabɔ pa nnwuma pa a wɔnam ahobrɛase ne nyansa so da no adi
na sɛ mowɔ nitan mansotwe ne pɛsɛmenkominya wɔ mo koma mu a ɛnne ɛnsɛ sɛ mohoahoa mo ho nam so ka nkontompo tia nokware
saa nyansa yi mfi soro na ɛbae ɛyɛ wiase nyansa na ɛyɛ hohommɔne nso
baabiara a nitan ne pɛsɛmenkominya wɔ no basabasa ne bɔne ahorow nyinaa bi wɔ hɔ
nanso nyansa a efi soro no yɛ kronn asomdwoe wɔ mu edwo na ɛwɔ nidɔ ɛwɔ ahummɔbɔ na nneyɛe pa fi mu ba ennye akyinnye na ɛnyɛ nyaatwom nso
na ɛsow aba pa a efi aba a asomdwoefo duaa no asomdwoe mu no
ɔko ne akasakasa a asi mo mu yi fi he efi mo ara mo akɔnnɔ a ɛne mo nipadua di asi no
morepɛ nneɛma bi nanso morentumi nnya ɛno nti moayɛ mo adwene sɛ mubedi awu mo ani abere denneenen repɛ nneɛma bi nanso mo nsa nka enti akasakasa ne ɔko nam so ba nea morehwehwɛ no mo nsa renka efisɛ mummisa onyankopɔn
na sɛ mubisa koraa nso a mo nsa renka efisɛ mowɔ adwemmɔne mubisa nneɛma a ɛyɛ mo akɔnnɔde
nnipa a munni gyidi munnim sɛ sɛ mofa wiase adamfo a na moyɛ onyankopɔn atamfo obiara a ɔpɛ sɛ ɔyɛ wiase adamfo no dan onyankopɔn tamfo
mususuw sɛ kyerɛwsɛm a ɛka se ninkunutwe ahyɛ honhom a onyankopɔn de ahyɛ yɛn mu no ma no wɔkaa no kwa
nanso adom a onyankopɔn dom yɛn no dɔɔso yiye na kyerɛwsɛm no ka se onyankopɔn siw ahantanfo kwan na ɔdom ahobrɛasefo
enti momfa mo ho nhyɛ onyankopɔn ase munsiw ɔbonsam kwan na obeguan afi mo ho
mommɛn onyankopɔn na ɔno nso bɛbɛn mo monhohoro mo nsa ho mo nnebɔneyɛfo montew mo koma mu mo nyaatwomfo
munni awerɛhow munsu na muntwa agyaadwo momma mo serew nnan su na mo anigye nnan awerɛhow
mommrɛ mo ho ase mma awurade na ɔbɛma mo so
me nuanom munnnidi mo ho nseku obiara a odi ne nua ho nseku anaa obu ne nua atɛn no di mmara no ho nseku na sɛ wubu mmara no atɛn a na ɛkyerɛ sɛ afei de wunni mmara no so na mmom wubu no atɛn
onyankopɔn nko na ɔma mmara na obu atɛn ɔno nko na ogye nkwa na ɔsɛe wone hena a wubu wo yɔnko atɛn
mo a moka se ɛnnɛ anaa ɔkyena yebetu kwan akɔ kurow bi so akodi afe akɔyɛ adwuma apɛ sika no muntie me
munnim nea ɛbɛto mo ɔkyena mote sɛ huruhuro a ɛba mmere tiaa bi na ayera
asɛm a ɛsɛ sɛ moka ne sɛ sɛ awurade pɛ a yɛbɛyɛ eyi anaa eyi
nanso mprempren mohoahoa mo ho de mo nsa si mo bo saa ahohoahoa no nyinaa yɛ bɔne
enti nea onim papayɛ na ɔnyɛ no ɛyɛ bɔne ma no
afei mo adefo nso muntie munsu na muntwa agyaadwo wɔ amanehunu a ɛreba mo so no ho
mo ahonya no aporɔw na nweweboa awe mo ntama
mo sika ne mo dwetɛ awe nkanare na saa nkanare no bedi adanse atia mo na ahyew mo honam sɛ ogya nna a edi akyiri yi mu moahyehyɛ agyapade
nnipa a wɔyɛɛ adwuma wɔ mo mfuw mu no muntuaa wɔn ka enti wɔresi apini na wɔn apinisi no adu onyankopɔn awurade tumfo no aso mu
mo asetena wɔ asase so ha yɛ afɛfɛde ne anigye moadodɔ srade ama okum da
moabu nea asɛm nni ne ho no kumfɔ akum no nanso onsiw mo kwan
me nuanom montɔ mo bo ase kosi sɛ awurade bɛba monhwɛ sɛnea okuafo nya boasetɔ twɛn sɛ ne nnɔbae a ne bo yɛ den no benyin ɔde boasetɔ twɛn asusow bere
ɛsɛ sɛ mo nso motɔ mo bo ase momma mo anidaso mu nyɛ den efisɛ da a awurade bɛba no abɛn
anuanom munnni nseku nntia mo ho mo ho na onyankopɔn ammu mo atɛn ɔtemmufo no abɛn pɛ sɛ ɔba mu
me nuanom monkae adiyifo a wɔde awurade din kasae no momfa wɔn sɛ nhwɛso wɔ wɔn boasetɔ ne tumi a wotumi de tenaa amanehunu mu no
yɛfrɛ wɔn ahotɔfo efisɛ wonyaa boasetɔ moate hiob boasetɔ no na munim nea awurade de dom no awiei no efisɛ awurade yɛ ɔdomfo ne mmɔborɔhunufo
ne nyinaa akyi no anuanom sɛ mohyɛ bɔ a monnka ntam nnsi so mommfa ɔsoro anaa asase anaa biribiara nnka ntam sɛ mopɛ sɛ moka yiw a monka yiw sɛ nso mopɛ sɛ moka dabi a monka dabi na moamma onyankopɔn atemmu ase
mo mu bi wɔ ɔhaw bi mu anaa ɛsɛ sɛ saa onipa no bɔ mpae mo mu bi wɔ ahotɔ mu anaa ɛsɛ sɛ ɔto ayeyi nnwom
mo mu bi yare anaa ɛsɛ sɛ saa onipa no frɛ asafo mpanyimfo na wɔde awurade din bɔ mpae ma no na wɔde ngo twitwiw ne ho
sɛ wɔbɔ saa mpae no gyidi mu a ɛbɛsa ɔyarefo no yare na awurade bɛma no anya ahoɔden na ne bɔne a wayɛ nyinaa wɔde bɛkyɛ no
enti afei monkeka mo bɔne nkyerɛ mo ho mo ho na mommobɔ mpae mma mo ho mo ho sɛnea ɛbɛyɛ a wɔbɛsa mo yare onipa trenee mpaebɔ tumi yɛ nneɛma bebree
yɛte sɛ elia a ɔbɔɔ mpae nokware mu sɛ osu nntɔ na ampa ara osu antɔ asase no so mfe abiɛsa ne fa no ara pɛ
ɔsan bɔɔ mpae bio maa osu tɔe maa asase nyaa nnɔbae
me nuanom sɛ mo mu bi guan fi nokware ho na ɔfoforo de no ba bio a
ɔnkae sɛ nea ɔdan ɔdebɔneyɛfo fi n akwammɔne ho no gye no nkwa fi owu mu ma wɔde ne bɔne dodow no nyinaa kyɛ no
﻿ saa krataa yi fi yesu kristo somafo petro nkyɛn ɔde kɔma onyankopɔn nnipa a wayi wɔn a wɔahwete sɛ ahɔho kɔ ponto galatia kapadokia asia ne bitinia amantam mu no
wɔnam agya onyankopɔn botae so na woyii mo na wɔnam ne honhom so tew mo ho sɛ munni yesu kristo akyi na ɛnam so ma ne mogya no atew mo ho adom ne asomdwoe a ɛdɔɔso nka mo
momma yɛnna onyankopɔn a ɔyɛ yɛn awurade yesu kristo agya no ase esiane n ahummɔbɔ dodow nti ɔnam nyan a onyanee yesu kristo fii owu mu no so maa yɛn nkwa foforo eyi ma yenya anidaso a atim
enti yɛrehwɛ anim sɛ yebenya nhyira dodow a onyankopɔn akora a ɔde ma ne mma no bi ɔde sie wɔ soro ma mo efisɛ ɛhɔ de ɛremporɔw anaa ɛrensɛe na ɛrempa nso
na onyankopɔn gyina ne tumi kɛse no so bɛhwɛ sɛ mubedu hɔ asomdwoe mu na mo nsa aka efisɛ mugye no di ɛbɛyɛ mo de nna a edi akyi no mu ama obiara ahu
ɛwom sɛ ebia mprempren ɛbɛba sɛ esiane ɔhaw pii a mobɛfa mu no nti mo werɛ bɛhow de nanso momma mo ani nnye saa asɛm yi ho
wɔn botae ne sɛ wobehu sɛ mo gyidi no yɛ kann sikakɔkɔɔ a wotumi sɛe no no mpo wɔde ogya sɔ hwɛ enti mo gyidi a ɛsom bo kyɛn sikakɔbɔɔ no ɛsɛ sɛ wɔsɔ hwɛ hu sɛ ebetumi atim anaa ɛno ansa na da a yesu kristo bɛba no mubenya anuonyam
ɛwom sɛ munhu yesu mprempren nanso modɔ no munhuu no da nanso mugye no di anigye a moanya no mma ɔka
efisɛ mo gyidi ho mfaso a ɛyɛ mo kra nkwagye no mo nsa reka
saa nkwagye yi ho na adiyifo no de boasetɔ hwehwɛɛ mu hyɛɛ saa akyɛde yi a onyankopɔn de bɛma mo no ho nkɔm
wodwen bere ko a kristo honhom a ɛwɔ wɔn mu a edii kristo amane a obehui ne anuonyam a ebedi akyi no ho adanse no yikyerɛ no ho
onyankopɔn daa no adi kyerɛɛ saa adiyifo no sɛ wɔn adwuma no nni wɔn yiyedi mu na mmom ɛwɔ mo yiyedi mu na akyiri yi ara wɔada asɛmpa no adi akyerɛ yɛn nyinaa saa honhom kronkron no a wɔsoma fi soro no tumi so a wɔnam kasa kyerɛɛ wɔn no ara so na wɔnam kasa kyerɛɛ yɛn nso eyinom yɛ nneɛma bi a abɔfo mpo pɛ sɛ wɔte ase
enti munsi mo adwene pi na munni dwuma munnyina yiye na momma mo ani nna nhyira a wɔde bɛma mo yesu kristo ba a ɔbɛba no mu no so
muntie onyankopɔn na mommma akɔnnɔ abrabɔ a edii mo so bere a na munnim no nnni mo so
na mmom monyɛ kronn wɔ biribiara a moyɛ mu sɛnea onyankopɔn a ɔfrɛɛ mo no yɛ kronn no
kyerɛwsɛm no ka se ɛsɛ sɛ moyɛ kronn efisɛ meyɛ kronn
monkae sɛ mo agya a ɔwɔ soro a mobɔ no mpae no nhwɛ nnipa anim wɔ n atemmu mu ɛno nti mo nna a aka mo wɔ asase yi so no momfa nidi nyinaa mma no
efisɛ munim bo a wotua de gyee mo fii abrabɔ bɔne a mo nenanom kyerɛɛ mo no mu ɛnyɛ ade a ɛhwere ne bo a ɛsom te sɛ dwetɛ anaa sikakɔkɔɔ no
kristo a ɔte sɛ oguammaa a onni dɛm no de ne ho bɔɔ afɔre a ne bo yɛ den ma munyaa ahofadi
ansa na wɔrebɔ wiase no na onyankopɔn ayi no na mo nti na nna a edi akyiri yi no wɔdaa no adi
ɛnam ne so na mugyee onyankopɔn a onyanee no fii awufo mu na ɔmaa no anuonyam no dii ɛnam so ama mo gyidi ne mo anidaso atim wɔ onyankopɔn mu
afei a moayɛ osetie ama nokware no nti mo ho atew na mododɔ mo nuanom gyidifo nokware mu yi mumfi mo koma nyinaa mu nnodɔ mo ho mo ho
efisɛ ɛnam onyankopɔn asɛm a etim hɔ daa no so ama wɔawo mo bio sɛ mma a wɔn awofo nwu da na wɔte hɔ daapem
sɛnea kyerɛwsɛm no ka se nnipa nyinaa te sɛ sare na wɔn anuonyam te sɛ nhwiren sare no wu ma ne nhwiren no po
nanso awurade asɛm no wɔ hɔ daa nyinaa eyi ne asɛm a asɛmpa no de brɛɛ mo
montwe mo ho mfi bɔne nyinaa atoro anaa nyaatwom anaa anibere anaa oburu kasa ho
monyɛ sɛ nkokoaa a bere biara sukɔm de mo sɛ mubenya honhom mu nufusu kronn anom na sɛ monom a moanyin na wɔagye mo nkwa
sɛnea kyerɛwsɛm no ka se moaka awurade ayamye no ahwɛ
mommra awurade a ɔyɛ ɔbo a nkwa wom no nkyɛn ɔno na nnipa poo no na onyankopɔn yii no sɛ n ade a ɛsom bo
mo nso mote sɛ abo a nkwa wɔ mu a wɔnam so resi dan a honhom ahyɛ ma a ɛbɛyɛ asɔfo kronkron fi a wɔnam yesu kristo so bɛbɔ afɔre a ɛho tew wɔ mu ama onyankopɔn no
na kyerɛwsɛm no ka se mayi ɔbo a ɛho hia a mede bɛyɛ sion tweatibo a obiara a obegye no adi no wɔrenni no huammɔ
saa ɔbo yi ho wɔ mfaso yiye ma mo a mugye di na wɔn a wonnye nni no ɔbo a abantofo apo no ɛbɛyɛɛ tweatibo
wɔka bio wɔ kyerɛwsɛm no mu se saa ɔbo yi na ɛbɛma nnipa ahintiw ɔbotan a ɛbɛma wɔahwe ase wohintiwii efisɛ na wonnye asɛm no nni saa na onyankopɔn hyɛe
na mo de moyɛ nnipa a wɔayi mo sɛ ɔhene asɔfo ɔman kronkron onyankopɔn ankasa nkurɔfo a wɔayi mo sɛ monka n anwonwadwuma no ho asɛm ɔno na ɔfrɛɛ mo fi sum mu baa n ankasa hann nwonwaso no mu
nna bi a atwam no na monyɛ onyankopɔn nkurɔfo nanso afei moyɛ ne nkurɔfo nna bi a atwam no na munnim onyankopɔn ahummɔbɔ no nanso mprempren moanya n ahummɔbɔ no
m adɔfo mekasa kyerɛ mo sɛ ahɔho ne amamfrafo a mowɔ wiase montwe mo ho mfi honam akɔnnɔ a daa ɛne ɔkra no di asi no ho
mummu ɔbra pa wɔ manmufo a mofra wɔn mu no mu na sɛ wɔka mo ho nsɛm sɛ moyɛ nnebɔneyɛfo a wɔahu mo papa a moayɛ no nso nam so ahyɛ onyankopɔn anuonyam ɛda a ɔbɛba no
mommrɛ mo ho ase wɔ awurade din mu mma nnipa ɔhene kɛse
ne amradofo a ɔno na ɔsomaa wɔn sɛ wɔntwe nnebɔneyɛfo aso na wɔnkamfo wɔn a wɔyɛ papa no no
onyankopɔn ahyɛde ne sɛ ɔpɛ sɛ monam mo nneyɛe pa so ka nnipa a wɔkasa kwa no kasa no hyɛ
montena ase sɛ nnipa a mode mo ho na mommfa ɔde a mode mo ho no nnkata bɔne biara so na mmom montena ase sɛ onyankopɔn asomfo
momfa nidi mma nnipa nyinaa monnɔ anuanom gyidifo munsuro onyankopɔn na mummu ɔhempɔn
mo afi mu asomfo nso mommrɛ mo ho ase mma mo wuranom na munnni wɔn a wɔn yam ye na wɔn tirim yɛ mmrɛw nko ni na wɔn a wɔhyɛ nnipa so nso munni wɔn ni
sɛ motɔ mo bo ase tena saa yaw a ɛmfata yi mu a onyankopɔn behyira mo efisɛ munim ne pɛ
na sɛ moyɛ bɔne na wɔhwe mo na munya ho boasetɔ a mfaso bɛn na mubenya na sɛ moyɛ papa na wɔhwe mo na munya ho boasetɔ a onyankopɔn behyira mo
eyi nti na onyankopɔn frɛɛ mo efisɛ kristo no ankasa huu amane maa mo de saa nhwɛso no gyaw mo sɛnea mubedi n anammɔn akyi
wanyɛ bɔne obiara ante atorosɛm biara amfi n ano
wɔyaw no no wanyaw bi antua ka ohuu amane no wampoopoo n ani na ɔde n anidaso nyinaa hyɛɛ onyankopɔn a ɔyɛ ɔtemmufo pa no mu
kristo no ankasa soaa yɛn bɔne wɔ ne honam mu kɔɔ asɛnnua no so sɛnea yebewu ama bɔne na yɛatena ase trenee mu n akuru mu na moanya ayaresa
na mote sɛ nguan a wɔayera nanso afei de wɔde mo asan aba sɛ mummedi oguanhwɛfo no ne mo krasohwɛfo no akyi
saa ara nso na ɔyerenom nso ɛsɛ sɛ mobrɛ mo ho ase ma mo kununom sɛnea ɛbɛyɛ a sɛ wɔn mu bi nnye asɛm no nni a mo suban pa no bɛtwetwe wɔn ama wɔagye asɛm no adi
ɛho nhia sɛ mobɛka biribi efisɛ wobehu sɛ obu ne nidi wɔ mo suban mu
mommfa nneɛma foforo bi nnkeka mo ho mma mo ho nnyɛ fɛ sɛ ɛyɛ ɔkwan a mofa so kyekyere mo ti anaa adwinni a mode siesie mo ho anaa ntama a mufura
ahoɔfɛ yɛ komamutew ɛno na ɛyɛ ahoɔfɛ a edwo na ɛwɔ honhom a ɛyɛ dinn a ɛsɔ onyankopɔn ani
saa kwan yi so na mmea gyidifo a wɔtenaa ase tete no a na wɔwɔ anidaso wɔ onyankopɔn mu no nam brɛɛ wɔn ho ase maa wɔn kununom de kyerɛɛ wɔn ahoɔfɛ
sara yɛɛ saa ara otiee abraham asɛm frɛɛ no me wura sɛ moyɛ papa na munsuro hwee a mprempren moyɛ ne mmabea
mo okununom nso saa ara na ɛsɛ sɛ mudwen mo yerenom ho wɔ mo asetena mu momfa nidi mma wɔn na munhu mmerɛw a wɔyɛ na munhu sɛ wɔne mo yɛ adedifo na biribi ansiw mo mpaebɔ kwan
mo nyinaa montena ase asomdwoe mu munnya ɔtema mma mo ho mo ho monnodɔ mo ho mo ho na monyɛ ahummɔbɔ na mommrɛ mo ho ase
mommfa bɔne nntua bɔne so ka na mommfa ɔyaw nso nntua ɔyaw so ka na mmom daa munhyirahyira efisɛ ɛno nti na wɔfrɛɛ mo na moanya nhyira
efisɛ kyerɛwsɛm no ka se obiara a ɔpɛ sɛ ɔtena ase yiye na ohu nna pa no ɛnsɛ sɛ ɔka kasa bɔne na ɛsɛ sɛ ogyae atorotwa
ɛsɛ sɛ ɔtew ne ho fi bɔne ho na ɔyɛ papa na otiw asomdwoe akyi na odi akyi
efisɛ awurade ani wɔ atreneefo so na otie wɔn mpaebɔ na otia wɔn a wɔyɛ bɔne
sɛ wopere sɛ wopɛ sɛ woyɛ nea ɛteɛ a hena na ɔbɛhaw wo
na sɛ ɛba mpo sɛ woyɛ nea ɛteɛ na wuhu ho amane a w ani gye munnsuro nnipa na mommma hwee nnhaw mo
momfa nidi mma kristo wɔ mo koma mu na monyɛ no mo awurade bere biara a obi bebisa mo gyidi a mowɔ wɔ mo mu ho asɛm no monkyerɛ no ase
momfa obu ne nidi mma saa mmuae no momma mo adwene mu nna hɔ sɛnea ɛba sɛ wɔyeyaw mo a wɔn a wɔyeyaw mo sɛ moyɛ kristo akyidifo no anim begu ase wɔ yeyaw a wɔyeyaw mo no ho
efisɛ sɛ ɛyɛ onyankopɔn pɛ sɛ mubehu amane a eye sɛ mubehu ade trenee a moyɛe ho amane sen sɛ mobɛyɛ bɔne
efisɛ kristo no ankasa wu maa mo owuu pɛn koro maa mo bɔne ne onipa trenee ne onipa bɔne sɛnea ɛbɛma moatumi akɔ onyankopɔn nkyɛn wokum no honam mu nanso ɔsɔree honhom mu
na ne honhom tebea mu no ɔkɔkaa asɛmpa no kyerɛɛ ahonhom a wɔda afiase no
eyinom yɛ ahonhom a na wonnye onyankopɔn nni enti ɔtɔɔ ne bo ase twɛn bere a na noa resen ne hyɛn no wɔnam nsu no so gyee nnipa baawɔtwe nkwa
eyi kyerɛ yɛn asubɔ ho kwan na ɛno na egye mo nkwa mpremprem no ɛnyɛ honam ani fi hohoro na mmom ɛyɛ bɔ a onyankopɔn fi adwene pa mu ahyɛ ɛnam yesu kristo wusɔre so gye mo nkwa
ɔno na ɔkɔ soro na ɔte onyankopɔn nifa so na odi abɔfo nyinaa ne soro atumfo ne wɔn tumi so
esiane sɛ kristo huu amane ne honam mu nti munso saa adwene koro no ara mu mfa nhyɛ mo ho den efisɛ obiara a ohu amane wɔ honam mu no ne bɔne nni biribiara yɛ
efi mprempren rekɔ no mo nna a aka wɔ asase so ha no ɛsɛ sɛ onyankopɔn na odi mo abrabɔ so a ɛnyɛ onipa akɔnnɔ so
moasɛe mmere bebree de ayɛ nea ɛsɛ sɛ manmufo na wɔyɛ motenaa ase wɔ ahohwi akɔnnɔ asabow agobɔne adidimee ne abosonsom mu
mprempren ɛyɛ manmufo no nwonwa sɛ mo ne wɔn mmɔ mu mmu ahuhu bra no bio ɛno nti wɔyeyaw mo
nanso wobebu wɔn ho nkontaa akyerɛ onyankopɔn a wasiesie ne ho bu ateasefo ne awufo atɛn no
saa nti na wɔkaa asɛmpa no kyerɛɛ awufo sɛnea wobebu wɔn atɛn sɛ ateasefo a wɔwɔ honam mu na wɔatena ase ama onyankopɔn wɔ honhom mu no
biribiara awiei abɛn ɛsɛ sɛ mohyɛ mo ho so na mowɛn na moatumi abɔ mpae
eyi akyi no monnodɔ mo ho yiye efisɛ ɔdɔ bunkam bɔne nyinaa so
munnye mo ho ahɔho wɔ mo afi mu a huhuhuhu biara nni akyiri
honhom mu adom a obiara anya no onnyina so mfa nsom afoforo
sɛ obi reka asɛm a ɔnka onyankopɔn asɛm obiara a ɔsom no mfa ahoɔden a onyankopɔn de ma no no nsom sɛnea biribiara mu wɔbɛfa yesu kristo so akamfo onyankopɔn a anuonyam ne tumi wɔ no daadaa no amen
anuanom mommma amanehunu a morehu no nnyɛ mo nwowa te sɛ nea montee so asɛm da
na mmom momma mo ani nnye sɛ mo ne kristo rehu amane sɛnea mo ani begye daa da a ɔbɛda n anuonyam adi no
nhyira nka mo sɛ moyɛ kristo akyidifo nti wɔyaw mo eyi kyerɛ sɛ anuonyam honhom a ɛyɛ onyankopɔn honhom no wɔ mo so
ɛnsɛ sɛ mo mu biara hu amane sɛ owudifo anaa owifo anaa odwowtwafo anaa ɔsɛmpɛfo
na sɛ muhu amane wɔ mo kristosom ho a mommma mo ani nnwu na mmom monna onyankopɔn ase sɛ kristo din bata mo ho
bere adu sɛ wobu atɛn na onyankopɔn no ara nkurɔfo na wobedi kan abu wɔn atɛn na sɛ wofiti ase wɔ yɛn so a ɔkwan bɛn so na ɛbɛfa akɔ wɔn a wonnye asɛmpa a efi onyankopɔn nkyɛn no nni no nkyɛn
kyerɛwsɛm no ka se ɛyɛ den sɛ wobegye onipa pa nkwa na wɔn a wonnye asɛm no nni ne nnebɔneyɛfo no de dɛn na ɛbɛba wɔn so
ne saa nti wɔn a wohu amane sɛnea onyankopɔn ahyehyɛ no ɛsɛ sɛ wɔde wɔn ho ma ɔbɔadeɛ no na wɔkɔ so yɛ papa
me a meyɛ ɔpanyin no mitu asafo no mu mpanyimfo fo sɛ meyɛ kristo amanehunu no ho adanse nti n anuonyam a ɛbɛba no bɛka me mitu mo fo sɛ
monyɛ nguan a onyankopɔn de wɔn ahyɛ mo nsa no nguanhwɛfo na monhwɛ wɔn yiye sɛnea onyankopɔn pɛ sɛ moyɛ no monyɛ adwuma a monhwehwɛ ho akatua biara na mmom ɔpɛ ara na mopɛ sɛ moyɛ
monnhyɛ wɔn a wɔde wɔn ahyɛ mo nsa no so na mmom monyɛ nhwɛso pa mma nguan no
na sɛ oguanhwɛfo panyin no ba a wɔbɛma mo anuonyam ahenkyɛw a ɛho nsɛe da
saa ara na ɛsɛ sɛ mmabun mobrɛ mo ho ase ma mpanyimfo mo nyinaa mfa ahobrɛase nkatanim mmɔ mo asen na monsom mo ho mo ho efisɛ kyerɛwsɛm no ka se onyankopɔn siw ahantanfo kwan na ɔdom ahobrɛasefo
enti mommrɛ mo ho ase nhyɛ onyankopɔn nsa a tumi wɔ mu no ase sɛnea ɛbɛyɛ a ɔbɛma mo so wɔ bere a ɛsɛ mu
momfa mo dadwene ne mo haw nyinaa nto ne so efisɛ odwen mo ho
mo ani nna hɔ monwɛn efisɛ mo tamfo bonsam no nam sɛ gyata a ɔbobɔm hwehwɛ nea obenya no amene
momfa gyidi nnyina pintinn nsiw no kwan efisɛ munim sɛ mo nuanom gyidifo a wɔwɔ wiase mmaa nyinaa rehu saa amane koro no ara bi
na adom nyinaa nyankopɔn a wafrɛ mo aba ne daa anuonyam no mu kristo mu no ɔno ara na sɛ munya hu amane kakra ansa a obesiesie mo pɛ ɔbɛma mo ase atim ɔbɛhyɛ mo den ɔbɛma mo anya nnyinaso
ɔno na tumi wɔ no daa daa amen
me nua gyidini silwano na ɔboaa me ma mekyerɛw saa krataa tiaa yi mepɛ sɛ mehyɛ mo nkuran na midi adanse sɛ eyi yɛ onyankopɔn adom kann munnyina mu dennen
asafo a onyankopɔn ayi wɔ babilonia no ne me ba marko kyia mo
momfa ɔdɔ atuuyɛ wɔ kristo mu nkyiakyia mo ho mo ho asomdwoe nka mo a mowɔ kristo mu no nyinaa
﻿ saa krataa yi fi simon petro a ɔyɛ yesu kristo somfo ne ne somafo nkyɛn ɔde kɔma wɔn a esiane yɛn nyankopɔn ne yɛn agyenkwa yesu kristo trenee nti wɔama wɔn gyidi a ɛsom bo te sɛ yɛn de no ara pɛ no
adom na asomdwoe a ɛdɔɔso a efi onyankopɔn ne yesu a ɔyɛ yɛn awurade no mmra mo so
sɛnea munim no yiye no ɔnam ne tumi so bɛma mo biribiara a ɛho hia ma asetena pa no na ɔma yɛn n anuonyam ne nnepa a ɔwɔ no mpo bi
ɔnam saa tumi no ara so ama yɛn akyɛde a ɛsom bo sɛnea ɔhyɛɛ yɛn ho bɔ no na ɛnam so ama mo aguan afi anibere bɔne a ɛwɔ wiase no ho na mo ne no atena ne su no mu
esiane saa nti mommɔ mmɔden mfa nneyɛe a ɛho tew nka mo gyidi ho na momfa nimdeɛ nka nneyɛe a ɛho tew ho
na momfa ahohyɛso nka mo nimdeɛ ho na momfa boasetɔ nka mo ahohyɛso ho na momfa nyamesom pa nka mo boasetɔ ho
na momfa onuadɔ nka nyamesom pa ho na momfa ɔdɔ mapa nka onuadɔ ho
eyinom ne su pa a ɛho hia mo na sɛ munya ma ɛdɔɔso a ɛbɛma mo ayɛ nnam wɔ yɛn awurade yesu kristo ho nimdeɛ mu
na obiara a onni bi no yɛ onifuraefo a ontumi nhu ade a ne werɛ afi sɛ wɔahohoro ne bɔne dedaw no
enti me nuanom adɔfo monyere mo ho wɔ dwuma no di mu na enni mo ho adanse ampa ara sɛ onyankopɔn afrɛ mo ayi mo atena hɔ afebɔɔ sɛ moyɛ saa a morenhintiw na morempa abaw nso
sɛ mofa saa kwan yi so a wɔbɛma mo akɔ yɛn awurade ne yɛn agyenkwa yesu kristo ahenni a ɛto ntwa da no mu
ne saa nti daa mekaekae mo saa asɛm yi a munim na atim nokware a moagye adi no mu no
misusuw sɛ eye sɛ mmere dodow a mete ase yi mɛbɔ mo nkae wɔ saa asɛm yi ho
minim sɛ ɛrenkyɛ biara megyaw saa ɔhonam yi hɔ sɛnea yɛn awurade yesu kristo daa no adi kyerɛɛ me no
mɛbɔ mmɔden sɛ mɛfa ɔkwan bi so ama mo akae saa nsɛm yi bere biara me wu akyi
ɛnyɛ anansesɛm na yɛte bɛka kyerɛɛ mo fa yɛn awurade yesu kristo tumi ne ba a ɔrebɛba no ho na mmom yɛahu na yedi ne kɛseyɛ no ho adanse
yɛwɔ hɔ bi na agya onyankopɔn hyɛɛ no anuonyam bere a ɛnne bi fi anuonyam kɛse mu kae se oyi ne me dɔ ba a ɔsɔ m ani no
yɛn ankasa tee nne no sɛ efi soro reba bere a na yɛne no wɔ bepɔw kronkron no so no
ɛno nti ɛma yenya nkɔm a odiyifo no hyɛe no mu gyidi yiye ɛsɛ sɛ mutie no yiye efisɛ ɛte sɛ kanea a ɛhyerɛn wɔ sum mu kosi da a ade bɛkye ama anɔpa nsoromma ahyerɛn wɔ mo koma mu no
eyinom nyinaa akyi no monkae saa asɛm yi obiara nni hɔ a ɔnam n ankasa so betumi akyerɛ kyerɛwsɛm mu nkɔnhyɛ ase
na nkɔmhyɛ biara nso nni hɔ a efi onipa mu na mmom honhom kronkron no na ɛkyerɛɛ nnipa kwan bere a wɔreka asɛm a efi onyankopɔn nkyɛn no
atoro adiyifo kɔɔ tetefo no mu na saa ara nso na atoro adiyifo bɛba mo mu ara ne no wɔbɛkyerɛ nkyerɛkyerɛ bɔne a nokware nni mu na wɔapa owura a ogyee wɔn no na ɛnam so ama ɔsɛe aba wɔn so prɛko pɛ
nnipa bebree bɛfa akwammɔne so na esiane nea wɔyɛ no nti nnipa bɛkasa atia nokware kwan no
saa atoro adiyifo yi nam wɔn sikanibere so bɛto anansesɛm akyerɛ mo de apɛ mo ho mfaso wɔn temmufo siesiee ne ho akyɛ na saa ara nso na wɔn sɛefo no nso asɔre agyina
onyankopɔn amfa abɔfo a wɔyɛɛ bɔne no ho ankyɛ wɔn ɔtow wɔn guu asaman sum mu baabi guu wɔn nkɔnsɔnkɔsɔn na ɛhɔ na wɔretwɛn atemmu da no
onyankopɔn amma tete wiase no amfa ne ho anni ɔmaa nsuyiri baa wɔn a wɔannye asɛm no anni no so wɔn a ogyee wɔn nkwa no ne noa a ɔkaa trenee ho asɛm no ne nnipa baasɔn bi
onyankopɔn buu sodom ne gomora fɔ de ogya sɛee wɔn de bɔɔ wɔn a wonnye onyankopɔn nni no kɔkɔ
ogyee lot a ɔyɛ ɔtreneeni no fii nnipa nnebɔneyɛfo nsam
na saa ɔtreneeni no te saa nnipa nnebɔneyɛfo no mu na afide a na saa nnipa no yɛ no adekyee ne adesae no haw no yiye
eyi kyerɛ sɛ onyankopɔn nim ɔkwan a ɔfa so gye n akyidifo fi ɔhaw mu ɛnna onim ɔkwan a ɔfa so kora nnipa nnebɔneyɛfo twe wɔn aso de twɛn atemmu da no
ne titiriw no wɔn a wodi wɔn honam akɔnnɔ akyi na wɔpa onyankopɔn tumi no saa atoro akyerɛkyerɛfo yi wɔ akokoduru na wommu anuonyamfo a wɔwɔ soro no efisɛ wɔtew wɔn atua
na abɔfo a wɔwɔ ahoɔden ne tumi sen saa atoro akyerɛkyerɛfo yi mpo nkasa wɔn kasa bɔne wɔ awurade anim
nanso saa nnipa yi fi wɔn adwene a wonni mu te sɛ nkekaboa a wɔawo wɔn sɛ wɔnkyere wɔn nkum wɔn no gu nneɛma a wɔntee ase no ho fi wɔbɛsɛe wɔn sɛ nkekaboa
ɔhaw a wɔma ɛbae no wobetua wɔn so ka nea wɔn ani gye ho ne sɛ wɔbɛyɛ biribiara awia ketee a ebeye ama wɔn honam akɔnnɔ sɛ wɔne mo to nsa didi a egu wɔn anim ase efisɛ saa bere no na wɔka nnaadaasɛm
wɔnhwehwɛ hwee sɛ mmea aguamanfo efisɛ wɔpɛ sɛ daa wɔyɛ bɔne wɔdaadaa nnipa a wɔyɛ mmerɛw kɔ bɔne mu wɔayɛn wɔn koma ama anibere wɔwɔ onyankopɔn nnome ase
wɔaman afi ɔkwan tee no so enti wɔayera wɔafa ɔkwan a beor ba bileam a ne sika a onya ɔde yɛ bɔne no kɔfaa so no so
eyi ma wɔkaa n anim wɔ ne bɔne no ho n afurum de onipa nne kasae de siw odiyifo no abɔdamsɛm no ho kwan
saa nnipa yi te sɛ asuti a awew anaasɛ omununkum a mframa bɔ no onyankopɔn de wɔn asie esum kabii mu wɔ baabi
wɔka ahantansɛm ne nkwaseasɛm na wɔnam wɔn honam akɔnnɔsɛm so twetwe wɔn a wɔpɛ sɛ woguan fi wɔn a wɔte bɔne mu no ho no
wɔhyɛ wɔn ahofadi ho bɔ wɔ bere a wɔn ankasa wɔyɛ bɔne nkoa efisɛ onipa yɛ akoa ma biribiara a edi ne so no
na sɛ onipa sua yɛn awurade ne yɛn agyenkwa yesu kristo ho nsɛm na ɔnam so guan fi wiase yi mu akwammɔne so na akyiri yi ɔkɔ bɔne mu bio ma ɔdan bɔne akoa a ɛnne ɛyɛ hu sen ne kan no
sɛ wonnim kristo koraa a anka eye ma wɔn sen sɛ wobesua ne ho nsɛm na afei wɔbɛdan wɔn akyi akyerɛ mmara kronkron a wɔde maa wɔn no
nea ɛbaa wɔn so no kyerɛ sɛ saa bɛ yi yɛ nokware ɔkraman san kɔtaforo ne fe ɛnna ɔprako a wɔaguare no no nso kɔyantam wɔ atɛkyɛ mu
adɔfonom eyi ne krataa a ɛtɔ so abien a makyerɛw abrɛ mo mekyerɛwee sɛ mede rebɛkae mo de akanyan mo adwene
mepɛ sɛ mokae nsɛm a adiyifo kronkron no kae mmere bi a atwam no ne mmara a efi awurade ne agyenkwa a wɔde faa mo asomafo so maa mo no
nea edi kan no sɛ mote ase sɛ nna a edi akyiri no mu no nnipa bi bɛba a wɔn ara wɔn honam akɔnnɔ na ebedi wɔn so wobedi mo ho fɛw
aka se ɔhyɛɛ mo bɔ sɛ ɔbɛba wanka na ɔwɔ he yɛn agyanom awuwu dedaw nanso biribiara te sɛ nea ɛte fi adebɔ mfiase
wɔhyɛ da ma wɔn werɛ fi nokware no sɛ efi tete na onyankopɔn kasae na wɔbɔɔ ɔsoro ne asase wɔbɔɔ asase fi nsu mu na wɔde nsu na ɛyɛe
na wɔde nsu nso nsuyiri nsu na ɛsɛee wiase dedaw no
na ɔsoro ne asase a ɛwɔ hɔ mprempren yi de wɔnam onyankopɔn asɛm no ara so rekora ama ogya asɛe no wɔrekora ama ɛda a wobebu nnebɔneyɛfo atɛn na wɔasɛe wɔn no
nanso anuanom mommma mo werɛ mmfi ade baako sɛ awurade ani so de nsonoe nni da koro ne mfe apem ntam ne fam de n abien nyinaa yɛ pɛ
awurade ntwentwɛn ne nan ase wɔ ne bɔ a wahyɛ ho sɛnea ebinom dwen no mmom ɔwɔ mo ho boasetɔ efisɛ ɔmpɛ sɛ wɔbɛsɛe obiara na mmom ɔpɛ sɛ obiara sesa fi ne bɔne ho
na awurade da no bɛba sɛ owifo ɛda no ɔsoro bɛbobom na ayera na wim nneɛma bɛhyew na asɛe na asase ne so nneɛma nyinaa nso ayera
sɛ saa kwan yi so na wɔbɛfa asɛe ade nyinaa a na dɛn bra na ɛsɛ sɛ mobɔ ɛsɛ sɛ mo bra yɛ kronn na mode mo ho ma onyankopɔn
monhwɛ saa da no kwan na monyɛ mo nneɛma pɛpɛɛpɛ saa da a onyankopɔn bɛto ɔsoro mu gya na wim nneɛma anan na ayera wɔ ogyaframa mu no
nanso yɛtwɛn nea onyankopɔn ahyɛ yɛn ho bɔ no ɔsoro foforo ne asase foforo a ɛhɔ na atreneefo bɛtena
enti anuanom mugu so retwɛn da no yi mommɔ mmɔden sɛ mobɛyɛ kronn a mfomso biara nni mo ho wɔ onyankopɔn anim na mo ne no atena wɔ asomdwoe mu
monkae sɛ awurade boasetɔ no kyerɛ nkwagye te sɛ nea yɛn nua paulo nam nyansa a onyankopɔn de maa no no so kyerɛw mo no
saa kwan koro no ara so na ɔfa kyerɛw ne nkrataa no na saa nsɛm yi ara so nso na ogyina kyerɛwee nsɛm bi a ɛyɛ den wɔ ne nkrataa no mu a wɔn a wonnim na wɔnyɛ den no nkyerɛ ase yiye te sɛ nea wɔkyerɛ kyerɛwsɛm a aka no ase no a ɛde ɔsɛe brɛ wɔn no
nanso anuanom mo de munim eyi dedaw monwɛn na wɔn a wonni mmara so annaadaa mo amfi beae pa
munyin wɔ yɛn awurade ne agyenkwa yesu kristo adom ne nimdeɛ mu ɔno na anuonyam nka no mprempren ne daa amen
﻿ yɛrekyerɛw mo afa nea ɛwɔ hɔ fi mfitiase nea yɛate nea yɛde yɛn ani ahu nea yɛhwɛe na yɛde yɛn nsa kae wɔ nkwa asɛm no ho no ho
nkwa no daa ne ho adi no yehui ɛno nti yɛka ho asɛm kyerɛ mo ka nkwa a enni awiei a na ɛwɔ agya no nkyɛn a wɔdaa no adi kyerɛɛ yɛn no
yɛkaa nea yehui na yɛtee no kyerɛɛ mo nso sɛnea ɛbɛyɛ a mode mo ho bɛbata yɛn ho wɔ ɔdɔ a yɛne agya no ne ɔba yesu kristo wɔ no mu
yɛrekyerɛw eyi sɛnea ɛbɛyɛ a yɛn anigye bewie pɛyɛ
afei eyi ne asɛm a yɛate afi ne ba no nkyɛn a yɛrebɔ mo amanneɛ onyankopɔn yɛ hann a esum nni ne mu koraa
na sɛ afei yɛka se yɛne no wɔ ayɔnkofa na saa bere koro no ara mu yɛte sum mu a na yɛredi atoro wɔ yɛn nsɛm ne yɛn nneyɛe mu
na sɛ yɛte hann mu sɛnea ɔte hann mu no a ɛnne na yɛne yɛn ho yɛn ho wɔ ayɔnkofa na ne ba yesu no mogya tew yɛn ho fi bɔne nyinaa ho
sɛ yɛka se yenni bɔne a na yɛdaadaa yɛn ho na nokware no nni yɛn mu
sɛ yɛka yɛn bɔne kyerɛ onyankopɔn a ɔyɛ ɔnokwafo ne ɔtreneeni sɛ ɔde yɛn bɔne bɛkyɛ yɛn na watew yɛn ho afi nea ɛnteɛ nyinaa ho
sɛ yɛka se yɛnyɛɛ bɔne a yɛma onyankopɔn yɛ ɔtorofo a n asɛm no nni yɛn mu
me mma merekyerɛw eyi abrɛ mo na moanyɛ bɔne na sɛ obi yɛ bɔne a yɛwɔ yesu kristo ɔtreneeni no a ɔsrɛ wɔ agya no hɔ ma yɛn
na kristo no ankasa ne ɔkwan a yɛfa so nya yɛn bɔne fafiri na ɛnyɛ yɛn bɔne nko na nnipa nyinaa bɔne
sɛ yedi onyankopɔn mmara so a na ɛkyerɛ sɛ yenim no
sɛ obi ka se minim no nanso onni ne mmara so a saa onipa no yɛ ɔtorofo a nokware nni ne mu
na obiara a otie n asɛm no yɛ obi a nokwarem ne dɔ a ɔde dɔ onyankopɔn no yɛ pɛ eyi na ɛma yɛte yɛn ho ase sɛ yɛte onyankopɔn mu
ɛsɛ sɛ obiara a ɔka se ɔte onyankopɔn mu no tena ase sɛ yesu kristo pɛpɛɛpɛ
anuanom saa mmara a merekyerɛw abrɛ mo yi nyɛ asɛm foforo ɛyɛ mmara dedaw a moate fi mfitiase pɛɛ no mmara dedaw no yɛ ade a moate ho asɛm dedaw
nanso mmara a merekyerɛw abrɛ mo yi yɛ foforo na emu nokware no da adi wɔ kristo ne mo mu esum no retwam na hann papa no gu so rehyerɛn
obiara a ɔka se ɔwɔ hann no mu nanso ɔtan ne nua no wɔ sum mu besi saa dɔnhwerew yi mu
obiara a ɔdɔ ne nua no te hann mu enti biribiara nni ne mu a ɛbɛma obi foforo ayɛ bɔne
nanso obiara a ɔtan ne nua no te sum mu ɔnam mu a onnim faako a ɔrekɔ efisɛ esum no afura n ani
me mma merekyerɛw mo efisɛ esiane kristo din nti wɔde mo bɔne afiri mo
agyanom merekyerɛw mo efisɛ munim nea ɔte ase fi mfiase no mmabun merekyerɛw mo efisɛ moadi ɔbonsam so
mma merekyerɛw mo efisɛ munim agya no agyanom merekyerɛw mo efisɛ munim nea ɔte ase fi mfiase no mmabun merekyerɛw mo efisɛ mowɔ ahoɔden onyankopɔn asɛm no te mo mu na moadi ɔbonsam so
monnnɔ wiase anaasɛ biribiara a ɛyɛ wiase de sɛ modɔ wiase a na ɛkyerɛ sɛ monnɔ agya a ɔwɔ mo mu no
biribiara a ɛyɛ wiase de nea bɔne hwehwɛ nea nnipa hunu na wɔpɛ biribiara a ɛwɔ wiase a nnipa hoahoa wɔn ho wɔ ho no emu biara mfi agya no ne nyinaa fi wiase
wiase ne mu nneɛma a ɛwɔ mu a nnipa hwehwɛ no retwam nanso nea ɔyɛ onyankopɔn apɛde no tena hɔ daa
me mma awiei no abɛn wɔka kyerɛɛ mo se kristo tamfo no bɛba nanso mprempren kristo atamfo bebree ada wɔn ho adi enti yɛahu sɛ ampa awiei no abɛn
nokwarem na saa nnipa yi nka yɛn ho na ɛno nti na wogyaw yɛn hɔ no na sɛ wɔka yɛn ho a anka wɔne yɛn tenae nanso wogyaw yɛn hɔ sɛnea wobehu no pefee sɛ wɔnka yɛn ho
mo de kristo ahwie honhom kronkron no agu mo so enti mo nyinaa nim nokware no
ɛnyɛ sɛ munnim nokware no nti na makyerɛw saa krataa yi na mmom munim na munim nso sɛ atoro biara mfi nokware mu mma
afei hena ne ɔtorofo ɛyɛ obi a ɔka se yesu nyɛ kristo no oyi ne kristo tamfo ɔpo agya no ne ɔba no nyinaa
na nea ɔpo ɔba no po agya no nea ogye ɔba no gye agya no nso
mommɔ mmɔden mfa asɛm a motee mfiase no nsie mo koma mu sɛ mode asɛm a motee mfitiase no sie a mo ne ɔba no ne agya no benya ayɔnkofa
na eyi na kristo no ankasa ahyɛ yɛn ho bɔ no nkwa a enni awiei no
mekyerɛw mo fa wɔn a wɔpɛ sɛ wɔdaadaa mo ho
na mo de kristo ahwie ne honhom kronkron no agu mo so mmere dodow a ne honhom no te mo mu no ɛho nhia sɛ obi foforo bɛkyerɛkyerɛ mo efisɛ ne honhom no kyerɛkyerɛ mo biribiara na nea ɔkyerɛ no nso yɛ nokware ɛnyɛ atoro muntie kristo nkyerɛkyerɛ no na montena ne mu
me mma montena ne mu sɛnea ɛbɛyɛ a sɛ ɔba a yebenya akokoduru na yɛmfa aniwu nkohintaw da a ɔbɛba no
munim sɛ kristo yɛ ɔtreneeni na ɛsɛ sɛ muhu sɛ obiara a ɔyɛ ade trenee no yɛ onyankopɔn ba
monhwɛ ɔdɔ a agya no dɔ yɛn ne dɔ a ɔdɔ yɛn no mu yɛ den ma wɔfrɛ yɛn onyankopɔn mma na ɛyɛ nokware nso ɛno nti na wiase nnim yɛn no ennim onyankopɔn
me nuanom mprempren yɛyɛ onyankopɔn mma nanso nea daakye yɛbɛyɛ de yennim nanso yenim sɛ kristo ba a yɛbɛyɛ te sɛ ɔno efisɛ yebehu no pefee
obiara a ɔwɔ saa anidaso yi wɔ kristo mu no yɛ ne ho kronn sɛnea kristo yɛ kronn no
obiara a ɔyɛ bɔne no bu onyankopɔn mmara so efisɛ bɔne yɛ mmara sobu
munim sɛ kristo bae sɛ ɔrebɛfa nnipa bɔne efisɛ ɔno de bɔne nni ne mu
enti obiara a ɔtena kristo mu no nkɔ so nyɛ bɔne na obiara a ɔkɔ so yɛ bɔne no nhuu no na onnim no
mommma obi nnaadaa mo me mma obiara a ɔyɛ nea ɛteɛ no yɛ ɔtreneeni sɛnea kristo yɛ ɔtreneeni no
nea ɔkɔ so yɛ bɔne no yɛ ɔbonsam de efisɛ ɔbonsam fi mfitiase pɛɛ na ɔyɛɛ bɔne saa asɛm yi nti na onyankopɔn ba no bae ɔbae sɛ ɔrebɛsɛe ɔbonsam nnwuma
obiara a ɔyɛ onyankopɔn ba no nkɔ so nyɛ bɔne efisɛ onyankopɔn su wɔ ne mu na esiane sɛ onyankopɔn yɛ n agya nti ontumi nkɔ so nyɛ bɔne
nsonoe a ɛda onyankopɔn mma ne ɔbonsam mma ntam ne sɛ obi a ɔnyɛ papa anaa ɔnnɔ ne nua no nyɛ onyankopɔn ba
nsɛm a motee mfiase no kyerɛ sɛ monnodɔ mo ho
ɛnsɛ sɛ yɛyɛ sɛ kain na ɔyɛ ɔbonsam de enti okum n ankasa ne nua adɛn nti na kain kum no efisɛ nneɛma a ɔyɛe no yɛ bɔne nanso ne nua no de ɔyɛɛ papa
enti anuanom sɛ wiasefo tan mo a mommma ɛnnyɛ mo nwonwa
yenim sɛ yɛafi owu mu aba nkwa mu yenim saa efisɛ yɛdɔ yɛn nuanom
obi a ɔtan ne nua no yɛ owudifo na munim nso sɛ owudifo nni nkwa a enni awiei wɔ ne mu
eyi na ɛma yehu sɛnea ɔdɔ te kristo de ne nkwa maa yɛn ɛsɛ sɛ yɛn nso yɛde yɛn nkwa ma yɛn nuanom
sɛ obi yɛ ɔdefo na ohu sɛ biribi ho hia ne nua na ɔto ne koma mu wɔ ne ho a ɛbɛyɛ dɛn na watumi aka se ɔdɔ onyankopɔn wɔ ne koma mu
me mma ɛnsɛ sɛ yɛn dɔ no yɛ kasa hunu ɛsɛ sɛ ɛyɛ ɔdɔ turodoo a ɛnam nneyɛe so da ne ho adi
eyi na ɛbɛma yɛahu sɛ yɛwɔ nokware no eyi na ɛbɛma yɛn koma anya gyidi wɔ onyankopɔn anim
sɛ yɛn koma bu yɛn fɔ a yenim sɛ onyankopɔn so sen yɛn koma na onim biribiara
enti anuanom adɔfo sɛ yɛn koma ammu yɛn fɔ a yɛwɔ akokoduru wɔ onyankopɔn anim
biribiara a yebisa no no yɛn nsa ka efisɛ yedi ne mmara so na yɛyɛ n apɛde nso
ne mmara no ka se yennye ne ba yesu kristo no din nni na yɛnnodɔ yɛn ho sɛnea kristo hyɛɛ yɛn no
obiara a odi onyankopɔn mmara so no te onyankopɔn mu na onyankopɔn nso te ne mu na eyi na ɛma yehu sɛ onyankopɔn te yɛn mu yenim no saa efisɛ wama yɛn honhom
me nuanom adɔfo munnnye wɔn a wɔka se wɔwɔ honhom no nyinaa nni mmom monsɔ nhwɛ nhu sɛ honhom a wɔwɔ no fi onyankopɔn anaa efisɛ atoro adiyifo bebree ahwete
ɔkwan a wubetumi afa so ahu sɛ obi wɔ onyankopɔn honhom no ne sɛ ɔbɛpae mu aka se yesu kristo a ɔbae sɛ onipa no wɔ honhom a efi onyankopɔn
na nea ɔnka saa mfa yesu ho no nni honhom a efi onyankopɔn saa honhom no yɛ kristo tamfo motee sɛ saa na ɛbɛba nanso ɛwɔ wiase ha dedaw
me mma moyɛ onyankopɔn abusuafo na moadi atoro adiyifo no so efisɛ honhom a ɛwɔ mo mu no wɔ tumi sen honhom a ɛwɔ wɔn a wɔyɛ wiasefo no mu no
wɔka nsɛm a ɛfa wiase ho ma wiase tie efisɛ wɔyɛ wiasefo
nanso yɛn de yɛyɛ onyankopɔn nkurɔfo obiara a onim onyankopɔn no tie yɛn na obiara a ɔnyɛ onyankopɔn nipa no ntie yɛn eyi nko ara ne ɔkwan a yɛnam so akyerɛ nokware honhom ne atoro honhom mu
anuanom momma yɛnnodɔ yɛn ho efisɛ ɔdɔ fi onyankopɔn obi a ɔwɔ ɔdɔ no yɛ onyankopɔn ba na onim onyankopɔn nso
obi a onni ɔdɔ no nnim onyankopɔn efisɛ onyankopɔn yɛ ɔdɔ
ɔkwan a onyankopɔn nam so da ne dɔ adi kyerɛ yɛn ne no ɔsomaa ne ba koro no baa wiase sɛnea yɛbɛfa ne so anya nkwa
saa na ɔdɔ te ɛnkyerɛ sɛ yɛdɔ onyankopɔn na mmom ɔno na ɔdɔ yɛn nti na ɔsomaa ne ba sɛ yɛmfa ne so na wɔde yɛn bɔne akyɛ yɛn
anuanom adɔfo sɛ saa na onyankopɔn dɔ yɛn a na ɛkyerɛ sɛ ɛsɛ sɛ yɛdodɔ yɛn ho
obiara nhuu onyankopɔn da sɛ yɛdodɔ yɛn ho a na onyankopɔn te yɛn mu na ne dɔ no ayɛ pɛpɛɛpɛ wɔ yɛn mu
eyi na ɛma yehu pefee sɛ yɛte onyankopɔn mu na ɔno nso te yɛn mu wama yɛn ne honhom
na yɛahu na yɛaka akyerɛ afoforo se agya no somaa ne ba ma ɔbɛyɛɛ wiase agyenkwa
obiara a ɔpae mu ka se yesu yɛ onyankopɔn ba no onyankopɔn te ne mu na ɔno nso te onyankopɔn mu
na yɛn ankasa nim na yegye onyankopɔn dɔ a ɔde dɔ yɛn no di onyankopɔn yɛ ɔdɔ na obiara a ɔte ɔdɔ mu no te onyankopɔn mu na onyankopɔn nso te ne mu
ɛsɛ sɛ ɔdɔ yɛ pɛ wɔ yɛn mu sɛnea ɛbɛyɛ a yebenya akokoduru atemmu da no na yebenya saa akokoduru no nso efisɛ yɛn abrabɔ wɔ wiase ha no te sɛ kristo de pɛ
osuro nni ɔdɔ mu ɔdɔ amapa pam ehu nyinaa enti obi a osuro no na ɔdɔ a ɔwɔ no nyɛ pɛ efisɛ ehu ne asotwe na ɛnam
yɛwɔ ɔdɔ efisɛ onyankopɔn na ɔdɔɔ yɛn kan
sɛ obi ka se medɔ onyankopɔn na ɔtan ne nua a ɔyɛ ɔtorofo na ɔrentumi nnɔ onyankopɔn a onhuu no da efisɛ ne nua a ohu no koraa ɔnnɔ no
eyi ne mmara a kristo hyɛ maa yɛn nea ɔdɔ onyankopɔn no ɛsɛ sɛ ɔdɔ ne nua nso
obiara a ogye di sɛ yesu yɛ agyenkwa no yɛ onyankopɔn ba na obiara a ɔdɔ agya no dɔ ne ba no nso
eyi na ɛma yehu sɛ yɛdɔ onyankopɔn mma ɛyɛ ɔdɔ a yɛdɔ onyankopɔn ne di a yedi ne mmara so
ɔdɔ a yɛdɔ onyankopɔn no kyerɛ di a yɛdi ne mmara so na ne mmara no nso so di nyɛ den mma yɛn
efisɛ onyankopɔn ba biara tumi di wiase so saa kwan yi so na yɛnam di wiase so nkonim yɛde yɛn gyidi
hena na obetumi adi wiase so obi a ogye di sɛ yesu yɛ onyankopɔn ba no nko
yesu kristo yɛ obi a ɔnam nsu ne mogya so bae ɛnyɛ nsu nko so na ɔnam bae na mmom nsu ne mogya na ɛyɛ honhom no na edi ho adanse efisɛ honhom no ne nokware no
adansefo baasa na wɔwɔ hɔ
honhom no nsu no ne mogya no saa adansefo yi adwene hyia
yegye adanse a nnipa di no di adanse a onyankopɔn di no mu yɛ den yiye na saa adanse no na onyankopɔn adi afa ne ba no ho no
enti obi a ogye onyankopɔn ba no di no wɔ saa adanse yi wɔ ne koma mu na obi a onnye onyankopɔn nni no ama onyankopɔn ayɛ ɔtorofo efisɛ wannye adanse a onyankopɔn di faa ne ba no ho no anni
eyi ne adanse no onyankopɔn ama yɛn nkwa a enni awiei na saa nkwa no wɔ ne ba no mu
obiara a ɔwɔ ɔba no wɔ saa nkwa no na obiara a onni ɔba no nni nkwa no
merekyerɛw mo eyi sɛnea ɛbɛma moahu sɛ mowɔ nkwa a enni awiei mo a mugye onyankopɔn ba no din di no
yensuro wɔ onyankopɔn anim efisɛ yenim sɛ biribiara a yebisa no no otie yɛn wɔ ne pɛ mu
bere biara a yebisa no no otie yɛn yɛahu sɛ eyi yɛ nokware yi yenim nso sɛ ɔma yɛn nea yebisa no biara
sɛ obi hu sɛ ne nua ayɛ bɔne bi a ɛmfa no nkɔ owu mu a ɔmmɔ onyankopɔn a ɔbɛma no nkwa no mpae mma no eyi ka wɔn a wɔn bɔne mfa wɔn nkɔ owu mu no ho bɔne bi wɔ hɔ a ɛde onipa kɔ owu mu na ɛno ho de menka se mommɔ ho mpae nkyerɛ onyankopɔn
afideyɛ nyinaa yɛ bɔne nanso bɔne bi wɔ hɔ a enkowie owu mu
yenim sɛ onyankopɔn ba biara nkɔ so nyɛ bɔne efisɛ onyankopɔn ba no hwɛ no na ɔbonsam ntumi nyɛ no bɔne
yenim sɛ ɛwom sɛ wiase nyinaa hyɛ ɔbonsam tumi ase nanso yɛyɛ onyankopɔn nkurɔfo
yenim sɛ onyankopɔn ba no aba na wama yɛn ntease ama yɛahu onyankopɔn kann no yɛn abrabɔ wɔ onyankopɔn kann no ne ne ba yesu kristo no mu eyi ne onyankopɔn kann no ne nkwa a enni awiei no
me mma montwe mo ho mfi abosom ho
﻿ me ɔpanyin mekyerɛw kɔma awuraa a wɔayi no ne ne mma a medɔ wɔn yiye no ɛnyɛ me nko na mmom wɔn a wonim nokware no nyinaa dɔ wo
efisɛ nokware no te yɛn mu na ɛbɛtena yɛn mu akosi daa daa
adom mmɔborɔhunu ne asomdwoe mfi agya nyankopɔn ne awurade yesu kristo agya no ba no nkyɛn mmra yɛn so nokware ne ɔdɔ mu
m ani gyei sɛ mihui sɛ mo mma no bi te nokware mu sɛnea agya no hyɛɛ yɛn no
enti mereka akyerɛ wo awuraa se momma yɛnnodɔ yɛn ho eyi nyɛ mmara foforo a merehyɛ ama wo ɛyɛ mmara a wɔahyɛ ama yɛn fi mfitiase
saa ɔdɔ a mereka ho asɛm yi kyerɛ sɛ momma yɛntena ase na yɛnyɛ osetie mma onyankopɔn mmara a mote fii mfitiase no kyerɛ sɛ mo nyinaa montena ase ɔdɔ mu
adaadaafo a wɔmpae mu nka se yesu kristo bae ɔhonam mu no abu so wiase saa onipa a ɔte saa no yɛ ɔdaadaafo na ɔyɛ kristo tamfo nso
monhwɛ mo ho so yiye na moanhwere nea moayɛ ho adwuma na moanya mo akatua wɔ mu
obiara a ɔmfa kristo nkyerɛkyerɛ na ɔtra no nni onyankopɔn na nea ɔfa nkyerɛkyerɛ no wɔ agya no ne ɔba no
sɛ obi ba mo nkyɛn na wamfa saa nkyerɛkyerɛ yi ammrɛ mo a munnnye no wɔ mo fi na monnka nso se asomdwoe nka wo
efisɛ obiara a ɔbekyia no asomdwoe nka no no ka bɔne a ɔyɛ no ho
mewɔ nsɛm pii ka kyerɛ mo nanso meremfa krataa ne kyerɛwduru so nka na mmom mɛba nipadua so abɛkasa akyerɛ mo na moani agye
wo nuabea a wɔayi no no mma no kyia wo
﻿ me ɔpanyin mekyerɛw kɔma me dɔfo pa gaio
m adamfo pa mebɔ mpae sɛ biribiara nkɔ so yiye mma wo na nya ahoɔden sɛnea minim sɛ honhom fa mu no wowɔ ahoɔden no
anuanom bi baa ha bɛka kyerɛɛ me se woanya nokware no mu gyidi no na woda so kita nokware no mu no ɛyɛɛ me anigye yiye
biribiara nyɛ me anigye nkyɛn sɛ metee sɛ me mma no te nokware mu
m adamfo pa wudi nokware yiye wɔ adwuma a woyɛ ma anuanom no a ɛmfa ho sɛ wɔyɛ ahɔho mpo
wɔaka ɔdɔ a wodɔ asafo a ɛwɔ ha no ho asɛm mesrɛ wo boa wɔn wɔn akwantu no mu ma ɛnsɔ onyankopɔn ani
efisɛ wɔn kwan a wɔretu no wɔretu wɔ kristo din mu a wɔmpɛ mmoa biara mfi wɔn a wɔnyɛ gyidifo no nkyɛn
yɛn kristofo na ɛsɛ sɛ yɛboa saa nnipa no sɛnea yɛne wɔn bɛyɛ nokware no ho adwuma
mekyerɛw krataa tiaa bi kɔmaa asafo no nanso diotrefe a n ani gye sɛ ɔyɛ wɔn panyin no rentie nea meka no
sɛ meba a biribiara a wayɛ no mede ho asɛm bɛto mo anim nsɛm a ɛyɛ hu a ɔka fa yɛn ho ne atoro a otwa nyinaa mɛka ho asɛm nanso ɛno nko ara nye mma no sɛ anuanom no ba a ɔrennye wɔn na obiara a ɔpɛ sɛ ogye wɔn no nso ɔbɛma no agyae na wabɔ mmɔden apam wɔn afi asafo no mu
m adamfo pa munnsua ade bɔne na mmom munsua ade pa obiara a ɔyɛ papa no yɛ onyankopɔn de na obiara a ɔyɛ bɔne no nhuu onyankopɔn
obiara ka demetrio ho asɛm pa na mpo nokware no ankasa ka ne ho asɛm pa na yɛn nso yedi ne ho adanse pa na munim sɛ nea yɛka no yɛ nokware
mewɔ nsɛm bebree ka kyerɛ mo nanso meremfa krataa ne kyerɛwdua so nka
ɛrenkyɛ biara mehu mo na me ne mo akasa
asomdwoe nka mo mo nnamfonom nyinaa kyiakyia mo kyiakyia yɛn nnamfonom nyinaa
﻿ yesu kristo somfo yuda a ɔyɛ yakobo ne nua na ɔkyerɛw krataa yi de kɔmaa wɔn a onyankopɔn afrɛ wɔn na wɔte agya onyankopɔn dɔ ne yesu kristo banbɔ mu
mmɔborɔhunu ne ɔdɔ a ɛdɔɔso nka mo
me nnamfonom na merebɔ mmɔden akyerɛw mo afa nkwagye a yɛn nyinaa te mu no ho nanso ɛsɛ sɛ mekyerɛw mo wɔ asɛm foforo ho na moyere mo ho gyina nokware a onyankopɔn de ama ne nkurɔfo afebɔɔ a ɛnsɛ sɛ wɔsesa mu nna nyinaa no akyi pintinn
nnipa bi awiawia wɔn ho abɛfra yɛn mu a wɔkyea asɛm a ɛfa yɛn nyankopɔn adom no ho yi wɔn ho ano wɔ wɔn bɔne ho nam so po yesu kristo a ɔno nko ara na ɔyɛ wura ne yɛn awurade no kyerɛwsɛm no aka wɔn afobu a aba wɔn so no ho asɛm dedaw
ɛwom sɛ munim eyinom dedaw nanso mepɛ sɛ mekae mo adwene wɔ ogye a awurade gyee israelfo fii misraim asase so na akyiri yi ɔsɛee wɔn a na wonnye asɛm no nni no ho
monkae abɔfo a na wɔtra wɔn tumi na wogyaw wɔn atenae no woguu wɔn nkɔnsɔnkɔnsɔn wɔ sum kabii mu a onyankopɔn de wɔn asie retwɛn da kɛse no na wabu wɔn atɛn
monkae sodom ne gomora ne nkurow a na atwa wɔn ho ahyia no sɛ na emu nnipa no yɛ aguamanfo na wɔde wɔn agu ogya a ennum da no mu de retwe wɔn aso de abɔ obiara kɔkɔ
saa nnipa no nam saa kwan koro no ara so soso dae ma wɔyɛ bɔne tia wɔn nipadua wɔtew onyankopɔn tumi atua na wɔayaw anuonyamfo a wɔwɔ soro no
ɔbɔfo panyin mikael mpo nyɛɛ saa da bere a mikael ne ɔbonsam repere mose amu so a akasakasa sii wɔn ntam no mpo wantew ɔbonsam atua na mmom asɛm a ɔkae ara ne sɛ awurade nka w anim
nanso saa nnipa yi tew nneɛma a wɔnte ase ho atua na nneɛma a wonim kwa sɛ nkekaboa no saa nneɛma koro no ara na ɛsɛe wɔn
wonnue ɔkwan a kain faa so no ara so na wɔnam sikanibere nti wɔde wɔn ho ahyɛ mfomso a bileam yɛe no bi ase wɔayɛ dɔm sɛnea kora yɛɛ dɔm no nam so ma wɔasɛe wɔn sɛ ɔno
wɔte sɛ nkekae fi a ɛwɔ wo nua aduan a ɔne wo di mu a wɔmfɛre ho wɔn ani ku wɔn ara wɔn ho na wɔte sɛ omununkum a esi na mframa bɔ no nanso osu ntɔ wɔte sɛ nnua a ɛnsow aba asusow mu wɔte sɛ nnua a wɔatutu ne ntini ama awu koraa
wɔte sɛ ɛpo asorɔkye a ano yɛ den a wɔn aniwude a wɔyɛ no huru sɛ ahuru wɔte sɛ okyin nsoromma a onyankopɔn de wɔn asie esum kabii mu afebɔɔ
henok adam aseni a ɔto no so asia na ɔhyɛɛ saa nnipa yi ho nkɔm teteete se hwɛ awurade ne n abɔfo kronkron mpempem bɛba
na wɔabebu mo nyinaa atɛn na wɔabu nnebɔneyɛfo nyinaa atɛn wɔ wɔn bɔne a wɔayɛ ne nsɛm a wɔaka atia onyankopɔn no ho
bere biara saa nnipa yi nwiinwii na wɔde so nso to afoforo so wodi wɔn akɔnnɔ akyi wɔhoahoa wɔn ho na wotu afoforo aso sɛnea ɛbɛyɛ a wɔbɛba abedi wɔn akyi
me nnamfonom monkae monkae nsɛm a tete no asomafo no ka faa awurade yesu krsito ho
wɔkae se sɛ awiei no du a nnipa a wodi mo ho fɛw bɛba wɔn a wodi wɔn akɔnnɔ akyi
eyinom ne nnipa a wɔnam wɔn akɔnnɔ so de mpaepaemu ba no na wonni honhom no wɔ wɔn mu
enti mo a moyɛ me nnamfonom mitu mo fo sɛ monkɔ so mmia mo gyidi mu mommɔ mpae wɔ honhom kronkron no tumi mu
na montena onyankopɔn dɔ mu bere a moretwɛn yɛn awurade yesu krsito wɔ n ahummɔbɔ mu ama wama mo nkwa a enni awiei no
munhu akyinnyegyefo mmɔbɔ
montwe wɔn mfi ogya mu nnye wɔn nkwa momfa suro nhu ebinom mmɔbɔ na munkyi atade a bɔne nkekae akeka mu
na nea obetumi aso mo mu na moanhintiw na ɔde mo asi n anuonyam anim sɛ nnipa a wonni dɛm wɔ ahosan mu no
onyankopɔn koro a ɔnam yɛn awurade yesu kristo so yɛ yɛn agyenkwa no ɔno na anuonyam ne kɛseyɛ ne ahoɔden ne tumi nka no mmere a atwam ne nnɛ ne daa nyinaa amen
﻿ saa nhoma yi fa adiyisɛm a onyankopɔn de maa yesu kristo ma ɔdaa no adi kyerɛɛ nea ɛrebɛba kyerɛɛ onyankopɔn asomfo no ho kristo somaa n abɔfo kɔɔ yohane nkyɛn kɔdaa asɛm yi adi kyerɛɛ ne somfo
na yohane aka biribiara a ohui nyinaa eyi ne n adansedi ne asɛm a efi onyankopɔn nkyɛn ne nokware a yesu kristo daa no adi no
nhyira nka obiara a ɔbɛkan saa nhoma yi na nhyira nka wɔn nso a wotie adiyisɛm no na wodi so sɛnea wɔakyerɛw wɔ saa nhoma yi mu no bere no abɛn sɛ eyinom nyinaa ba
yohane nkyia a okyia asafo horow ason a ɛwɔ asia no ni adom ne asomdwoe mfi nea ɔwɔ hɔ na ɔtenaa hɔ na ɔreba no ne ahonhom ason a ɛwɔ n ahengua anim
ne yesu kristo a ɔyɛ ɔdanseni nokwafo ne awufo mu abakan ne asase so ahene so difo no nkyɛn nka mo ɔdɔ yɛn na ɔnam ne wu no so agye yɛn afi yɛn bɔne mu
wayɛ yɛn asɔfodɔm a yɛsom ne nyankopɔn ne n agya wɔmfa anuonyam ne tumi mma kristo daa daa amen
ɔnam omununkum mu reba wɔn a wɔwɔɔ no peaw no ne obiara behu no asase so nnipa nyinaa besu no ɛbɛba mu saa amen
awurade nyankopɔn tumfoɔ no se mene alfa ne omega a ɔwɔ hɔ mprempren na ɔwɔ hɔ dedaw na ɔrebɛba no
mene mo nua yohane na me ne yesu bom ne no hu amane wɔ n ahenni ne ne boasetɔ mu esiane sɛ meka onyankopɔn asɛm da nokware a yesu daa no adi no nti wotwaa me asu de me kɔɔ supɔw patmo so
awurade da no honhom no faa me na metee nne dennen bi a ɛte sɛ torobɛnto a ɛrebɔ wɔ m akyi
ɛkae se kyerɛw biribiara a wuhu na fa nhoma no kɔma saa asafo ahorow ason a ɛwɔ efeso ne smirna ne pergamo ne tiatira ne sardi ne filadelfia ne laodikea no
medan m ani pɛe sɛ mihu nea ɔrekasa kyerɛ me no ɛhɔ na mihuu sikakɔkɔɔ nkaneadua ason
emu na na onipa bi a ɔte sɛ ɔbarima a ɔhyɛ batakari yuu a esi ne nan ase a sika abɔso kyekye ne koko gyinae
na ne tinhwi yɛ fitaa te sɛ asawafuturu anaasɛ sukyerɛmma na n ani dɛw sɛ ogya
ne nan ase hyerɛnee sɛ ayowa a wɔanan wɔ fononoo mu na afei wɔatwiw ho na ne nne woro so te sɛ nsuworo a ano yɛ den
na okita nsoromma ason wɔ ne nsa nifa mu na sekan anofanu a ɛyɛ nnam fi n anom bae na n anim hyerɛn te sɛ owigyinae awia
mihuu no no mekɔhwee ne nan ase te sɛ owufo ɔde ne nsa nifa too me so kae se nsuro mene ɔkannifo ne okyikafo
mene ɔteasefo no miwui nanso mete ase daapem nyinaa mewɔ tumi wɔ owu ne asaman so
enti afei kyerɛw nneɛma a wuhu nea wuhu no mprempren ne nea ɛbɛba akyiri yi no kyerɛw
nsoromma ason a wuhu wɔ me nsa nifa mu ne sika akaneadua no nkyerɛase a ɛyɛ ahintasɛm no ni nsoromma ason no yɛ asafo ason no abɔfo ɛnna akaneadua ason no nso yɛ asafo ason no
kyerɛw krataa kɔma ɔbɔfo a otua efeso asafo no ano na ka kyerɛ no se eyi ne nsɛm a efi obi a okita nsoromma ason wɔ ne nsa nifa mu a ɔnantew wɔ sika akaneadua ason no ntam no
minim nea woayɛ minim nsi a wode ayɛ adwuma ne boasetɔ a wowɔ minim sɛ wunnye nnebɔneyɛfo na afei woasɔ wɔn a wɔfrɛ wɔn ho asomafo nanso wɔnyɛ bi no ahwɛ na woahu sɛ wɔyɛ atorofo
wowɔ boasetɔ na me nti woahu amane bebree nanso wompaa abaw
nanso nea mewɔ tia wo ne sɛ wonnɔ me sɛnea kan no na wodɔ me no
hu ba a woaba fam no tew wo ho fi bɔne ho na yɛ sɛnea kan no na woyɛ no sɛ woantwe wo ho amfi wo bɔne ho a mɛba wo nkyɛn na mabeyi wo kaneadua no afi ne sibere
nanso nea eye wɔ wo ho ne sɛ wukyi nea nikolaifo no yɛ no na saa ara na me nso mikyi
sɛ wowɔ aso a tie nea honhom no ka kyerɛ asafo ahorow no no wɔn a wɔadi nkonim no mɛma wɔn tumi na wɔadi nkwa dua no a ɛwɔ onyankopɔn turo no mu no aba no
kyerɛw krataa yi kɔma ɔbɔfo a otua smirna asafo no ano se saa asɛm yi fi obi a odi kan ne nea otwa to nkyɛn ɔno na owui na onyanee no
minim amane a wuhu maa awurade na minim w ahiasɛm nyinaa nso nanso wowɔ agyapade wɔ soro minim nsɛm a wɔn a wose wɔyɛ yudafo nanso wɔnyɛ yudafo no ka tia wo wɔyɛ ɔbonsam ampamfo
nsuro ɔhaw a ɛrebɛto wo no tie wɔde mo mu bi bɛto afiase na ɔbonsam nam so asɔ mo ahwɛ na mo haw bedi dadu sɛ owu mu mpo a gye me di na mɛma wo nkwa abotiri
sɛ wowɔ aso a tie nea honhom no ka kyerɛ asafo no wɔn a wodi nkonim no renwu owuprenu
kyerɛw krataa yi kɔma ɔbɔfo a ɔwɔ pergamo asafo mu se saa krataa yi fi obi a ɔwɔ nkrante anofanu a ɛyɛ nnam no nkyɛn
minim sɛ faako a wote no ɛhɔ na ɔbonsam ahengua si wudi me nokware na bere a wokum antipa a ɔyɛ ɔdanseni nokwafo wɔ faako a ɔbonsam te no mpo woampa me
nanso nneɛma kakra a mewɔ tia wo ne sɛ nnipa bi a wodi bileam nkyerɛkyerɛ akyi no ka wo ho wɔ hɔ saa bileam no na ɔkyerɛɛ balak ma ɔmaa israelfo dii abosom so nnuan kyerɛɛ wɔn aguamammɔ nam so ma wɔyɛɛ bɔne no
saa ara nso na wowɔ nnipa bi ka wo ho a wodi nikolaifo nkyerɛkyerɛ akyi
twe wo ho fi wo bɔne ho anyɛ saa a ɛrenkyɛ biara mɛba wo nkyɛn mede sekan a efi m anom no abɛko atia saa nnipa no
sɛ mowɔ aso a muntie nea honhom no ka kyerɛ asafo horow no mo a moadi nkonim no mɛma mo mana a ahintaw no bi afei mɛma wɔn mu biara ɔbo fitaa a wɔakyerɛw din foforo wɔ so a obiara nnim gye onipa a wɔde bɛma no no
kyerɛw krataa kɔma ɔbɔfo a ɔwɔ tiatira asafo mu se eyi ne asɛm a efi onyankopɔn ba no a n ani dɛw sɛ ogyaframa a ne nan ase hyerɛn sɛ ayowa no nkyɛn
minim nea woyɛ minim wo dɔ wo gyidi wo som ne boasetɔ a wowɔ minim sɛ woreyɛ adwuma sen kan no
nanso nea mewɔ tia wo ne sɛ wugyee ɔbea bi a ne din de isabel a ɔfrɛ ne ho onyankopɔn odiyifo no too mu saa ɔbea yi kyerɛkyerɛ na odi m asomfo anim ma wɔbɔ aguaman di abosom nnuan
mama no bere sɛ ɔnsakra mfi ne bɔne mu nanso ɔmpɛ sɛ ɔsakra fi n aguamammɔ mu
ɛno nti mɛtow no ahwe mpa so na ɔno ne wɔn a wɔsɛe aware no ahu amane a ano yɛ den yiye sɛ wɔansesa amfi amumɔyɛ a wɔne no yɛe no mu a mɛyɛ saa mprempren ara
afei mekum n akyidifo no na asafo no nyinaa behu sɛ mene obi a mihu nnipa adwene mu ne wɔn akɔnnɔ nea mo mu biara yɛe no metua no so ka pɛpɛɛpɛ
nanso mo a mowɔ tiatira no nni saa nkyerɛkyerɛ bɔne no akyi munsuaa nea afoforo frɛ no ɔbonsam asumansɛm no meka mekyerɛ mo se meremfa adesoa biara nto mo so
na munso nea mowɔ no mu dennen kosi sɛ mɛba
wɔn a wodi nkonim na wɔkɔ so yɛ nea mepɛ kosi awiei no mede tumi koro no ara a minya fii
m agya hɔ no bɛma wɔn mɛma wɔn aman so tumi na wɔde dade poma adi wɔn so na wɔabobɔ wɔn sɛ nkuku
afei mede anɔpa nsoromma bɛma wɔn
nea ɔwɔ aso no ntie nea honhom no reka kyerɛ asafo no
kyerɛw krataa kɔma asafo a ɛwɔ sardi no se eyi ne asɛm a efi obi a ɔwɔ onyankopɔn ahohom ason ne nsoromma ason no nkyɛn minim nea woreyɛ minim sɛ woagye din sɛ wote ase nanso woawu
enti nyan na kanyan nea aka wo nkyɛn no na anwu koraa efisɛ mahu sɛ nea woayɛ no nya nnii mu wɔ onyankopɔn anim
kae nea wɔkyerɛɛ wo no ne sɛnea wotee no di so na twe wo ho fi wo bɔne ho sɛ woankanyan wo ho a mɛba wo so sɛ ɔkorɔmfo na worenhu bere ko a mɛba
nanso mo mu kakraa bi a wɔwɔ sardi no mfaa wiase nkekae nkekaa wɔn ntade mu wɔne me bɛnantew a wɔhyɛ ntade fitaa efisɛ ɛsɛ wɔn sɛ wɔyɛ saa
wɔn a wobedi nkonim no wɔbɛhyɛ wɔn ntade fitaa na merentwa wɔn din mfi ateasefo din mu wɔ nhoma no mu m agya no ne abɔfo no anim na mɛda no adi sɛ wɔyɛ me de
sɛ wowɔ aso a tie nea honhom no ka kyerɛ asafo no
kyerɛw krataa kɔma asafo a ɛwɔ filadelfia no se eyi ne asɛm a efi obi a ɔyɛ kronkron yɛ nokware a okita safe a na ɛyɛ dawid de a sɛ obue a obi ntumi nto mu na ɔto mu nso a obi ntumi mmue no nkyɛn
minim nea woyɛ minim sɛ wowɔ tumi kakra woadi me nkyerɛkyerɛ no so nam so adi me nokware mabue ɔpon bi wɔ w anim a obi ntumi nto mu
tie kuw a ɔbonsam afa wɔn no saa atorofo a wɔka se wɔyɛ yudafo nanso wɔnyɛ bi no mɛma wɔaba w anim abebu wo nkotodwe wɔn nyinaa behu sɛ medɔ wo
esiane sɛ woadi me mmara so anya boasetɔ nti sɛ ɔhaw a ɛreba wiase nyinaa de asɔ asase so nnipa nyinaa ahwɛ no ba a megye wo afi mu
mereba nnansa yi ara kora wo agyapade na obi anwia wo nkonim abotiri no
nea obedi nkonim no mɛyɛ no odum me nyankopɔn asɔredan mu na ɔremfi mu bio da mɛkyerɛw me nyankopɔn din ne me nyankopɔn kurow din a ɛyɛ yerusalem foforo a ebefi soro me nyankopɔn nkyɛn aba no agu ne ho bio mɛkyerɛw me din foforo agu ne ho
sɛ wowɔ aso a ɛnne tie nea honhom no ka kyerɛ asafo no
kyerɛw krataa kɔma ɔbɔfo a ɔwɔ laodikea asafo mu no se eyi ne asɛm a efi amen a ɔyɛ ɔdanseni nokwafo a ɔyɛ biribiara a onyankopɔn bɔe no abɔse nkyɛn
minim nea woayɛ minim sɛ wonyɛ nwunu nso wonyɛ hyew me pɛ ne sɛ anka wobɛyɛ mu baako
nanso esiane sɛ woyɛ potrobodwo na wonyɛ hyew na wonyɛ nwunu nti merebɛtew wo sɛ ntasu afi m anom
woka se meyɛ ɔdefo na manya me ho na mewɔ nea ehia me nyinaa nanso wunnim hia a ahia wo ne mmɔbɔ a woyɛ woyɛ ohiani woda adagyaw na w ani afura
enti mitu wo fo se tɔ sikakɔkɔɔ sikakɔkɔɔ amapa fi me nkyɛn sɛnea ɛbɛma woayɛ ɔdefo afei tɔ ntade fitaa hyɛ fa kata wo animguase adagyaw no so afei tɔ aduru gu w ani so sɛnea wubehu ade
mekɔ so twe wɔn a medɔ wɔn no nyinaa aso enti bɔ mmɔden na twe wo ho fi bɔne ho
tie migyina ɔpon no akyi rebɔ mu sɛ obi te me nne na obue pon no a mɛba ne fi na me ne no adidi na ɔno nso ne me adidi
mɛma nkonimdifo no atena m ahengua no ho sɛnea madi nkonim nti mete m agya ahengua ho mprempren no
sɛ wowɔ aso a ɛnne tie nea honhom no ka kyerɛ asafo no
miduu ha no minyaa anisoadehu foforo a mihuu ɔsoro pon sɛ abue na ɛnne bi teɛɛm sɛ torobɛnto a mate sɛ ebi akasa akyerɛ me pɛn no na ɛkae se bra soro ha na mɛkyerɛ wo nea ɛbɛba eyi akyi
prɛko pɛ na honhom no faa me na ahengua bi si soro hɔ a obi te so
na n anim hyerɛn te sɛ ahwehwɛbo ne mogyanambo na nyankontɔn a ɛte sɛ ahabamonobo atwa ahengua no ho ahyia
na ahengua nketewa aduonu anan atwa ahengua kɛse no ho ahyia a mpanyimfo aduonu anan tete so a wɔhyehyɛ ntade fitaa ne sikakɔkɔɔ ahenkyɛw
na anyinam ne aprannaa bobɔm fi ahengua no mu na akanea ason a wɔasosɔ redɛw wɔ ahengua no anim eyinom yɛ onyankopɔn ahonhom ason
na biribi te sɛ ahwehwɛ po a ɛyɛ kurunyenn sɛ ahwehwɛ da ahengua no anim ahengua no fa biara na ateasefo baanan a ani tuatua wɔn anim ne wɔn akyi atwa ahengua no ho ahyia
na ɔteasefo a odi kan no te sɛ gyata nea ɔto so abien no te sɛ nantwi ba nea ɔto so abiɛsa no anim te sɛ onipa ɛnna nea ɔto so anan no te sɛ ɔkɔre a ɔretu
na ateasefo baanan no mu biara wɔ ntaban asia a ani tuatua akyi ne anim nyinaa anadwo ne awia nyinaa na wɔto dwom se kronkron kronkron kronkron ne awurade nyankopɔn tumfoɔ a ɔtenaa hɔ na ɔwɔ hɔ na ɔrebɛba no
saa ateasefo baanan no to nnwom de hyɛ nea ɔte ahengua no so a ɔte hɔ daa daa no anuonyam de ma no nidi da no ase sɛ wɔyɛ saa a
mpanyimfo aduonu anan no butubutuw nea ɔte ahengua no so no anim som nea ɔte hɔ daa daa no wɔtow wɔn ahenkyɛw gu ahengua no anim ka se
yɛn awurade ne nyankopɔn wofata sɛ wunya anuonyam nidi ne tumi efisɛ wo na wobɔɔ nneɛma nyinaa na wo pɛ mu nti na wɔte hɔ
mihui sɛ nea ɔte ahengua so no kita nhoma bi wɔ ne nsa nifa mu na wɔakyerɛw akyiri ne anim nyinaa a wɔde nsɔwano ason asosɔw ano
mihuu ɔbɔfo tumfoɔ bi a ɔde nne kɛse kae se hena na ɔfata sɛ obue nsɔwano no na obue nhoma no mu
nanso wɔannya obiara a ɔwɔ soro anaa asase so anaa asase ase a otumi buee nhoma no mu hwɛɛ mu
misui yiye efisɛ wɔannya obiara a ɔfata sɛ obue nhoma no ano na ɔhwɛ mu
afei ɔpanyin baako ka kyerɛɛ me se nsu hwɛ gyata a ofi yuda abusuakuw mu a ɔyɛ dawid aseni adi nkonim na obetumi abue nsɔwano ason no na wabue nhoma no ano
afei mihuu oguammaa bi sɛ ogyina ahengua no mfinimfini a ateasefo baanan no ne mpanyimfo no atwa ne ho ahyia wohwɛ a na ɛsɛ nea wɔakum oguammaa no na ɔwɔ mmɛn ason ne aniwa ason a egyina hɔ ma onyankopɔn ahonhom ason no a wɔasoma wɔn aba wiase no
oguammaa no kogyee nhoma no fii nea ɔte ahengua so no nsa nifa mu
ɔyɛɛ saa no ateasefo baanan no ne mpanyimfo aduonu anan no butubutuw oguammaa no anim na wɔn mu biara kita sanku ne sika ayowa a aduhuam a onyankopɔn nkurɔfo de bɔ mpae wɔ mu
wɔtoo dwom foforo se wofata sɛ wofa nhoma no na wubue ne nsɔwano no efisɛ wokum wo na ɛnam wo wu so ma wɔtɔɔ nnipa fii abusua biara kasa biara ɔman biara ne nkurɔfo biara mu maa onyankopɔn
woayɛ wɔn asɔfo ahemman sɛ wɔnsom yɛn nyankopɔn na wobedi asase so hene
bio mehwɛe tee abɔfo mpempem nka na wɔatwa ahengua no ne ateasefo baanan no ne mpanyimfo no ho ahyia
reto dwom dennen se ɛsɛ sɛ onyankopɔn a wokum no no nya tumi ahonya nyansa ne ahoɔden ne nidi ne anuonyam ne nkamfo
na metee sɛ abɔde a wɔwɔ soro asase so asase ase ne abɔde biara a wɔwɔ po mu ne abɔde biara a wɔwɔ wiase nyinaa reto dwom se nhyira ne nidi ne anuonyam ne tumi nka nea ɔte ahengua no so ne oguammaa no daa daa
abɔde anan no gyee so se amen na mpanyimfo no butubutuw hɔ somee
afei mihui sɛ oguammaa no abue nsɔwano ason no mu nea edi kan ano na metee sɛ ateasefo baanan no mu baako de nne a ɛte sɛ apranaa reka se bra
mehwɛe na mihuu ɔpɔnkɔ fitaa bi wɔ hɔ na nea ɔte ne so no kita agyan na wɔmaa no ahenkyɛw ɔkɔe sɛ nkonimdifo kodii nkonim
afei oguammaa no buee nsɔwano a ɛto so abien no ano na metee sɛ ɔteasefo a ɔto so abien no reka se bra
ɔpɔnkɔ foforo a ɔyɛ kɔkɔɔ bae wɔmaa nea ɔte ne so no tumi sɛ ɔmfa ɔko mmra asase so na nnipa nkunkum wɔn ho wɔmaa no nkrante kɛse bi
afei oguammaa no buee nsɔwano a ɛto so abiɛsa no ano na metee sɛ ɔteasefo a ɔto so abiɛsa no reka se bra mehwɛe na mihuu ɔpɔnkɔ tuntum bi wɔ hɔ ne kafo no kita nsania abien
metee biribi te sɛ nne bi fi ateasefo baanan no nkyɛn na nne no se awi susukora yɛ da koro akatua ɛnna aburow susukora abiɛsa nso yɛ da koro akatua nanso nsɛe ngo no ne nsa no
afei oguammaa no buee nsɔwano a ɛto so anan no ano na metee sɛ ɔteasefo a ɔto so anan no reka se bra
mehwɛe na mihuu ɔpɔnkɔ nsonso bi wɔtoo ne sotefo no din owu a asaman di akyiri pɛɛ wɔmaa no asase nkyɛm anan mu baako so tumi sɛ ɔmfa ɔko ɔkɔm ɔyare ne nkekaboa a wɔwɔ asase so nkum wɔn
afei oguammaa no buee nsɔwano a ɛto so anum no ano mihuu afɔremuka bi na ase na wɔn a wokum wɔn wɔ asɛnka no ho na wɔde gyidi dii adanse no akra wɔ
wɔde nne a ano yɛ den kae se otumfoɔ awurade ɔkronkronni ne nokwafo woretwɛn akosi da bɛn ansa na woabu nnipa a wɔwɔ asase so atɛn na woatwe wɔn aso sɛ wokunkum yɛn
wɔmaa wɔn mu biara atade fitaa na wɔka kyerɛɛ wɔn se wɔntwɛn kakra kosi sɛ wobekum wɔn nuanom asomfo abɛka wɔn ho
na mihui sɛ oguammaa no buee nsɔwano a ɛto so asia no ano na asasewosow a ano yɛ den bae maa owia yɛɛ tumm sɛ tuntum na ɔsram yɛɛ kɔɔ sɛ mogya
na nsoromma tetew fi soro bɛhwee asase so te sɛ nea mframa a ano yɛ den bɔ akutu bun ma ɛtew gu fam pɛ
ɔsoro yerae te sɛ nhoma a wɔabobɔw na mmepɔw ne nsupɔw fii wɔn atenae
na asase so ahemfo ne nnipa akɛse ne asafohene ne adefo ne ahoɔdenfo ne nkoa ne adehye nyinaa hintahintaw abodan ne mmepɔw mu abotan mu
na wɔka kyerɛɛ mmepɔw no ne abotan no se monkata yɛn so na momfa yɛn nsie sɛnea ɛbɛyɛ a nea ɔte ahengua no so no ani nhu yɛn na yemfi oguammaa no abufuw ano
wɔn abufuw no da kɛse adu na hena na obetumi agyina ano
eyi akyi no mihuu abɔfo baanan sɛ wogyinagyina asase ntweaa anan no so a wɔretwe mframa anan a ɛwɔ asase so no san sɛnea ɛbɛyɛ a mframa biara remmɔ wɔ asase ne po so ne baabiara
ɛnna mihuu ɔbɔfo foforo a ofi apuei reba a okita onyankopɔn a ɔte ase no nsɔwano ɔteɛɛm frɛɛ abɔfo baanan no a na onyankopɔn ama wɔn tumi sɛ wɔnsɛe asase ne ɛpo no
ɔbɔfo no kae se monnsɛe asase ne ɛpo anaa nnua kosi sɛ yɛde nsɔwano bɛhyɛ onyankopɔn asomfo no agyirae
na wɔkyerɛɛ me wɔn a wɔde onyankopɔn nsɔwano hyɛɛ wɔn agyirae wɔ wɔn moma so no dodow wɔn nyinaa dodow yɛ ɔpeha aduanan anan a wɔn nyinaa fi israel mmusuakuw no mu
yuda abusuakuw mu nnipa a wɔsɔw wɔn ano si mpem dumien ruben abusuakuw mu nnipa a wɔsɔw wɔn ano si mpem dumien gad abusuakuw mu nnipa a wɔsɔw wɔn ano si mpem dumien
aser abusuakuw mu nnipa a wɔsɔw wɔn ano si mpem dumien naftali abusuakuw mu nnipa a wɔsɔw wɔn ano si mpem dumien manase abusuakuw mu nnipa a wɔsɔw wɔn ano si mpem dumien
simeon abusuakuw mu nnipa a wɔsɔw wɔn ano si mpem dumien lewi abusuakuw mu nnipa a wɔsɔw wɔn ano si mpem dumien isakar abusuakuw mu nnipa a wɔsɔw wɔn ano si mpem dumien
sebulon abusuakuw mu nnipa a wɔsɔw wɔn ano si mpem dumien yosef abusuakuw mu nnipa a wɔsɔw wɔn ano si mpem dumien benyamin abusuakuw mu nnipa a wɔsɔw wɔn ano si mpem dumien
eyi akyi no mihuu nnipakuw a obiara ntumi nkan wɔn dodow wofifi aman ne mmusuakuw ne nkurɔfo ne kasa nyinaa mu a wogyinagyina ahengua no ne oguammaa no anim a wɔhyehyɛ ntade fitafitaa kitakita berɛw
wɔteɛɛm se yɛn nkwagye fi yɛn nyankopɔn a ɔte ahengua no so ne oguammaa no
na abɔfo no atwa ahengua no ne mpanyimfo no ne ateasefo baanan no ho ahyia afei wobutubutuw ahengua no anim som onyankopɔn
kae se amen nhyira ne anuonyam ne nyansa ne aseda ne nidi ne tumi ne ahoɔden yɛ onyankopɔn de daa daa amen
mpanyimfo no mu baako bisaa me se ɛhefo na wɔhyehyɛ ntade fitafitaa yi na wofi he
mibuae se minnim owura na wo na wunim ɔka kyerɛɛ me se eyinom ne wɔn a wɔafi ɔtaa mu wɔde oguammaa no mogya ahoro wɔn ntade ama ayɛ fitaa
na ɛno nti na wogyina onyankopɔn ahengua anim a wɔresom awia ne anadwo wɔ ne hyiadan mu yi nea ɔbɛtena ahengua no so no bɛbɔ wɔn ho ban
sukɔm renne wɔn bio owia anaa ɔhyew biara renhye wɔn bio
efisɛ oguammaa no a ɔwɔ ahengua no mfinimfini no bɛyɛ wɔn guanhwɛfo de wɔn akɔ nkwa asuti ho na onyankopɔn bɛpopa wɔn aniwa mu nisu nyinaa
bere a oguammaa no buee nsɔwano a ɛto so ason no ɔsoro nyinaa tɛm dinn bɛyɛ dɔnhwerew fa
afei mihuu abɔfo baason a wogyinagyina onyankopɔn anim wɔmaa wɔn ntorobɛnto ason
ɔbɔfo foforo a na ɔwɔ sikakɔkɔɔ aduhuam adaka begyinaa afɔremuka no ho wɔmaa no aduhuam bebree sɛ ɔmfa mmɔ mpae nka onyankopɔn nkurɔfo no de ho na ɔmmɔ sikakɔkɔɔ a esi ahengua no anim no so afɔre
aduhuam no hua ne onyankopɔn nkurɔfo mpae fi abɔfo no nsam kɔɔ soro
afei ɔbɔfo no faa aduhuam adaka no de ogya a efi afɔremuka no so hyɛɛ no ma tow kyenee asase so na aprannaa ne nne ahorow ne anyinam ne asasewosow bae
na abɔfo baason a wokitakita ntorobɛnto ason no siesiee wɔn ho sɛ wɔrebɛhyɛn
ɔbɔfo a odi kan no hyɛn ne torobɛnto na asukɔtwea ne ogya a ɛne mogya adi afra tɔ guu asase so asase nkyɛm abiɛsa mu baako hyewee nnua nkyɛm abiɛsa mu baako hyewee ɛnna sare nyinaa nso hyewee
afei ɔbɔfo a ɔto so abien no hyɛn torobɛnto wɔtow biribi a ɛte sɛ bepɔw kɛse a ɛredɛw too po mu ɛpo no nkyɛm abiɛsa mu baako danee mogya
na abɔde a ɛwɔ nkwa a ɛwɔ po no mu nkyɛm abiɛsa mu baako wuwui maa ahyɛn mu nkyɛm abiɛsa mu baako bobɔe
afei ɔbɔfo a ɔto so abiɛsa hyɛn ne torobɛnto nsoromma kɛse bi a ɛredɛw sɛ ogyatɛn tew fi soro bɛhwee nsu nkyɛm abiɛsa mu baako mu
nsoromma no din de ɔnwene nsu no nkyɛm abiɛsa mu baako yɛɛ nwene na nnipa a wɔnomee no mu pii wuwui efisɛ na ayɛ nwene
afei ɔbɔfo a ɔto so anan no hyɛn ne torobɛnto na wɔkaa owia nkyekyɛm abiɛsa mu baako ne ɔsram nkyekyɛm abiɛsa mu baako ne nsoromma nkyekyɛm abiɛsa mu baako nkyekyɛm abiɛsa mu baako no duduruu sum na adekyee mu nkyekyɛm abiɛsa mu baako anhyerɛn na anadwo nso saa ara
na mehwɛe na metee sɛ ɔkɔre bi a watu nam soro soro teɛɛm se wɔn a wɔte asase so no nnue wonnue wonnue esiane torobɛnto a aka a abɔfo baasa no rebɛhyɛn no nti
afei ɔbɔfo a ɔto so anum no hyɛn ne torobɛnto mihuu nsoromma a watew fi soro abɛhwe asase so wɔmaa no ebun a ase nni awiei safe
nsoromma no buee ebun no na wusiw kumɔnn fi mu sɛ fononoo kɛse bi na wusiw no maa owia hann ne mframa a ɛwɔ hɔ no yɛɛ tumm
mmoadabi fii wusiw no mu baa asase so na wɔmaa wɔn tumi sɛ nkekantwɛre
wɔka kyerɛɛ wɔn se wɔnnsɛe sare anaa nnua anaa afifide biara na mmom nnipa a onyankopɔn nsɔwano no bi nni wɔn moma so no de wotumi haw wɔn
wɔamma saa mmoadabi no kwan sɛ wonkunkum saa nnipa yi na mmom wɔmaa wɔn kwan sɛ wɔnhaw wɔn abosom anum wɔka wɔn a wɔn ano yaw no te sɛ akekantwɛre ano yaw
saa abosom anum no mu no saa nnipa no bɛpere owu nanso wɔrennya wɔbɛpɛ sɛ wowu nanso owu beguan afi wɔn nkyɛn
mmoadabi no te sɛ apɔnkɔ a wɔasiesie wɔn ama ɔko wɔwɔ biribi te sɛ sikakɔkɔɔ ahenkyɛw hyɛ wɔn ti na wɔn anim te sɛ nnipa anim
wɔn tinhwi te sɛ mmea tinhwi ɛnna wɔn se nso te sɛ gyata se
wɔde biribi te sɛ dade nkatabo akatakata wɔn bo na nnyigyei a wɔn ntaban yɛ no te sɛ apɔnkɔ pii a wɔretwe nteaseɛnam akɔ ɔko
wɔwɔ bɔre dua te sɛ akekantwɛre na wɔn dua no nti na na wɔwɔ tumi a wɔde haw nnipa abosom anum no
wɔwɔ ɔhene a odi wɔn so a ɔno ne ɔbɔfo a ɔhwɛ bun no so ne din wɔ hebri kasa mu de abadon ɛnna hela kasa mu nso ɛde apolion a n asekyerɛ ne ɔsɛefo
ɔhaw baako atwam eyi akyi ɔhaw abien bi bɛba
afei ɔbɔfo a ɔto so asia no hyɛn ne torobɛnto metee nne bi fii sikakɔkɔɔ afɔremuka a esi onyankopɔn anim no ntweaso nyinaa
nne no ka kyerɛɛ ɔbɔfo a ɔto so asia a okita torobɛnto no se sansan abɔfo baanan a wɔasesa wɔn asubɔnten eufrate ho no
wɔsansanee abɔfo baanan no wɔasiesie wɔn ama saa dɔnhwerew yi saa da yi saa bosom yi ne saa afe yi sɛ wonkunkum adasamma mu nkyɛm abiɛsa mu baako
wodii akodɔm ɔpepem ahanu anim wɔbɔɔ wɔn dodow no ho amanneɛ ma metee
na m anisoadehu no mu no mihuu apɔnkɔ no ne wɔn kafo na wɔn nkatabo no yɛ kɔɔ sɛ ogya tumm sɛ afasebiri ɛnne akokɔsrade sɛ sɔfere na apɔnkɔ no ti te sɛ gyata ti a ogya wusiw ne sɔfere fi wɔn anom
saa ɔhaw ahorow abiɛsa no a ɛyɛ ogya wusiw ne sɔfere no a efi apɔnkɔ no anom bae no kum adasamma nkyɛm abiɛsa mu baako
efisɛ na apɔnkɔ no tumi nyinaa fi wɔn anom ne wɔn dua wɔn dua te sɛ awɔ a wɔwɔ ti a ɛno na na wɔde pira nnipa
adasamma a wɔkae no a ɔhaw no ankum wɔn no antwe wɔn ho amfi wɔn nnwuma ho wɔannyae ahohommɔne ne ahoni ne sika ne dwetɛ ne ayowa ne abo ne nnua a enhu ade na ɛnte asɛm na entumi nnantew no som
saa ara nso na wɔansakra wɔn adwene amfi wɔn awudi ne wɔn aduto ne wɔn aguamammɔ ne wɔn korɔn mu
afei mihuu ɔbɔfo tumfoɔ bi a ofi soro resian ba fam na ɔhyɛ omununkum mu a nyankontɔn bɔ ne ti na n anim te sɛ owia na ne nan te sɛ ogya fadum
na nhoma ketewaa bi kita no a wabue mu ɔde ne nan nifa sii po so na benkum no si asase so
ɔteɛɛm maa ne nne woroo so sɛ gyata ɔfrɛe no aprannaa ason no woroo so gyee so
wɔkasae pɛ na mepɛ sɛ mekyerɛw nanso metee nne bi fii soro a ɛkae se ma nsɛm a aprannaa ason no kae no nka wo tirim nkyerɛw
ɛhɔ ara ɔbɔfo a mihui sɛ ogyina hɔ a ne nan baako si po so na baako si asase so no maa ne nsa nifa so kɔɔ soro
na ɔde onyankopɔn a ɔte hɔ daa daa a ɔbɔɔ soro ne asase ne po ne nea ɛwɔ mu nyinaa no din kaa ntam ɔbɔfo no kae se beresɛe biara nni hɔ
na sɛ ɔbɔfo a ɔto so ason no hyɛn ne torobɛnto no a ansa na onyankopɔn bewie n ahintasɛm mu nhyehyɛe no sɛnea ɔka kyerɛɛ n asomfo a wɔyɛ adiyifo no
afei nne a metee sɛ efi soro no kasa kyerɛɛ me bio se kɔ na kogye nhoma a wabue mu a ekita ɔbɔfo a ogyina po ne asase so no
mekɔɔ ɔbɔfo no nkyɛn kɔka kyerɛɛ no se ɔmfa nhoma ketewaa no mma me ɔka kyerɛɛ me se gye na kɔwe ɛbɛkeka wɔ wo yam nanso w anom de ɛbɛyɛ dɛ te sɛ ɛwo
migyee nhoma ketewa no fii ne nsam wee na ɛyɛɛ dɛ te sɛ wo wɔ m anom nanso memenee no akyi ɛkekae wɔ me yam
afei wɔka kyerɛɛ me se ɛsɛ sɛ woka nkurɔfo ne aman ne ɔkasa ne ahemfo bebree ho adiyisɛm bio
wɔmaa me susudua bi a ɛte sɛ poma na wɔka kyerɛɛ me se sɔre na susuw onyankopɔn asɔredan no ne afɔremuka no na kan wɔn a wɔresom wɔ asɔredan no mu no
nanso mfa asɔredan no mfikyiri nka ho efisɛ wɔde hɔ ama abosonsomfo na wobetiatia kurow kronkron no so abosom aduanan abien
mɛsoma m adansefo baanu a wofurafura ayiasetam na wɔaka onyankopɔn asɛm saa nna apem ahanu ne aduosia no mu
saa adansefo baanu no ne ngodua abien no ne akaneadua abien a esi asase a ɛwɔ awurade anim no so no
ogya fi wɔn anom bekunkum atamfo biara a wɔpɛ sɛ wɔhaw wɔn no ɛno nti obiara a ɔpɛ sɛ ɔhaw wɔn no wobekum no
wɔwɔ tumi sɛ bere a wɔreka onyankopɔn asɛm no wɔto soro mu a osu rentɔ wɔwɔ tumi sɛ wɔma nsuten dan mogya wɔwɔ tumi sɛ wɔde ɔhaw bɛto asase so mpɛn dodow biara a wɔpɛ
na sɛ wɔka wɔn asɛm no wie a aboa a obefi bun no mu apue no ne wɔn bɛko obedi wɔn so akum wɔn
na wɔn amu no agu kurow kɛse no abɔnten so wɔ baabi a wɔbɔɔ wɔn awurade nnadewa mu wɔ asɛnnua no so no a ɛhɔ din pa de sodom ne misraim no
na nnipa a wofi aman so ne mmusuakuw ne kasa horow ne aman bi so bɛhwɛ wɔn afunu nnansa ne fa na wɔremma kwan mma wonsie wɔn
asase so nnipa ani begye sɛ saa nnipa baanu no awuwu wobegye wɔn ani na wɔakyɛ wɔn ho akyɛde efisɛ saa adiyifo baanu no na wɔde ɔhaw bɛtoo asase sofo so
nnansa akyi no honhom a efi onyankopɔn bewura wɔn mu na wɔasɔre na ehu kɛse bɛka obiara a obehu
afei nne a ano yɛ den fi soro bɛka se mommra soro ha na wɔn atamfo rehwɛ wɔn no wɔnam omununkum mu kɔɔ soro
saa bere koro no ara mu asase wosowee denneenen kurow no nkyɛm du mu baako sɛee na nnipa mpemnsɔn wuwui wɔ asasewosow no mu nnipa a wɔaka no bɔɔ hu na wɔkamfoo onyankopɔn a ɔwɔ soro no kɛseyɛ
ɔhaw a ɛto so abien no atwa nanso hwɛ ɛrenkyɛ na ɔhaw a ɛto so abiɛsa aba
afei ɔbɔfo a ɔto so ason hyɛn ne torobɛnto na nne dennen wɔ soro kae se tumi a wɔde di wiase so mprempren no yɛ yɛn awurade ne mesia no de na obedi hene daa daa
afei mpanyimfo aduonu anan a wɔte wɔn ahengua so onyankopɔn anim no de wɔn anim butubutuw fam som onyankopɔn se otumfoɔ onyankopɔn a wowɔ hɔ na wowɔ hɔ dedaw
yɛda wo ase sɛ wonam wo tumi kɛse so afiti ase redi hene
abosonsomfo bo fuwii efisɛ bere a ɛsɛ sɛ wo bo fuw no adu a ɛsɛ sɛ wobu awufo atɛn bere a ɛsɛ sɛ wobɔ wo nkoa adiyifo ne wo nkurɔfo nyinaa a wosuro wo akɛse ne nketewa no aba so no adu bere adu sɛ wosɛe wɔn a wɔsɛee asase no
onyankopɔn asɔredan a ɛwɔ soro no buei ma wohuu adaka a apam no wɔ mu no wɔ asɔredan no mu afei anyinam ne aprannaa paepaee ɛnna asase wosowee na asukɔtwea pii nso tɔe
afei nsɛnkyerɛnne kɛse bi daa ne ho adi wɔ soro ɔbea bi na n atade yɛ owia a ɔsram wɔ ne nan ase na nsoromma dumien ahenkyɛw hyɛ no
na ɔyem a ɔrebɛwo na awoyaw nti na ɔresu
nsɛnkyerɛnne kɛse foforo bi daa ne ho adi wɔ soro ɔwɔ kɔkɔɔ kakraka bi na ne ti yɛ ason na ɔwɔ mmɛn du a ahenkyɛw hyehyɛ biara so
ɔde ne dua twee nsoromma a ɛwɔ soro no mu nkyɛm abiɛsa mu baako tow wɔn guu fam ogyinaa ɔbea a ɔrewo no anim sɛnea ɛbɛyɛ a ɔwo ɔba no to hɔ ara pɛ ɔbɛfa abofra no awe
afei ɔbea no woo abarimaa a ɔde nsa a ɛyɛ den bedi aman nyinaa so nanso wohwim abofra no kɔɔ onyankopɔn ne n ahengua ho
ɔbea no guan kɔɔ sare so baabi a onyankopɔn asiesie ama no a wɔbɛhwɛ no yiye wɔ nnafua apem ahanu ne aduosia mu
afei ɔko sii soro hɔ mikael ne n abɔfo ko tiaa ɔwɔ no ɛnna ɔno nso ne n abɔfo ko tiae
nanso wodii ɔwɔ no so na wɔamma ɔne n abɔfo antena soro bio
wɔtow ɔwɔ kakraka no kyeneee ɔno ne ɔwɔ dedaw no a wɔfrɛ no ɔbonsam a ɔdaadaa wiase nyinaa no wɔtow no guu fam a n abɔfo nyinaa ka ne ho
afei metee nne dennen bi wɔ soro a ɛka se afei na onyankopɔn nkwagye aba afei na onyankopɔn akyerɛ ne tumi sɛ ɔyɛ ɔhene afei na mesia akyerɛ ne tumi efisɛ yɛn nuanom no ahohorabɔni a ogyinaa onyankopɔn anim bɔɔ wɔn ahohora awia ne anodwo no na wɔapam no afi soro no
yɛn nuanom no nam oguammaa no mogya so ne nokware a ɔdaa no adi so dii ne so nkonim na wɔasiesie wɔn ho sɛ wɔde wɔn nkwa bɛto hɔ na wɔawuwu
enti mo ɔsoro ne mo a motete hɔ no momma mo ani nnye afei asase ne ɛpo nnue efisɛ ɔbonsam no atoa mo na ne bo afuw efisɛ onim sɛ ne bere a aka sua
bere a ɔwɔ no hui sɛ wɔatow no agu asase so no ɔtaa ɔbea a wawo abarimaa no
wɔmaa no akɔre ntaban akɛse abien sɛnea ɛbɛyɛ a obetumi atu akɔ baabi a ɔwɔ wɔ sare so hɔ a wɔbɛhwɛ no mfe abiɛsa ne fa sɛnea ɔwɔ no renni n akyi bio
afei ɔwɔ no puw nsu te sɛ asubɔnten dii ɔbea no akyi sɛnea ɛbɛyɛ a ɛbɛfa no
nanso asase boaa ɔbea no ebuee n anom nom nsu a ɔwɔ no puw guu hɔ no nyinaa
ɔwɔ no bo fuw ɔbea no enti ɔkɔe de ntɔkwaw kɔkaa ɔbea no asefo a wɔaka no a ɛyɛ wɔn a wodi onyankopɔn mmara so na wogye nokware a yesu ada no adi no di no na ɔkogyinaa mpoano hɔ
afei mihui sɛ aboa bi apue ɛpo no mu reba na ɔwɔ mmɛn du ne ti ason a na ahenkyɛw hyehyɛ mmɛn no biara so a nsɛmmɔne din bobɔ ti no ho
aboa a mihuu no no na ɔte sɛ ɔsebɔ a ne nan te sɛ sisi na n ano nso te sɛ gyata ɔwɔ no de ɔno ankasa ne tumi ne n ahengua ne ne tumi nyinaa maa aboa no
mihui sɛ wɔapira ne ti no baako a ayɛ sɛ wɔrentumi nkum kuru no nanso na kuru no awu aboa no ho yɛɛ wiasefo nyinaa nwonwa enti wotu dii n akyi
nnipa nyinaa som ɔwɔ no efisɛ ɔde ne tumi nyinaa ama aboa no wɔsom aboa no nso kae se hena na ɔte sɛ aboa no na hena na obetumi ne no ako
wɔmaa aboa no kwan ma ɔkaa nsɛmmɔne akɛseakɛse na wɔmaa no kwan ma onyaa tumi abosom aduanan abien
ofitii ase domee onyankopɔn ne din baabi a ɔte ne wɔn a wɔte soro nyinaa
wɔmaa no kwan ma ɔne onyankopɔn nkurɔfo koe sɛ obedi wɔn so na wɔmaa no mmusuakuw ne nkurɔfo ne kasa horow ne aman nyinaa so tumi
nnipa a wɔte asase so nyinaa bɛsom no a ase kyerɛ sɛ obiara a wankyerɛw ne din ansa na wɔrebɔ wiase anhyɛ ateasefo nhoma a ɛwɔ oguammaa a wokum no no mu no
tie wo a wowɔ aso betie
obiara a ɛsɛ sɛ wɔkyere no no wɔbɛkyere no obiara a ɛsɛ sɛ wokum no nkrante ano no wobekum no eyi mu boasetɔ ne gyidi ho hia onyankopɔn nkurɔfo
afei mihuu aboa foforo a ɔrepue afi asase mu na ɔwɔ mmɛn abien te sɛ oguammaa nanso na ɔkasa te sɛ ɔwɔ
osi n ananmu di tumi te sɛ aboa a odi kan no pɛ na ɔma asase ne ɛso nnipa som aboa a odi kan no a n apirakuru no awu no
aboa a ɔto so abien yi yɛɛ anwonwade akɛse bebree ɔmaa ogya fi soro baa asase so wɔ nnipa nyinaa anim
na ɔnam anwonwade a wɔmaa no ho kwan yɛe wɔ aboa a odi kan no anim no so daadaa nnipa a wɔte asase so nyinaa aboa no ka kyerɛɛ wiase nnipa nyinaa se wonsi ohoni mfa nhyɛ aboa a wɔde nkrante piraa no nanso n apirakuru no awu na ɔte ase no anuonyam
wɔmaa aboa a ɔto so abien no kwan ma ɔhomee nkwa guu aboa a odi kan ohoni no mu sɛnea ɛbɛyɛ a ohoni no betumi akasa na wakum obiara a ɔnsom no no
aboa no hyɛɛ nnipa nyinaa nketewa ne akɛse adefo ne ahiafo nkoa ne wɔn a wɔde wɔn ho sɛ wɔnhyɛ wɔn nsa nifa ho ne wɔn moma so agyirae
obiara nni ho kwan sɛ ɔtɔ anaa ɔtɔn gye sɛ wɔde aboa no din anaa nsɛnkyerɛnne a egyina hɔ ma din no hyɛ ne ho agyirae
eyi hia ma nyansa obiara a onim nyansa no betumi ahu nsɛnkyerɛnne a egyina hɔ ma aboa no ase efisɛ nsɛnkyerɛnne no gyina hɔ ma onipa din ne nsɛnkyerɛnne yɛ ahansia aduosia asia
afei mehwɛe na mihui sɛ oguammaa no gyina sion bepɔw so na nnipa ɔpeha aduanan anan ka ne ho a wɔakyerɛw ne din ne n agya din wɔ wɔn moma so
na metee nne bi fi soro a na ɛworo so te sɛ nsuworoee a ano yɛ den na ɛte sɛ aprannaa ɛnne a metee no te sɛ dwom a sankubɔfo bi rebɔ wɔ ne sanku so
na nnipa ɔpeha aduanan anan no ani kyerɛ ahengua no ne ateasefo baanan no ne mpanyimfo no wɔtoo dwom foforo bi a gye wɔn a wɔagye wɔn a wɔafi asase so no nko ara na wotumi suae
wɔyɛ mmarima bi a esiane sɛ wɔne mmea nna no nti wɔn ho atew baabiara a oguammaa no bɛkɔ no na wodi n akyi wɔagye wɔn nkwa afi nnipa mu na wɔne nnipa a wodi kan a wɔde wɔn ama onyankopɔn ne oguammaa no
wɔnka atorosɛm na mfomso nni wɔn ho
afei mihuu ɔbɔfo foforo sɛ watu nam soro soro a ɔrekɔka asɛmpa a entwam da no akyerɛ asase so nnipa a aman ne mmusuakuw ne kasa ne nkurɔfo nyinaa ka ho
ɔteɛɛm se munsuro onyankopɔn na monkamfo ne kɛseyɛ efisɛ bere no adu sɛ obu adasamma atɛn monsom nea ɔbɔɔ soro asase ɛpo ne nsuti no
ɔbɔfo a ɔto so abien dii nea odi kan no akyi kae se wahwe ase babilon kɛse ahwe ase ɔde ne nsa a ɛmaa nnipa nyinaa bɔɔ aguaman no ma wɔnomee
ɔbɔfo a ɔto so abiɛsa a odi baanu a wodi kan no akyi teɛɛm kae se obiara a ɔsom aboa no ne ne sɛso ohoni a na ɔma wɔhyɛ ne nsa ho anaa ne moma so agyirae
no ankasa bɛnom onyankopɔn nsa n abufuw nsa a ɔde n ahoɔden nyinaa ahwie agu n abufuw kuruwa mu no wɔn a wɔbɛyɛ saa no nyinaa wɔbɛhyɛ wɔn ahoyeraw wɔ ogya ne sɔfre mu wɔ abɔfo ne oguammaa no anim
na ogya no wusiw a ɛhyɛ wɔn ahoyeraw no kɔɔ soro daa daa awia ne anadwo nyinaa ogye nni hɔ ma wɔn a wɔsom aboa no ne ne sɛso ohoni ne obiara a wɔde ne din ahyɛ no agyirae no
eyi nti na ɛsɛ sɛ onyankopɔn nkurɔfo ne wɔn a wodi onyankopɔn mmara so na wogye yesu di no nya boasetɔ no
afei metee nne bi fi soro a ɛkae se kyerɛw eyi nhyira ne awufo a wowu awurade mu fi mprempren rekɔ yi honhom no se yiw wɔbɛhome afi wɔn brɛ no mu na wɔn nnwuma di wɔn akyi
mihuu omununkum fitaa bi a na abɔde bi a na ɔte so no te sɛ onipa a sikakɔkɔɔ ahenkyɛw hyɛ no na okita kantankrankyi nnamnnam bi
afei ɔbɔfo foforo bi fii asɔredan no mu puei teɛɛm kyerɛɛ nea ɔte omununkum no so no se fa wo kantankrankyi no twa efisɛ otwa bere no adu asase no asow aba a ɛsɛ sɛ wotwa
enti nea ɔte omununkum so no hwim ne kantankrankyi asase so ma etwaa asase so nnɔbae
afei mihuu ɔbɔfo foforo bi a ofi soro asɔredan mu apue a ɔno nso kita kantankrankyi nnamnnam bi
ɔbɔfo foforo bi a ɔno nso hwɛ ogya so fi afɔremuka no mu puei ɔteɛɛ ɔbɔfo a okita kankankrankyi nnamnnam no se fa wo kantankrankyi nnamnnam no twa asase so bobe no asiaw aisaw efisɛ n aba no abere
enti ɔbɔfo no hwim ne kantankrankyi no wɔ asase so de twitwaa bobe aba no na ɔde koguu onyankopɔn abufuw nsakyiamoa kɛse no mu
na wotiatiaa nsakyiamoa no so kurotia na mogya fii nsakyiamoa no mu koduu apɔnkɔ nnareka ho teɛe akwansin apem ahansia
mihuu ade foforo bi a ɛso na ɛyɛ nwonwa wɔ soro na wɔyɛ abɔfo baason a wokita ɔhaw ason a ɛno ne ɔhaw a etwa to efisɛ ɛno na ɛkyerɛ onyankopɔn abufuw a etwa to
afei mihuu biribi te sɛ ahwehwɛ po a wɔde ogya afra afei mihuu wɔn a wɔadi aboa no ne ne sɛso ohoni ne nea wɔde nsɛnkyerɛnne na ɛbɔ ne din no so nkonim no na wogyinagyina ahwehwɛ po no ho a wokitakita asanku a onyankopɔn de ama wɔn no
na wɔreto onyankopɔn akoa mose dwom ne oguammaa no dwom se awurade otumfoɔ nyankopɔn wo nnwuma yɛ akɛse na ɛyɛ nwonwa amansanhene w akwan teɛ na ɛyɛ nokware
hena na onsuro wo awurade hena na ɔrenka wo kɛseyɛ wo nko na woyɛ kronkron aman nyinaa bɛba abɛsom wɔ w anim efisɛ obiara ahu wo treneedwuma no
afei mihui sɛ asɔredan a ɛwɔ soro hɔ no kronkron mu kronkron no abue a onyankopɔn ntamadan si mu
abɔfo baason a wɔmaa wɔn tumi sɛ wɔmfa ɔhaw ason mmra no pue fii asɔredan no mu a wɔhyehyɛ ntade fitafitaa a wɔbobɔ sikakɔkɔɔ abɔso wɔ wɔn koko so
afei ateasefo baanan no mu baako maa abɔfo baason no sikakɔkɔɔ nkuruwa ason a onyankopɔn a ɔte ase daa daa no abufuw ahyɛ no ma
wusiw a efi onyankopɔn anuonyam ne ne tumi mu no hyɛɛ asɔredan no ma na obiara antumi ankɔ asɔredan no mu kosii sɛ ɔhaw ason a abɔfo baason no de bae no to twae
afei metee nne bi sɛ ɛrekasa fi asɔredan mu hɔ kyerɛ abɔfo no se kɔ na kohwie onyankopɔn abufuw ason a ɛwɔ nkuruwa ason mu no gu asase so
ɔbɔfo a odi kan no kohwiee ne kuruwa no mu guu asase so akuru a ɛyɛ hu na ɛyɛ yaw tutuu wɔn a wɔde aboa no ahyɛ wɔn ho agyirae no ne wɔn a wɔsom ne sɛso ohoni no nso
ɔbɔfo a ɔto so abien no hwiee ne kuruwa no mu guu ɛpo mu nsu no danee te sɛ owufo mogya na abɔde biara a nkwa wɔ mu wɔ po no mu no wui
ɔbɔfo a ɔto so abiɛsa no hwiee ne kuruwa no mu guu nsuti mu maa ne nyinaa danee mogya
metee sɛ ɔbɔfo a ɔhwɛ nsu so no ka se o ɔkronkronni a wowɔ hɔ na wowɔ ha dedaw w atɛn a wubui no yɛ atɛntrenee
wohwiee onyankopɔn nkurɔfo ne adiyifo mogya gui enti woama wɔn mogya sɛ wɔnnom nea ɛfata wɔn na wɔrenya no
afei metee nne bi wɔ afɔremuka no so se awurade otumfoɔ nyankopɔn atɛn a wubu nyinaa yɛ atɛntrenee
ɔbɔfo a ɔto so anan no hwiee ne kuruwa no mu guu owia so na wɔmaa no tumi sɛ ɔmfa ne hyew yawyaw no nhye nnipa
ɔhyew yawyaw no hyee nnipa ma wɔdomee onyankopɔn a ɔwɔ saa ɔhaw yi nyinaa so tumi no din nanso wɔannu wɔn ho ankamfo ne kɛseyɛ
afei ɔbɔfo a ɔto so anum no hwiee ne kuruwa no mu de guu aboa no ahengua no so esum duruu aboa no ahemman mu na esiane yaw nti nnipa wee wɔn tɛkrɛma
na esiane saa yaw no ne akuru a etutuu wɔn no nti wɔdomee ɔsoro nyankopɔn nanso wɔantwe wɔn ho amfi wɔn bɔne ho
ɔbɔfo a ɔto so asia no hwiee ne kuruwa no mu guu asubɔnten eufrate mu asu no yoyowee na ɛdan ɔkwan maa ahene a wofi apuei
afei mihuu ahohommɔne abiɛsa bi a na wɔte sɛ mponkyerɛne a na wofifi ɔwɔ no ne aboa no ne atoro odiyifo no anom
wɔyɛ ahohommɔne a wɔyɛ anwonwade saa ahohom abiɛsa yi kɔ ahene a wɔwɔ asase so nyinaa nkyɛn kɔka wɔn nyinaa boa ano ma otumfoɔ nyankopɔn ɔko da kɛse no
muntie mereba te sɛ ɔkorɔmfo nhyira ne nea ɔwɛn na ɔhwɛ ne ntade so sɛnea ɔrennantew adagyaw ngu ne ho anim ase wɔ baguam
ahonhom no boaa ahene no ano wɔ baabi a hebri kasa mu wɔfrɛ hɔ harmagedon
afei ɔbɔfo a ɔto so ason no hwiee ne kuruwa no mu guu mframa mu nne dennen bi fi ahengua a ɛwɔ asɔredan no mu no kae se wɔawie
na anyinam tetew maa aprannaa paepaee ɛnna asasewosow dennen bi bae efi sɛ wɔbɔɔ onipa asasewosow biara maa saa da eyi ne asasewosow nyinaa mu nea ano yɛ den pa ara
kurow kɛse no mu paee abiɛsa na aman nyinaa nkurow akɛse sɛesɛee onyankopɔn kaee babilon kɛse no ma ɔnom nsa nsa a ɛyɛ n abufuw a ano yɛ den no fi ne kuruwa ano
nsupɔw ne mmepɔw nyinaa yerae
amparuwbo a biara mu duru yɛ nkaribo ɔha no tɔ fi soro guu nnipa so na esiane amparuwbo no haw a na ɛyɛ hu no nti nnipa domee onyankopɔn
abɔfo baason no mu baako a okura nkuruwa ason no baa me nkyɛn bɛkae se bra na menkyerɛ wo ɔkwan a wobɛfa so atwe oguamanfo kɛse a ɔte nsu pii so no aso
wiase ahene ne no bɔɔ aguaman na asase so nnipa abobow wɔ n aguaman nsa no mu
honhom no faa me ma ɔbɔfo no de me kɔɔ sare so ɛhɔ na mihui ɔbea bi sɛ ɔte aboa kɔkɔɔ bi a wɔakyerɛw nsɛmmɔne din agu ne ho nyinaa so na aboa no wɔ ti ason ne mmɛn du
na ɔbea no hyɛ atade afasebiri ne kɔkɔɔ a ɔde sikakɔkɔɔ abo ne nhene a ne bo yɛ den ahyehyɛ ne ho na okita sika kuruwa a afide ne aguamammɔ ho nneɛma ayɛ no ma tɔ
na wɔakyerɛw din bi wɔ ne moma so a ne nkyerɛase no wɔ ahintasɛm mu se babilon kɛse asase so aguamanfo ne akyide na
na mihui sɛ onyankopɔn nkurɔfo ne yesu akyidifo a wokum wɔn no mogya abow no mihu no no ɛyɛɛ me nwonwa
ɔbɔfo no bisaa me se adɛn nti na ɛyɛ wo nwonwa mɛkyerɛ wo ahintasɛm nkyerɛase a ɛwɔ ɔbea no ne aboa no a ɔwɔ ti ason ne mmɛn du a ɔte ne so no ho
aboa a wuhuu no no na ɔte ase nanso ɔnte ase bio ɔrebefi bun no mu aba ama wɔasɛe no nnipa a wɔte asase so a wɔankyerɛw wɔn din angu ateasefo nhoma no mu ansa na wɔrebɔ wiase no sɛ wohu aboa no a ɛbɛyɛ wɔn nwonwa bere bi na ɔte ase nanso mprempren ɔnte ase na ɔbɛsan aba
nyansa ne ntease ho hia wɔ ha ti ason no gyina hɔ ma mmepɔw ason mmepɔw a ɔbea no tena so wɔyɛ ahene baason nso
a wɔn mu baanum agu na wɔn mu baako da so di hene na ɔbaako a ɔka wɔn ho no mmae na sɛ ɔba a ɛsɛ sɛ ɔtwɛn kakra
aboa no a anka na ɔte ase no na afei de ɔnte ase no yɛ ɔhene a ɔto so awotwe a ɔka baason a wodi kan no ho a ɔrekɔ ne sɛe mu
mmɛn du a wuhui no yɛ ahene du a womfii wɔn ahenni ase a wɔbɛma wɔn tumi na wɔne aboa no adi hene dɔnhwerew no
wɔn nyinaa wɔ botae baako na wɔde wɔn ahoɔden ne wɔn tumi bɛma aboa no
wɔbɛko atia oguammaa no na n akyidifo gyidifo a wɔafrɛ wɔn no ne no bedi wɔn so efisɛ ɔyɛ awurade mu awurade ne ahene mu hene
ɔbɔfo no nso ka kyerɛɛ me se nsu a wuhui a oguamanfo no te so no yɛ nkurow ne nkurɔfo akuwakuw ne aman ne kasa horow
mmɛn du ne aboa no a wuhui no bekyi oguamanfo no wɔbɛfa biribiara a ɛwɔ ne ho ama wada adagyaw wɔbɛwe ne nam na wɔde ogya ahyew no
efisɛ onyankopɔn de ahyɛ wɔn koma mu sɛ wɔbɛpene so de wɔn tumi ama aboa no na wadi hene kosi sɛ onyankopɔn asɛm no bɛba mu de ahyɛ ne botae no ma
ɔbea a wuhuu no no yɛ kurow kɛse a edi asase so ahene no
eyi akyi mihuu ɔbɔfo foforo sɛ ofi soro reba fam na ɔwɔ tumi kɛse na n anuonyam hyerɛn asase so nyinaa
ɔteɛɛm denneenen se wahwe ase babilon kɛse ahwe ase ahohommɔne ne honhom a wɔn ho ntew rehunahuna no nnomaa fi a wɔmpɛ wɔn asɛm nyinaa te ne mu
ɔde ne nsa a ɛyɛ n aguamammɔ nsa a ano yɛ den no maa nnipa nyinaa nomee asase so ahene ne no bɔɔ aguaman na asase so adwumayɛfo nam n ahonya so nyaa wɔn ho
afei metee nne foforo bi a efi soro ka se mumfi me nkurɔfo mumfi ne mu mfi mommfa mo ho mmfra ne bɔne a ɔyɛ no mu mo ne no nnkyɛ n asotwe
efisɛ wɔahyehyɛ ne bɔne sɛ soro tenten na onyankopɔn kae n akwammɔne no
sɛnea ɔyɛɛ mo no monyɛ no saa pɛpɛɛpɛ nea ɔyɛɛ mo biara no muntua no so ka mprenu nsa a ɔde maa mo no monhyɛ no bi a ano yɛ den mmɔho abien
momma onhu amane na ne werɛ nhow sɛ anuonyam ne n ahonya a ɔpɛ maa ne ho no efisɛ daa ɔka se mete ha sɛ ɔhemmea menyɛ okunafo me werɛ renhow da
esiane eyi nti n amanehunu bɛba ne so da bi ɔyare awerɛhow ne ɔkɔm na wɔde ogya ahyew no efisɛ awurade nyankopɔn a obu no atɛn no so
sɛ asase so ahene a wɔne no bɔɔ aguaman dii dɛ no hu ɔhyew a wɔrehyew no no wusiw a wobesu atwa agyaadwo
n amanehunu no hu a ɛyɛ nti wobegyina akyiri asu se due due o kurow kɛse o babilon kurow a ɛwɔ tumi efisɛ dɔnhwerew baako pɛ mu w atemmu aba
adwumayɛfo a wɔwɔ asase so nso su no efisɛ obiara ntɔ wɔn nneɛma bio
obiara ntɔ sikakɔkɔɔ ne dwetɛ ne aboɔden abo ne nhene pa ne nwera pa ne ntama afasebiri ne sirikyi ne tam kɔkɔɔ ne nnua a ɛyɛ huam nyinaa ne asommɛn adwini nyinaa ne adwinne a wɔde nnua a ɛwɔ din ayɛ ne ayowa ne dade ne abohemmaa
ne pɛprɛ ne mmurongo ne nnuhuam ne kurobow ne huamfufu ne nsa ne ngo ne asikiresiam muhumuhu ne awi ne nyɛmmoa ne nguan ne apɔnkɔ ne nteaseɛnam ne nnipadua ne nnipa akra bio
adwumayɛfo no ka kyerɛɛ no se nneɛma pa a wopere hwehwɛe no nyinaa ayera na w ahonya ne w anuonyam no kɔ na wo nsa renka bio
adwumayɛfo a wonyaa wɔn ho wɔ kurow no mu no begyina akyirikyiri efisɛ wosuro amanehunu a ɔrehu no wobesu na wɔatwa agyaadwo
na wɔaka se due due o kurow kɛse a ofura nwera pa ne ntama afasebiri ne tam kɔkɔɔ na sika ne aboɔden abo ne nhene pa bobɔ mu
dɔnhwerew pɛ na saa ahonya dodow yi asa nsum ahyɛnkafo ne hyɛn no mu nnipa ne hyɛn no mu adwumayɛfo ne wɔn a wɔka ho a wonya wɔn anoduan fi hyɛn adwumayɛ mu no nyinaa gyinaa akyirikyiri
sui wɔ bere a wohuu ogya a ɛrehyew no no wusiw no kurow biara a ne kɛse te saa mmae bio
wɔtow mfutuma guu wɔn atifi na wosu twaa agyaadwo se due due o kurow kɛse wo a wɔn a wɔwɔ ahyɛn wɔ wo mu no nam n ahonya so yɛɛ adefo na dɔnhwerew baako pɛ mu wɔahwere biribiara
ma w ani nnye wɔ ne ho o ɔsoro mogya adansefo ne asomafo ne adiyifo mo ani nnye ɔkwan a ɔde mo faa so nti onyankopɔn abu no atɛn
afei ɔbɔfo hoɔdenfo bi faa ɔbo a ne kɛse bɛyɛ sɛ owiyammo tow kyenee po mu kae se saa ahoɔden yi ara na wɔde bɛtow babilon kɛse no akyene fam a wɔrenhu no bio
wɔrente sankubɔfo ne nwontofo atɛntɛbɛnbɔfo ne torobɛntohyɛnfo nka bio wɔ mo mu wɔrenhu odwimfo biara wɔ mo mu bio na wɔrente owiyamfo biara nka wɔ mo mu bio
kanea hann renhyerɛn wɔ mo mu bio wɔrente ayeforokunu ne ayeforoyere nne wɔ mo mu bio w adwumayɛfo yɛ wiase mu nnipa titiriw na wɔde wo ntafowayi adaadaa aman nyinaa
wɔtwee babilon aso efisɛ ne mu na wohuu adiyifo ne mogya adansefo ne wɔn a wokum wɔn asase so nyinaa mogya
eyi akyi metee nne bi te sɛ nnipakuw a wɔwɔ soro se haleluia nkwagye ne anuonyam ne tumi wɔ yɛn nyankopɔn
efisɛ n atemmu yɛ nokware na ɛteɛ sɛ obuu oguamanfo kɛse a ɔde n aguamammɔ asɛe asase no atɛn onyankopɔn atwe n aso efisɛ okum n asomfo
na afei wɔteɛɛm bio se haleluia wusiw a efi ne nkyɛn no kɔ soro daa daa
mpanyimfo aduonu anan ne ateasefo baanan no butubutuw onyankopɔn a ɔte n ahengua so no anim som no na wɔteɛɛm se amen haleluia
afei ɛnne bi fi ahengua no so bae se monkamfo yɛn nyankopɔn mo a moyɛ n asomfo nyinaa mo a musuro no akɛse ne nkumaa
afei metee nne bi te sɛ nnipadɔm a ɛte sɛ nsuworoso ne aprannaa a ɛrepaepae a ɛreteɛm se haleluia yɛn tumfoɔ awurade nyankopɔn di hene
momma yɛn ho nsɛpɛw yɛn na yɛn ani nnye na yɛnhyɛ no anuonyam efisɛ oguammaa no ayeforohyia adu a n ayeforokunu asiesie ne ho
wɔde nwera pa a ani hyerɛn na ani tew maa no sɛ ɔnhyɛ nwera no kyerɛ onyankopɔn nkurɔfo trenee adeyɛ
afei ɔbɔfo no ka kyerɛɛ me se kyerɛw se nhyira nka wɔn a wɔato nsa afrɛ wɔn oguammaa no ayeforohyia anwummere apontow ase ɔka kaa ho se eyi yɛ onyankopɔn asɛm turodoo
mibutuw ne nan ase som no nanso ɔka kyerɛɛ me se nyɛ saa efisɛ meyɛ ɔsomfo te sɛ wo ne wo nuanom a wodi yesu ho adanse no som onyankopɔn efisɛ nokware a yesu daa no adi no na ɛhyɛɛ adiyifo no nkuran
afei mihui sɛ ɔsoro abue a ɔpɔnkɔ fitaa wɔ hɔ na nea ɔte ne so no din de ɔseadeɛyɔ ne ɔnokwafo nokware na ogyina so bu atɛn ko ne ko
n aniwa te sɛ ogya a ɛredɛw a na ɔhyɛ ahenkyɛw bebree na ɔwɔ din bi a wɔakyerɛw agu ne ho nanso na obiara nnim nea ɛyɛ ka ne ho
na wɔde n atade a ɛhyɛ no no anu mogya mu din a wɔde frɛ no ne onyankopɔn asɛm
ɔsoro asraafo a wɔhyehyɛ nwera fitaa a ani tew a wɔtete apɔnkɔ fitafitaa so dii n akyi
nkrante a ano yɛ nnam yiye a ɔde bedi aman so fii n anom bae dade poma na ɔde bɛtetew wɔn obetiatia onyankopɔn a ɔyɛ ade nyinaa so tumfoɔ no abufuw a ɛyɛ den no nsakyiamoa no so
na wɔakyerɛw edin ahene mu hene ne awurade mu awurade agu n atade mu ne ne nan ho
afei mihuu ɔbɔfo bi a ogyina owia mu ɔteɛɛm guu nnomaa a wɔnam wim nyinaa so se mommra mmehyiam wɔ onyankopɔn apontow kɛse no ase
mummedi ahemfo nam ne asafohene nam ne atumfo nam ne apɔnkɔ ne wɔn a wɔtete wɔn so nam ne adehye ne nkoa ne akɛse ne nkumaa nyinaa nam
afei mihuu aboa no ne asase so ahene ne wɔn asraafo a wɔaboa wɔn ho ano rekɔko atia nea ɔtena ɔpɔnkɔ no so no ne ne dɔm
wɔkyeree aboa no ne ne atorodiyifo a ɔyɛɛ anwonwade wɔ n anim no de wɔn too afiase saa anwonwade no so na ɔnam daadaa wɔn a wɔde aboa no ahyɛ wɔn agyirae ne wɔn a wɔsom aboa no ohoni no wɔtow aboa no ne atorodiyifo no anikann guu ogya ɔtare a sɔfere na na ɛredɛw wɔ mu no mu
wɔde nkrante a efi ɔpɔnkɔkafo no anom kunkum wɔn asraafo na nnomaa no dii wɔn nam sɛnea wobetumi
afei mihuu ɔbɔfo bi sɛ ofi soro reba fam a na okita ebun no safe ne nkɔnsɔnkɔnsɔn duruduru bi
ɔkyeree ɔwɔ kɛse dedaw a ɔyɛ ɔbonsam no kyekyeree no mfe apem
ɔbɔfo no tow no kyenee ebun no mu too mu safe sɔw ano sɛnea ɛbɛyɛ a ɔrentumi nnaadaa aman bio kosi sɛ mfe apem no betwam ɛno akyi wobegyaa no kakra
afei mihuu nhengua ne wɔn a wɔtete so wɔmaa wɔn tumi sɛ wommu atɛn afei mihuu wɔn a esiane sɛ wɔada nokware ne onyankopɔn asɛm a yesu kae no adi nti wɔakunkum wɔn no akra wɔansom aboa no ne ne honi no saa ara nso na wɔmfaa aboa no agyiraehyɛde nhyɛɛ wɔn moma so ne wɔn nsa ho agyirae wɔbaa nkwa mu ne kristo bedii ahene mfe apem awufo a wɔaka no annyan kosii mfe apem no akyi
eyi ne awufosɔre a edi kan
nhyira bebree nka wɔn a wodii kan nyan wɔn fii awufo mu owu a ɛto so abien no nni wɔn so tumi wɔbɛyɛ onyankopɔn ne kristo asɔfo na wɔne no bedi ahene mfe apem
mfe apem no akyi wobeyi ɔbonsam afi afiase hɔ
na ɔbɛkɔ akɔdaadaa aman a ɛwɔ wiase nyinaa a ɛyɛ gog ne magog ɔbonsam bɛboaboa wɔn ano a wɔn dodow bɛyɛ sɛ mpoano anhwea de wɔn akɔ sa
wotuu sa kɔɔ asase so nyinaa kotwaa onyankopɔn nkurɔfo atenae a ɛyɛ ɔman a ɔdɔ no no ho hyiae nanso ogya fi soro bɛsɛee wɔn
ɛnna wɔtow ɔbonsam a ɔdaadaa wɔn no too ogya tare ne sɔfere a wɔde aboa no ne atoro odiyifo no ato mu no mu na wɔbɛyɛ wɔn ayayaade awia ne anadwo daa daa
afei mihuu ahengua fitaa kɛse bi ne nea ɔte so no asase ne soro yerae wɔ n anim a wɔanhu bio
na mihuu awufo akɛse ne nketewa sɛ wogyinagyina ahengua no anim wobuebuee nhoma bebree mu ɛnna wobuee nhoma foforo bi a ɛyɛ ateasefo nhoma no mu wobuu awufo no atɛn sɛnea wɔn nnwuma te ne sɛnea wɔakyerɛw wɔ nhoma ahorow no mu no
afei ɛpo nso dan n awufo mae owu ne asaman nso de wɔn awufo mae na wobuu wɔn nyinaa atɛn sɛnea wɔn nnwuma te
na wɔtow owu ne asaman guu ogya tare no mu saa ogya tare yi ne owuprenu no
na obiara a wɔankyerɛw ne din angu nkwa nhoma no mu no wɔtow no kyenee ogya tare no mu
afei mihuu ɔsoro foforo ɔsoro foforo no ne asase foforo no yerae ɛnna po no nso yerae
na mihuu kurow kronkron a ɛyɛ yerusalem foforo sɛ efi onyankopɔn hɔ wɔ soro reba fam a wasiesie ne ho te sɛ ayeforoyere a ɔrekohyia ne kunu
metee nne dennen bi fi ahengua no so se afei onyankopɔn atenae wɔ nnipa mu ɔne wɔn bɛtena na wɔayɛ ne nkurɔfo onyankopɔn no ankasa ne wɔn bɛtena na wayɛ wɔn nyankopɔn
na ɔbɛpopa wɔn aniwa mu nusu nyinaa na owu nni hɔ bio na awerɛhow ne osu ne yaw nni hɔ bio na kan nneɛma no atwam
afei nea ɔte ahengua no so no kae se afei mereyɛ nneɛma nyinaa foforo ɔka kyerɛɛ me nso se kyerɛw eyi efisɛ saa nsɛm yi yɛ nokware a wɔde wɔn ho to so
na ɔkɔɔ so kae se wɔawie me ne alfa ne omega mfitiase ne awiei no obiara a sukɔm de no no mɛma no nsu a efi nkwa asuti mu anom kwa
obiara a obedi nkonim no benya eyi afi me nkyɛn mɛyɛ ne nyankopɔn na ɔno nso ayɛ me ba
nanso ahufo ne wɔn a wonnye nni ne akyiwadeyɛfo ne awudifo ne aguamanfo ne adutufo ne abosonsomfo ne atorofo nyinaa benya wɔn kyɛfa wɔ ɔtare a ogya ne sufre dɛw wɔ mu no mu a ɛyɛ owuprenu no mu
abɔfo baason a wokurakura nkuruwa ason a ɔhaw ason a etwa to no ahyɛ ma no mu baako baa me nkyɛn bɛkae se bra na mɛkyerɛ wo ayefofoyere a ɔyɛ oguammaa no yere no
honhom no faa me na ɔbɔfo no de me kɔɔ bepɔw tenten bi atifi ɔkyerɛɛ me yerusalem kurow kronkron a efi soro onyankopɔn hɔ reba fam
a ɛrehyerɛn onyankopɔn anuonyam mu na kurow no hyerɛn sɛ aboɔdenbo sɛ ahwehwɛbo a emu sɛ ahwehwɛ
na ne fasuw no wɔ ahoɔden na ɛware yiye nso a ɛwɔ apon dumien gu ano a abɔfo dumien na wɔhwɛ apon no so apon no so na wɔakyerɛw israel mmusuakuw dumien no mu nnipa din
ɛfa biara na apon abiɛsa na ɛwɔ hɔ abiɛsa wɔ apuei abiɛsa wɔ anafo abiɛsa wɔ atifi ɛnna abiɛsa wɔ atɔe
wosii kurow no afasuw sii abo dumien a wɔakyerɛw oguammaa no asomafo dumien no din wɔ so no so
ɔbɔfo a ɔkasa kyerɛɛ me no wɔ sikakɔkɔɔ poma susudua a wɔde besusuw kurow no n apon ne ne fasuw
na kurow no ayi ahinanan pɛpɛɛpɛ a ne tenten ne ne trɛw yɛ pɛ ɔbɔfo no de ne susudua no susuw kurow no na ne tenten yɛ akwansin apem ne ahanum na ne tɛtrɛtɛ ne sorokɔ ne ne tenten nyinaa yɛ pɛ
ɔbɔfo no susuw afasuw no nso a na ne sorokɔ yɛ nammɔn ahanu ne dunsia sɛnea na saa bere no nsusuwii a ɔbɔfo no nam so kae no te no
ahwehwɛbo na ɔde too afasuw no na kurow no de sikakɔkɔɔ amapa a ɛyɛ hyɛnn te sɛ ahwehwɛ na wɔde toe
wɔde aboɔdenbo ahorow a ɛyɛ fɛ na ɛhyehyɛɛ kurow no fapem fapem a edi kan yɛ ahwehwɛbo fapem a ɛto so abien yɛ hoabo fapem a ɛto so abiɛsa yɛ omununkumbo
fapem a ɛto so anan yɛ ahabammonobo fapem a ɛto so anum yɛ ɛtɔnbo fapem a ɛto so asia yɛ bogyanambo fapem a ɛto so ason yɛ sikaberebo fapem a ɛto so awotwe yɛ apopɔbibiribo fapem a ɛto so akron yɛ akraatebo fapem a ɛto so du yɛ dɛnkyɛmmo fapem a ɛto so dubaako yɛ owusiwbo fapem a ɛto so dumien yɛ beredumbo
na wɔde nhene pa dumien na ɛyɛɛ apon dumien no apon no mu biara wɔde ahene pa baako na ɛyɛe na kurow no abɔnten kɛse yɛ sika amapa kronn a ɛte sɛ ahwehwɛ
na wonhu asɔredan wɔ kurow no mu baabiara efisɛ na wɔsom awurade nyankopɔn tumfoɔ ne oguammaa no baabiara
na owia anaa ɔsram hann nhia kurow no efisɛ na onyankopɔn ne oguammaa no anuonyam hyerɛn wɔ hɔ
ne hann no bɛhyerɛn asase so aman nyinaa so na asase so aman sodifo bɛba abɛhyɛ no anuonyam
wɔntoto kurow no apon mu da biara ano da hɔ efisɛ sum nnuru wɔ hɔ
wɔde aman no kɛseyɛ ne wɔn ahonya bɛba kurow no mu
nanso biribiara a ɛho ntew nkɔ kurow no mu saa ara na obi a ɔyɛ aniwude anaa otwa atoro nkɔ mu wɔn a wɔakyerɛw wɔn din ahyɛ oguammaa no nkwa nhoma no mu no nko ara na wɔbɛkɔ kurow no mu
ɔbɔfo no kyerɛɛ me nkwa asubɔnten a ani tew kronnyenn sɛ ahwehwɛ a efi onyankopɔn ne oguammaa no ahengua so
a ɛteɛ fa kurow no abɔnten mfinimfini asu no fa biara nkwa dua si hɔ a afe biara ɛsow aba mpɛn dumien na ɔbosom biara pɛnkoro ɛso ahaban no na wɔde sa aman ahorow no yare
biribiara a ɛwɔ onyankopɔn nnome ase no nkɔ kurow no mu wobehu onyankopɔn ne oguammaa no ahengua wɔ kurow no mu na n asomfo bɛsom no
wobehu n anim na wɔbɛkyerɛw ne din agu wɔn moma so
ade rensa wɔ hɔ bio na akanea anaa hann ho nhia efisɛ awurade nyankopɔn bɛyɛ wɔn hann na wobedi ade sɛ ahene daa daa
afei ɔbɔfo no ka kyerɛɛ me se saa nsɛm yi yɛ nokware a wode wo ho to so a eye na awurade nyankopɔn a ɔde honhom ma adiyifo somaa ne bɔfo sɛ ɔmmɛkyerɛ n asomfo nea ɛbɛba nnansa yi ara no
yesu kae se muntie mereba nnansa yi ara nhyira nka wɔn a wotie adiyisɛm a ɛwɔ saa nhoma yi mu no
me yohane mate na mahu saa nneɛma yi nyinaa na metee ne nyinaa huu ne nyinaa wiei no mibutuw ɔbɔfo no a ɔkyerɛɛ me saa nneɛma yi nyinaa nan ase som no
nanso ɔka kyerɛɛ me se nyɛ saa meyɛ ɔsomfo te sɛ wo nuanom adiyifo ne wɔn a wodi nhoma yi mu nsɛm no so no ara pɛ som onyankopɔn
na ɔka kyerɛɛ me se nyɛ saa adiyisɛm a ɛwɔ nhoma yi mu no asumasɛm efisɛ bere abɛn sɛ saa nhoma yi nyinaa ba mu
obiara a ɔyɛ ɔdebɔneyɛfo no nkɔ so nyɛ ɔdebɔneyɛfo na nea ɔyɛ fi no nkɔ so nyɛ fi nea ɔyɛ papa no nkɔ so nyɛ papa na nea ɔyɛ kronkron no nkɔ so nyɛ kronkron
yesu se muntie mereba nnansa yi ara mede m abasobɔde bɛbrɛ obiara sɛnea obiara dii ne dwuma
mene alfa ne omega nea edi kan ne nea etwa to mfitiase ne awiei
nhyira nka wɔn a wɔhoro wɔn ntade na efi na wɔn a wɔwɔ ho kwan sɛ wodi nkwa dua no aba na wɔfa kurow no pon no mu
na kurow no akyi na akraman ne adutofo ne aguamanfo ne awudifo ne abosonsomfo ne wɔn a wɔpɛ atoro na wodi no nyinaa wɔ
me yesu na masoma me bɔfo sɛ ɔmmɛbɔ mo saa nhoma yi nyinaa ho amanneɛ wɔ asafo mu meyɛ dawid busuani mene anɔpa nsoromma a ɛhyerɛn no
honhom no ne ayeforoyere no se ɛsɛ sɛ obiara a ɔte saa asɛm yi nso ka se bra na nea osukɔm de no no mmra na nea ɔpɛ no nso ommegye nkwa nsu no kwa
me yohane mebɔ obiara a ɔte saa adiyisɛm a ɛwɔ nhoma yi mu kɔkɔ se sɛ obi de bi ka ho a onyankopɔn de asotwe bɛka ne haw a wakyerɛ mu wɔ saa nhoma yi mu no ho
na sɛ obi nso yi bi fi adiyisɛm a ɛwɔ saa nhoma yi mu no mu a onyankopɔn beyi ne kyɛfa a obenya wɔ nkwa dua no aba no ne kurow kronkron a wɔakyerɛkyerɛ mu wɔ nhoma yi mu no mu no
nea odi nhoma yi ho adanse no ka se nokware mereba nnansa yi ara ɛnyɛ saa bra awurade yesu
yɛn awurade yesu kristo adom nka mo nyinaa amen
