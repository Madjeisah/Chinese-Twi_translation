亞撒籲其上帝耶和華曰 耶和華歟 在強者弱者之間 爾外無助者 我上帝耶和華 尚其助我 我惟爾是恃 奉爾之名來禦斯眾 耶和華歟 爾為我之上帝 勿容人勝爾
於此並無分希臘人 猶太人 受割者 無受割者 化外人 西古提人 為僕者 自由者 惟基督乃為萬有 且在萬有中
彼之諸子 咸沐以膏 摩西區別之 俾任祭司職
人生於世 因己愆尤受罰 又何怨兮
民間之貧者 與邑中遺民 暨降於巴比倫王者 以及所餘之眾 侍衛長尼布撒拉旦悉虜之去
瑪拿西與列祖偕眠 葬於己宮之園 即烏撒園 子亞們嗣位
書拉密女之良人曰我新婦歟 與我由利巴嫩偕行 由利巴嫩與我偕行 自亞瑪拿示尼珥黑門之巔 獅穴豹巖而下
或告他瑪曰 汝舅往亭拿剪羊毛
遇有可畏 輕視而不懼 不因鋒刃而卻退
上帝歟 爾其佑予 我託庇於爾兮
末底改反御門 哈曼則憂 蒙首趨歸
如獻綿羊之羔 為贖罪之祭 必取牝者 純全無疵
瑪拿西子瑪吉之裔 往取基列 驅逐亞摩利人
以法蓮族 洗利達人 尼八子耶羅波安 其母名洗魯阿 嫠婦也 彼為所羅門臣僕 亦起而叛王
蓋眾已獲罪 而歉上帝之榮
火於壇上 常燃不滅
蓋我儕所見所聞者 不得不言也
我則追憶我與亞伯拉罕 以撒 雅各所立之約 而俯念斯土
惟主語之曰 往哉 彼為我選器 以舉我名於異邦與列王 及以色列裔之前
蓋仇敵恐嚇 惡人暴虐 加我以罪 迫我以怒兮
曰 然則求祖遣拉撒路往我父家
耶和華曰 昔我預言諸事 出之於口 昭示於人 猝然行之 俾底於成
耶和華行義事 為受虐者伸冤兮
乃答耶穌曰 不知也 耶穌謂之曰 我以何權行此諸事 我亦不告爾矣
守此逾越節 乃約西亞在位之十八年也
保羅既見異象 我儕即尋往馬其頓 意謂上帝招我傳福音與彼也
又勿指爾之首而誓 首之一髮 爾不能使之為黑為白焉
女三十舍客勒
民牧冥頑 未尋求耶和華 故作事不智 其羣四散
眾同僚見其所為 甚憂 以其事盡告於主
此器非吾主所用以飲 而藉以卜者乎 爾行此事 是不良也
進而食之 暗嫩執之 曰 我妹與我同寢
爾之節期 我厭惡之 爾之肅會 我不悅之
堅巴比倫王之肱 付我刃於其手 折法老之肱 使呻吟於其前 若人受重傷然
義人呼籲 耶和華垂聽 援於諸難兮
誰能鞫此眾民 祈賜爾僕智慧之心 為民折中 而辨是非
約沙法與以色列王修好
其容強悍 不顧耆老 不恤幼穉
經營於外 操作於田 然後建室
當傳示列邦 宣告耶路撒冷曰 圍攻者來自遠方 大聲呼於猶大諸邑
法老召摩西 亞倫曰 爾其求耶和華 去蛙離我及我民 我則釋斯民 俾祭耶和華
我今諭爾之誡 行之非難 離爾非遠
今我喜 非因爾憂 乃因爾憂以致悔改 蓋爾被憂 乃順乎上帝 致爾無所受損於我儕
耶和華呼撒母耳 對曰 我在此
如其子孫違棄我法度 不遵我律例
但保惠師 即真理之靈出於父者 我由父將遣於爾 既至 必為我作證
王之哲士咸入 而莫能讀其文 為王解之
曰 安然而去 遂行 相去未遠
其數日間 眾又大集 無以為食 耶穌召其門徒就之 曰
耶和華自天起雷 至高者發其聲兮
曰 拿鶴之孫拉班 爾識之否 曰 識之
拯我於勁敵 及憾我者 以其強於我兮
彼不信己可自幽暗而返 乃為鋒刃所待
我為赤子時 所言如赤子 所志如赤子 所思如赤子 既成人 則廢赤子之事矣
耶和華諭摩西曰
同儕所謀所為 其不附和 彼乃屬猶太人之城 亞利瑪太 素慕上帝國者也
其念所諭爾僕之言 俾我有望兮
應曰 盡心 盡性 盡力 盡意 愛主爾之上帝 亦愛鄰如己
以色列人亦悅之 頌美上帝 不復言往攻流便 迦得人 毀其所居之地
則見有六人 自北向之上門 各執誅戮之器而至 中有一人 衣枲衣 腰墨角 咸入 立於銅壇之側
其時當告汝子云 是禮也 乃誌出埃及時 耶和華為我所行者
以掃子流珥子孫中 有拿哈族長 謝拉族長 沙瑪族長 米撒族長 此流珥後裔中之族長 在以東地 皆以掃妻巴實抹之裔
西弗人上基比亞 見掃羅曰 大衛匿於我所 處於林中之寨 在曠野南之哈基拉山
我之規訓 爾蔑視之 我之斥責 爾弗受之
耶戶遣人徧行以色列境 凡崇拜巴力者咸至 不遺一人 入巴力廟 充塞其間
三徒忽然環視 不見一人 惟耶穌偕之而已
我竭力事汝父 汝所知也
中夜彼起 乘婢尚寢 取我子於我側 抱於其懷 而置死子於我懷
我豈滄海 豈鱷魚 致爾防禦我乎
詣我所見立於河濱 二角之牡綿羊 奮怒疾趨 而力觸之
有敬虔之人 葬士提反 為之捶胸大哭
爾所為者非善 我指維生之耶和華而誓 爾曹不衛爾主 耶和華之受膏者 宜死 試觀王戟 暨首旁之水瓶安在
天下列王 聞所羅門之智慧 其民遂來聽之
凡稱我曰主也主也者 未必盡入天國 惟遵我天父之旨者 方得入焉
如其歸我 守我誡命 而遵行之 爾之亡人 雖在天涯 我必由彼集之 導至所簡以寄我名之所 請爾憶之
歌篾及其眾 北極之陀迦瑪族及其眾 又有多民偕之
豈不知與娼妓聯合者 與之一體乎 蓋經曰 二者成為一體
其子名以利法 亞大所生 流珥 巴實抹所生
爾上帝耶和華 必以是詛 加諸爾敵 及憾爾迫爾者
耶和華曰 昔彼奉事巴力 為之焚香 以耳環珍寶自飾 從其情人而忘我 我必討之
率爾者爾當信從順服之 蓋彼為爾靈魂而儆醒 如在主前 必將自陳者 使其以樂不以憂而為之 否則無益於爾矣
安逸於錫安 優游於撒瑪利亞山 著名列邦之首 以色列家所歸者 其人禍哉
我愛爾訓詞 爾其念之 耶和華歟 依爾慈惠甦我兮
我儕毅然 更悅離於身而與主偕
是故我所愛者乎 拜偶像 爾宜避之
所獻素祭 乃和油之細麵 為每牡犢 用伊法十分之三 為牡綿羊 用伊法十分之二
英武者其隕於陳乎 約拿單見殺於爾之崇邱
耶穌攜十二門徒謂之曰 我儕上耶路撒冷 凡由先知所記者 必皆成於人子矣
論古列曰 乃為我牧 成我所悅 論耶路撒冷曰 必得建造 論聖殿曰 其基必立
我如已腐之物 為蠹所壞之衣
健馬蹄踏 有聲隆隆 戰車衝擊 其輪轟轟 為父者聞之而手弱 不回顧其子女
耶和華之使者顯見於荊棘之火焰中 摩西視之 荊棘焚而不燬
乃率戚族 追之七日 至基列山及焉
願我舌謳歌爾言 因爾誡命 咸為公義兮
兄弟乎 我求爾凡啟分爭 置機檻 異乎爾所學之道者 宜慎而避之
即上帝如何起耶穌 以應其所許者於我儕之裔 亦如詩之第二篇載云 爾乃我子 我今日生爾
亞述王命曰 爾曹自其地所虜之祭司 返其一人 使居其地 以其地之神之律誨眾
大衛之友戶篩遂入城 押沙龍亦至耶路撒冷
維被貧乏 求水不得 口渴舌燥 我耶和華必俞允之 以色列之上帝必不棄之
飛鳥結巢於其枝 野獸生子於其下 大國之民 居於其蔭
乘舟航海 營業於巨浸者
軍士所獲者為己有
我誠欲與全能者言 與上帝辯
我與爾約 爾必為多族之父
貧而正行 勝於富而乖戾
其書亦皆言及此事 中有難明者 而不學不堅者強解之於他經亦然 以致己之淪亡
環之而呼 彼已投誠 其堞毀壞 其垣傾圮 斯乃耶和華復仇 爾當復仇於彼 依其所行而報之
蓋彼棄我律例 違我典章 犯我安息日 狥欲於偶像
導民經野 俾不煩渴 使石出泉 磐裂水湧
萬軍之耶和華有言 為彰其榮 遣我至虜爾之邦 犯爾者 即犯其眸子也
婦謂之曰 我知彌施亞 即稱基督者將至 彼至 必以諸事悉告我儕
又當持守所稱認之望 堅而不移 蓋許之者 誠信也
爾則達義理 公平正直 及諸善路
昔以色列王所羅門 在耶路撒冷東 邪僻山南 為西頓人可憎之神亞斯他錄 摩押人可憎之神基抹 亞捫人可憎之神米勒公 所建之崇邱 王悉污衊之
我靜默至旦 爾折我骨若獅 旦夕終我之命
爾其頌美耶和華 稱謝耶和華 以其為善 慈惠永存兮
惟在天有上帝 顯示秘奧 彼以末日必有之事 示尼布甲尼撒王 王在牀所得之夢 及所見之異象乃此
有民自北方來攻之 使其地荒蕪 無人居處 人畜皆逃而去
時 彼將遣眾使者 由四風集其選民即自地極 以至天涯
猶大諾 遂尋機 乘眾不在時 以耶穌付之
今而後 我不謂爾為僕 蓋僕不知其主之所行 乃謂爾為友 蓋所聞於我父者 我已悉示爾矣
王后瓦實提 不遵宦豎所傳亞哈隨魯王之命 按律我當如何處之
以色列王亞哈謂猶大王約沙法曰 爾願與我偕往基列 拉末乎 曰 爾我無異 我民如爾民 必偕爾以戰
既出 耶穌曰 今也 人子得榮矣 上帝亦因之而得榮
耶和華怒之而去
事既有 必復有之 事既為 必復為之 日下無有新事
使其箙中之矢 入於我腰兮
爾既陟之 必死於彼 而歸乃祖 如爾兄亞倫死於何珥山 而歸其祖然
上帝不回厥怒 助拉哈伯者 屈伏於其下
蓋我知爾之願 故曾誇爾於瑪其頓人 言亞該亞人 一年前已備矣 且爾之熱心 已激多人矣
亞希突乃亞瑪利雅子 亞瑪利雅乃亞撒利雅子 亞撒利雅乃米拉約子
萬軍之上帝耶和華歟 怒視爾民之祈 將至何時乎
人將以何者易其生乎
遣拉伯沙基統率大軍自拉吉至耶路撒冷 攻希西家王 立於上沼之溝旁 漂工田之大路
西巴第雅 亞拉得 亞得
論利未則曰 耶和華歟 爾之土明烏陵 與爾聖者偕 爾於瑪撒試之 於米利巴水與之爭
然我有言 告爾及民 爾其聽之
耶和華諭亞倫曰
必按手其首 宰於會幕前 亞倫子孫 必以其血沃於壇之四周
幕中所用之器與釘 及院之釘 悉以銅作
子長而斷乳 斷乳之日 亞伯拉罕設盛饌
耶穌知之 自彼而退有多人從焉 乃悉醫之
當宣告於列邦曰 爾其備戰 激勵勇士 使戰士咸進而上
米迦弟伊示雅 伊示雅裔撒迦利雅
又何時見爾為旅而接納爾 或裸而衣爾乎
女遂以橛釘其髮 曰 參孫 非利士人涖爾 參孫即寤 拔機之橛與緯
耶和華諭摩西曰 我將塗亞瑪力之誌於天下 當筆之於簡 誦之於約書亞耳
行鞫於列邦 使尸滿戰場 擊破多國之首兮
西比瑪之葡萄歟 爾枝逾海 延及雅謝之海 殘賊者至 奪爾夏果及葡萄 我必為爾哭泣 較雅謝之哭泣尤甚
亞西亞之首領數人 為其友者 遣人勸之 勿冒險而入戲園
經行於衢 近淫婦之巷隅 而詣其室
以稅銀與我觀 彼則取一銀與之
彼得心中正在猶豫 不知所見之異象何意 哥尼流所遣之人 訪至西門之屋 立於門外
愚昧 背約 不情 不慈
必詣父家戚屬 為子娶室
時 耶穌謂之曰 勿懼 往報我兄弟 使往加利利 在彼 將見我焉
祭司音麥子巴施戶珥 為耶和華室宰 聞耶利米預言斯事
眾豈皆為使徒乎 皆為先知乎 皆為教師乎 皆行異能乎
又有尼哥底母 初曾夜間就耶穌者亦至 携沒藥和沉香 約有百斤
夫言方言者 非向人言 乃向上帝言 蓋無人通之 彼惟於靈言諸奧耳
雅各諸子咸集以聽 從爾父以色列言
我豈食牡牛之肉 飲山羊之血乎
充諸不義 惡慝 貪婪 暴很 媢嫉 兇殺 爭鬥 詭譎 陰險
我之諸敵 向我大張厥口兮
置其鎧甲於亞斯他錄廟 釘其尸於伯珊城垣
然上帝以嘉物充其室 惡人所謀 我乃遠之
如肉紅腫 見於其身 則為不潔
我取爵與杯盈以酒 置利甲人前 語之曰 飲酒
日出日入 速返其所出
所獻素祭 乃和油之細麵 為牡犢 用伊法十分之三 為牡綿羊 用伊法十分之二
耶穌知其議論 遂應之曰 爾心中所議者何也
守門者為之啟 羊聽其聲 遂按名呼己羊而引之出
擲爾及爾河中之魚於野 仆於田間 不集不斂 必付爾於地之走獸 天之飛鳥 為其所食
是以爾亦當豫備 因爾不意之時 人子則至矣
又曰 我其築城與臺 臺頂及天 以揚我名 庶免散於四方
其次 金工哈海雅子烏薛修葺 其次 製香之哈拿尼雅修葺 彼眾修葺耶路撒冷 延至廣垣
越至八日 遵上帝命 為之行割
故耶和華顧視 而降此災於我 蓋我上帝耶和華所行 無不公義 惟我不聽其言
故耶穌應而語之曰 我誠誠告爾 子若非見父行之 則由己無所能行 蓋凡父所行者 子亦如是行之
論及耶洗別 耶和華云 耶洗別必為犬所噬 在耶斯列城側
亞瑪撒不防約押手中之刃 約押刺其腹 腸流於地 不再擊而即斃 約押與弟亞比篩 追襲比基利子示巴
雅拉 達昆 吉德
祝謝而擘之 曰 此乃我身 為爾者也 爾行此以記念我
時將至 亦已至矣 爾曹分散 各歸其所 遺我獨在 然我非獨在 蓋父偕我也
懷妊生子 見子俊美 匿之三月
我膚既黑而脫 我骨因熱而焦
攜我至此 錫我流乳與蜜之地
迨至禧年 田歸鬻者 即其原主
為奧妙我為使者 被繫以鏈 爾宜求使我以奧妙侃侃而言 如我所當言也
又名米斯巴 蓋曰 爾我相暌隔時 願耶和華鑒察其間
爾之子孫 繼厥列祖 爾必立為全地之君兮
遂歸迦南 見父雅各 告以所遇
亞吉信大衛 曰 彼使其民以色列深恨之 必永為我僕
水也為其對像由耶穌 基督之復起今亦救爾即浸禮也 非在去肉體之污穢乃在常求無虧之良心於上帝前
即於急難時 我脣所發 我口所言兮
掃羅復遣其使視大衛曰 以牀舁之來 俾我殺之
我上帝歟 我必以瑟讚美爾 讚美爾之誠實 以色列之聖者歟 我必以琴歌頌爾兮
惟崇邱未廢 民仍獻祭焚香於其上
自先知撒母耳以來 在以色列 未嘗守如是之逾越節 以色列列王守逾越節 未有若約西亞 與祭司利未人 及同在之猶大與以色列眾 並耶路撒冷居民所守者
主不以為有罪者 福矣
希律甚怒推羅 西頓之人 惟其人因賴王地以得養故同心就之 既勸王之近臣伯拉士都乃求和
巴蘭曰 我今已至 我豈能自擅而言 上帝授我之言 我必言之
惟臟及腿 洗滌以水 祭司悉獻之 而焚於壇 是為燔祭 以為馨香之火祭 奉於耶和華
民眾大聲而呼 其聲遠聞 哭號與歡呼之聲 民不能辨
我儕在船者 共二百七十六人
維彼智慧 必援爾於淫婦 即諂言之外婦
後遣𠵽唎㘔人 及希律黨者數人就之 欲即其言以陷之
摩西以告以色列人 彼緣役酷心憂 不聽其言
希西家自使者手 接書讀之 遂上耶和華室 展於耶和華前
洗拉生土八該隱 乃造銅鐵諸利器者祖 其妹名拿瑪
執政者怒爾 勿去位 蓋柔順可免大過
約瑟告民曰 今我為法老購爾及田 有種於此 播田可也
箴言在蠢者之口 如荊棘在醉人之手
以上所載 悉為宗族牧伯 其家增益繁多
以上錄名之人遂起 攜被虜之眾 自所掠物中取衣 衣其裸者 又予之屨 供以飲食而膏之 弱者乘以驢 導往椶樹城耶利哥 至其昆弟 而返撒瑪利亞
當時晨星同歌詠 神子咸歡呼
又虜米斯巴遺民 及王諸女 所有之眾 即侍衛長尼布撒拉旦所付於亞希甘子基大利者 尼探雅子以實瑪利虜之 起而欲往亞捫族
故我所擬異邦人中 轉歸上帝者 不可擾之
我民女歟 爾其束麻 輾轉灰塵 爾其舉哀 號咷痛哭 若喪獨子 蓋殘賊者將倏然臨我
主之僕我父曰 爾知我妻惟生二子
付之之猶大 亦識其處 因耶穌與門徒屢集於彼
雅弗兄閃亦生子 閃為希伯全族之祖
向錫安樹斾 逃難勿延 蓋我降禍 自北而來 大施翦滅
彼眾設網 窒我步履 我心抑鬱 彼掘阱於我前 自陷其中兮
諸祭司循職侍立 利未人亦然 執耶和華之樂器 乃大衛稱謝耶和華所製 因其慈惠水存 藉利未人頌讚時所用者 祭司對眾吹角 以色列人咸立
或信百物可食 惟信未篤者食蔬
自創世以來 上帝之永能神性 即所莫見者 已明見矣 乃由所造之物而知之 致人末由推諉
爾之南境 起於尋野 近乎以東 南界自鹽海之極處而東
門徒相視 疑其所言為誰
爾曹雖惡 尚知以好物與子女 況爾在天之父 豈不以好物賜求之者乎
眾謂之曰 爾親族中無名此名者
五掣籤 乃亞設支派 循其室家得業
其父母應曰 是我子也 生而瞽 我知之
向我嘻嘻者 因羞愧而卻退兮
勿緣匍匐之物 使己為可憎 亦勿因之自污 而為不潔
猶大之罪 錄以鐵筆 其鋒乃金鋼石 銘於心版 及厥壇角
摩西退 禱於耶和華
蓋諸生物 其血與命為一 故諭以色列族云 凡生物之血毋食 因生物之命在血 食之者必見絕
妄證者不免刑 言誑者必淪喪
言此之時 有雲來覆之 入雲時 則懼
加畧見取 保障被據 是日也 摩押武士心怯 猶臨產之婦
然不奪其全國 因我僕大衛 及我所簡之耶路撒冷故 以一支派錫予爾子
異邦虛無之物 有能降雨者乎 天能自施甘霖乎 我之上帝耶和華歟 行此者非爾乎 故我仰望爾 蓋此諸事 皆爾所為也
爾立以色列民 永為爾民 爾耶和華為其上帝
惟向蒙召者 無論猶太人 希臘人基督則為上帝之能 上帝之智
彼得下 就其人曰 視哉 我即爾所尋者 爾來何為
大水環我 危及我魂 深淵圍我 草裹我首
摩西曰 若爾如是而行 執兵為戰於耶和華前
列邦發怒 主之怒遂至 死者 受審之時亦至 且爾僕眾諸先知與諸聖者 及畏爾名者 無論大小 爾以賞予之 壞乎地者 爾敗壞之 時皆至矣
是以勿為愚魯 宜悟何為主旨
是故我儕 自聞之之日 為爾祈禱 代求不已 願爾於神靈之諸智慧聰明 得真知其旨 至於充滿
猶大 以色列地 與爾貿易 以米匿之麥 及餅蜜油乳香 易爾貨品
亞哈斯以耶和華室與王宮府庫 所有之金銀 餽亞述王
耶戶命曰 生擒之 遂生擒之 戮於剪羊所之阬側 四十二人 靡有孑遺
幕之南 作板二十
其餘無敢附之者 然民尊大之
當吻厥子 免其震怒 爾亡於路 蓋其怒必速發 託庇於彼者 其有福兮
亞設支派中 一萬二千 納大利支派中 一萬二千 馬拿西支派中 一萬二千
擊亞瑪力族逃脫之遺民 而居其地 迄於今日
遂簡立加利利之基低斯 在拿弗他利山地 示劍 在以法蓮山地 基列亞巴 即希伯崙 在猶大山地
故殺人者 有人為證 必殺毋赦 但證人惟一則不可
則二人同在 守者指耶和華而誓曰 未嘗取人之物 畜主當諾之 守者毋庸償
至其托聖靈而命所選使徒之後 被接上昇之日
已傷之葦不折 燃餘之炷不滅 必憑誠實 以宣公義
御門臣僕問之曰 爾奚違王命
萬民環我 我賴耶和華名 必殄滅之
又有利未族長 沙比太 約撒拔 司上帝室之外事
摩押驕蹇已甚 彼之矜高倨傲 中心自大 我已聞之
尼波 巴力免 此二邑易其名 又建築西比瑪 俱以新名稱之
猶大人回顧 見其前後列陳 則籲耶和華 祭司吹角
以爾之故 錫安必被耕 有若田疇 耶路撒冷為墟 聖室之山 猶林中之崇邱
南王震怒而出 陳列大軍 與北王戰 北軍付於其手
蔑鄰者干罪 恤貧者有福
棄絕勸懲者受貧辱 順承斥責者得尊榮
我將救之出於陰府 贖之脫於死亡 死亡乎 爾之為禍安在 陰府乎 爾之為害安在 我必不顯厥悔
約書亞裂衣 與以色列長老蒙塵於首 在耶和華匱前 伏地至暮
猝遭禍患 貨財俱亡 如其生子 手無所有
以埃及文繡之枲布為帆為旂 以以利沙島藍紫之布為幬
耶和華諭摩西曰
否則緘默以聽 我則以智訓爾
心利入室 擊而弒之 繼之為王 事在猶大王亞撒二十七年
我雖受膏為王 今猶荏弱 此洗魯雅之子 逼我太甚 願耶和華依惡人之惡而報之
寅畏耶和華 乃生命之源 使人脫於死亡之網
耶路撒冷大干罪戾 故為不潔兮 素尊之者見其裸體 咸蔑視之兮 彼則欷歔而退兮
以色列人緣米甸故 微弱特甚 乃籲耶和華
必由撒瑪利亞經過
婦不潔時 所寢之牀 所坐之物 必蒙不潔
且既與主同勞 我儕亦勸爾 勿徒受上帝之恩
多瑪稱低土瑪者 語同為門徒者曰 我儕亦往 與之同死
但素以為益我者 今為基督則以之為損
曰 視哉 我儕上耶路撒冷 人子將被付於眾祭司長及士子 彼將擬之以死 而付之於異邦人
祭司為人獻燔祭 可得其牲之皮
主耶和華曰 越四十年 我必集埃及人 使離分散而至之民
當日耶和華諭摩西曰
尊榮 平康 賚諸作善者 先猶太人 次希利尼人
法老曰 爾操何業 曰 僕與祖俱牧羊
爾因行義 必得堅立 遠離暴虐 毋庸畏葸 恐怖不近爾身
手之疲垂 膝之癱弱者爾當健之
願其有智 明乎此事 思厥終局
耶和華之神 使民綏安 若羣畜之息於陵谷 爾導民如是 以彰爾榮名
我素知爾剛愎 爾項乃鐵 爾額乃銅
專心用智考察天下所為之事 則知此為苦任 乃上帝畀於世人 以之為務
我儕祭司利未人及庶民 掣籤 各依宗族 歲定厥期 獻柴於我上帝室 焚於我上帝耶和華壇 循律所載
昧爽 婦至其主所寓之室 仆於門前 迨乎既旦
但以理歸 以告同儕哈拿尼雅 米沙利 亞撒利雅
摩西舉手 則以色列勝 垂手 則亞瑪力勝
置座於室 左五右五 置海於室右 在東向南
遂遣利百加與其媼 同亞伯拉罕僕 暨從者而去
凡此 爾既知矣 若行之 則福矣
耶和華諭毘土珥子約珥之言
亦備素祭 為牡綿羊麵一伊法 為羔羊各隨其力 每麵一伊法 加油一欣
耶和華曰 名之耶斯列 蓋歷時無幾 我將於耶戶家 討耶斯列之血 絕以色列家之國
且見其面 其名亦在僕之額
凡務虛無者 為我所惡 我惟耶和華是賴兮
盼望催促上帝之日至至 則諸天因以被火銷滅 原質皆被烈熱鎔化矣
賤者屈 尊者卑 目高者降
如人犯罪 干耶和華之命 為所不當為 雖出無意 亦為有過 必任其咎
亞哈謝往見約蘭而淪亡 乃由於上帝 蓋彼既至 則偕約蘭出迎寧示子耶戶 即耶和華所膏 以滅亞哈家者
緣我所造 爾其恆久喜樂 蓋我造耶路撒冷為樂土 其民為喜源
以利戶又曰
耶和華謂我曰 復取愚牧之器
耶和華興起之時已屆 因人廢爾律兮
小子乎 勿為人所惑 行義者乃義 如彼乃義然
拿俄米曰 吾女歟 其歸哉 曷欲與我偕往 我猶孕子為爾夫乎
且按定命 人必有一死 後則有審判
自古上帝為我王 行拯救於大地兮
遇兩水夾流處 船擱於淺 船首膠定不動 船尾因大浪而始破
至微者 尚不能為 何慮其餘乎
所許寅畏爾者之言 祈堅定於爾僕兮
凡進其安息者 畢其諸工而安息 如上帝之畢其工然
我曰 彼行此事 後必歸我 惟彼不歸 其詭譎之妹猶大見之矣
蓋我儕生者 常因耶穌而付於死 致耶穌之生 亦顯於我必死之肉體
六日間 必食無酵餅 越至七日 必有肅會 以事爾上帝耶和華 是日不可操作
斯土之民 爾不驅逐 則爾所遺者 必為爾目中之刺 脇下之棘 擾爾於所居之地
入我聖所 近我几前 而奉事我 供諸役事
民取未置酵之濕麵 以衣裹摶器 荷之於肩
耶穌謂之曰 此世之子 有嫁有娶
因此 當以民故 亦以己故 為罪獻祭
其事聞於法老宮 曰 約瑟之兄弟至 法老與其臣咸悅
耶穌又語眾曰 我往矣 爾將尋我 爾必於爾罪而死 我之所往 爾不能至也
爾且聽我 我殲滅之 塗其名於天下 使爾後裔為國 較彼尤大且強
朔巴子 亞勒文 瑪拿轄 以巴錄 示非 阿南 祭便子 亞雅 亞拿
命亞倫及其子云 燔祭之例如左 燔祭在壇 焚之以柴 通宵達旦 火必常燃
耶和華於西乃山諭摩西畢 錫以法版二 即上帝手書之石版
宦官長易其名 稱但以理曰伯提沙撒 稱哈拿尼雅曰沙得拉 稱米沙利曰米煞 稱亞撒利雅曰亞伯尼歌
曰 上帝棄之 其追捕之 無人救援兮
我諭之曰 各棄爾目所慕可惡之物 勿以埃及之偶像 自染污衊 我乃耶和華 爾之上帝也
遂皆駭異 猶豫互相問曰 此竟何意耶
又伸厥手 以攻列邦 埃及地不得免焉
祭司亞倫子以利亞撒所守者 乃燈油 芳品 日獻之素祭 及膏 統理會幕 暨其中所有 聖所與其器
內院以雕石三層 香柏一層建之
爾既為子 上帝則遣其子之靈 入於我心 呼曰 阿爸父也
有𠵽唎㘔人 及數士子 自耶路撒冷而來 集就耶穌
受虐者 為之伸冤 飢餓者 給之以食 幽囚者 耶和華釋之兮
恐其忽至 見爾睡焉
抑或何王 出與他王戰 不先坐而運籌 能以一萬迎彼以二萬來攻者乎
則必以爾上帝耶和華所選者 立之為王 必爾同儕方可 外族之人不可治爾
我必困苦大衛之裔 然不至久遠
彼諸牧者 毀我葡萄園 踐我業於足下 使我嘉業成為寂寞之野
生子基努拔 答比匿使在法老宮斷乳 基努拔遂居宮中 與法老諸子偕
哈曼見末底改不跪不拜 則怒甚
牧者無由遁逃 羣羊之長無由避匿
自小至大 莫不專向之曰 此入即所謂上帝之大能也
既於亞朔會我儕 我則接之 往米推利尼
又引至耶路撒冷 立之於殿宇之翼上 曰 爾若上帝子可由此自投下
我告爾曰 爾已至亞摩利山地 即我上帝耶和華所賜我者
法老召亞伯蘭曰 爾曷待我如是 彼乃爾妻 胡不告我
亞述王撒珥根 遣他珥探往亞實突 攻而破之
我必導之至我聖山 俾其欣喜於我祈禱之室 彼之燔祭及他祭 獻於我壇 必蒙悅納 蓋我之室 將稱為萬民祈禱之室焉
爾見大衛城垣多有缺處 遂使下沼之水 匯於一區
我必集爾 以我烈怒之火 吹及爾身 鎔爾於其中
我甫言時 聖靈臨於彼 如當初臨於我儕然
海乃交出其中之死者 死與陰府亦交出其中之死者 各人遂依其所行而被審
致如罪於死中乘權 恩亦若是由義而乘權至於永生 惟因我主耶穌基督焉
故懼之愈甚 恆與為敵
摩押必因基抹而愧怍 如以色列家恃伯特利而愧怍然
求爾自天垂聽 訊鞫爾僕 惡者報之 依其所行 報於其首 義者義之 如其義以賞之
越二年 有人為押沙龍剪羊毛在近以法蓮之巴力夏瑣 押沙龍邀王眾子
爾為此言 迄於何時 爾口之詞 有若狂風 伊於胡底
得勝者 與守我之行至終者 我將予之權 以治理列邦
保羅被召 帖土羅遂始訟之曰
境內已饑二年 猶有五載 無稼無穡
骨如銅管 肋如鐵幹
掃羅聞撒母耳言 懼甚 身仆於地 因其永朝永夕 飲食俱廢 遂致無力
爾之瀑布發聲 淵淵相應 爾之波濤 淹沒我身兮
流離求食 若不得飽 終夜而待兮
亞伯拉罕夙興 至昔立於耶和華前之處
諸川匯海 而海不盈 川流所出 復歸其處
以色列族諸首生者 或人或畜 咸為我有 我戮埃及首生者時 區別之以歸我
彼嘗以古實為望 以埃及為榮 必皆驚懼慚怍
較諸海沙尤重 故我言詞造次
何處置地基 何人立隅石
以金付於督理 轉予工匠 不與核算其數 因其行事誠實也
爾意如何 一人有二子 就長子曰 子乎 今日爾往作工於葡萄園
輪輞高而可畏 四輪之輞 遍環有目
爾衝人若大水 彼如寢寐 如朝生之草兮
惟載此 使爾信耶穌為基督 即上帝之子 且既信之 則可於其名而得生也
耶穌週行加利利 在各會堂教誨 宣傳天國福音 醫民間諸病諸疾
自稱為智 適成為愚
精明者見害而隱避 樸拙者前往而遘災
耶和華曰 如我所立晝夜之約可廢 如我未定天地之例
革順之裔 依其室家 由以薩迦支派 亞設支派 拿弗他利支派 及居巴珊之瑪拿西支派中 得十三邑
孰為智者 克明斯事 耶和華與誰言 使之宣告 斯土何為被燬遭焚 有若曠野 無人經之
則淫女之人 必以金五十 予女之父 既辱是女 必娶為妻 畢生不休
以色列王約阿施遣使見猶大王亞瑪謝曰 利巴嫩之蒺藜 遣使謂利巴嫩之香柏曰 以爾女妻我子 有利巴嫩之野獸過之 踐其蒺藜
入門之處廣十肘 門旁左右 各五肘 乃量殿 深四十肘 廣二十肘
雅述 為雅述族祖 伸崙 為伸崙族祖
耶和華上帝 以色列之上帝 獨行奇事 當頌美兮
寅畏耶和華 必益其壽命 惟彼惡者 必夭其天年
尚有餘木 用之造神 以為雕像 俯伏拜之 禱曰 爾其救予 蓋爾為我神也
時 有數人在 以加利利人之事 即彼拉多以其血雜於祭牲者 告之
行竊者昏夜穿屋 旦晝匿跡 不識光明
耶穌復出 沿海濱而行 群眾就之 遂教誨焉
如女許願 或造次出言 以制其心 而後適人
因王自卑 耶和華之怒遂息 不加殄滅 且在猶大中 尚有善事存焉
爾若不聽我言 弗遵我命
被簡為閽者 共二百十二人 在其鄉里 循其譜系核之 乃大衛與先見撒母耳所立 任此要職
蓋嗣業若由於法 則不由於許 然上帝曾依許賜之於亞爸拉罕
口溫而心惡 猶以銀滓包瓦器
我但以理視之 見又有二使 一立河之此岸 一立河之彼岸
我聞河上衣枲衣者 向天舉左右手 指永生者而誓曰 必歷一載二載半載 迨摧聖民之權已盡 則諸事畢焉
返見猶大曰 求之不得 居民亦言彼地無妓
亞多尼比色遁 追而擒之 斷其手之巨擘 足之將指
摩西盡錄耶和華之言 夙興 築壇山下 立柱十二 循以色列十二支派
我觀之 中無一人 亦無謀士 我詰之 無能答一詞者
拿單弟約珥 哈基利子彌伯哈
越至三日 其人痛劇時 雅各二子 底拿兄西緬 利未 各執刃 潛襲邑 殲其男子
討流血之罪者 記憶斯眾 不忘貧者之哀呼兮
主歟 我之拯救 其速助我兮
其度如左 東西四千五百肘 南北四千五百肘
乃於人酣寢 偃臥在牀時 以夢與夜間之異象示之
凡為攻爾所製之器 必不利達 凡為鞫爾而動之舌 爾必罪之 斯為耶和華諸僕之益 亦為其義 乃本乎我 耶和華言之矣
故其居民力微 驚惶羞愧 如田草 如青蔬 如屋上之草 如未長之禾
羅得遲延 二人執其手 與妻及女 咸引之出 置於邑外 蓋耶和華矜之也
上帝未見雅各家有愆尤 以色列有乖謬 彼之上帝耶和華與之偕 其中有歡然呼王之聲焉
我所願乃和平 惟我言之 彼欲戰鬥兮
我必加以威烈 使爾身癆體熱 以致目盲神敗 播種徒勞 為敵所食
曰 我儕其往猶大 擾而破之 立他比勒子為王
其次 提哥亞人修葺 然彼之顯者 不肩負其主之工
上帝將射之 猝受箭傷兮
眾處女皆起而整其燈
古實 弗 路德 與雜族之人 及古巴與同盟國之眾 偕亡於刃
哈及子亞多尼雅 詣所羅門母拔示巴 拔示巴曰 汝為平康而來乎 曰 為平康也
若為不潔之畜 則必贖之 依爾所估之價 加五分之一 如其不贖 則依所估而鬻之
二心之人所由無定
耶和華緣巴力毘珥所行之事 乃爾目擊 凡從巴力毘珥者 爾上帝耶和華已滅之於爾中
謂之曰 希西家云 今乃急難譴責羞辱之日 子臨產 而無力出之
當語之曰 凡爾歷世子孫 有蒙不潔 而近以色列族所獻耶和華之聖物 必絕於我前 我乃耶和華也
曰 我有糧以食爾所不知者
非耶和華建屋宇 則匠人之經營徒然 非耶和華衛城邑 則守者之儆醒徒然
亞伯拉罕舉目以觀 見有牡綿羊在後 角繫林叢 遂往取之 獻為燔祭 以代其子
勿往來於閭里 評人短長 勿與人敵 致之於死 我乃耶和華也
勿以慾之情如不識上帝之列邦人
饗爾祭牲之脂 飲爾灌祭之酒者 其起而助爾護爾
爾子若守我約 與我所訓之法 厥子亦必永居其位
以言責僕無益 彼雖明晰 亦弗聽從
親近於上帝 上帝則親近於爾 爾犯罪者潔爾手 爾貳心者清爾心
至在身無所分 而百體相顧焉
我列祖不欲順 乃拒之 而心中反於埃及
欲獻燔祭 利巴嫩林不足以焚 其中百獸不敷厥用
惟爾曹則自始所聞者 當恆居於爾 若自始所聞者恆居於爾 則爾亦恆居於子 及父焉
但若因為基督之徒而受苦 則勿羞愧 惟當於此名而歸榮於上帝
如彼邦族轉離其惡 我則回意 不降所言之災
耶和華乘雲降臨 與摩西言 以感摩西之神 賦於長老 既已賦之 則感神而言 厥後不復如此
將有英勇之王崛興 以大權施治 隨意而行
所羅門有葡萄園 在巴力哈們 租於守者 為其果實 必納千金
十門徒聞之 則深憾其兄弟二人
越數日 耶穌又入迦伯農 人聞其在室
遂舁上帝匱 自亞比拿達室而出 載於斯車 烏撒與亞希約御之
願平康之主 隨時隨事 親自以平康予爾 願主偕爾眾
後歷八百年 猶生子女
我觀之 見有手向我而伸 手中有卷
牡山羊一 為贖罪祭
妄證者不免刑 言誑者難逭罪
萬軍之耶和華偕我 雅各之上帝 為我高臺兮
爾之生命 懸寄危境 晝夜驚惶 料難保全
惟彼詳察夫全備之律法 即使人自由者 而恆在茲 是非聞而即忘者 乃遵而行之者 此人於其所行之事 必獲福矣
乃以愛言真 萬事漸長於彼為首者 即基督也
凡素祭以爐烤 以釜炊 以鐺製者 俱歸獻之之祭司
枝各有盞 狀似杏蕊 有節有花 燈之六枝皆然
以色列人歷世必守安息日以休息 此為永約
俘囚之中 來自巴比倫之黑玳 多比雅 耶大雅 詣西番雅子約西亞之室 是日爾往見之
以父所獻 及己所獻之金銀與器皿 進於耶和華室
其界內 有耶斯列 基蘇律 書念
伊利提基 基比頓 巴拉
如其不釋 而仍拘之
猶太人故曰 視哉 其愛此人為何如耶
善其目者 以食食貧 必獲福祉
翌日 民眾夙興 築壇 獻燔祭及酬恩祭
貨財人物 刦之以歸
耶穌見之 則曰 富者入上帝國 難矣哉
眾遂出城而就耶穌
拉璧 基善 亞別
戰士鼓譟之時 所擐之甲 及沾血之衣 俱必為薪 火焚之柴
瑪拿西在以薩迦 亞設境內 得伯善與其鄉里 以伯蓮與其鄉里 多珥與其居民鄉里 隱多珥與其居民鄉里 他納與其居民鄉里 米吉多與其居民鄉里 上乃三岡之邑
所當製之衣 乃補服 聖衣 長衣 及縱橫相間之裏衣 並冠與紳 必為爾兄亞倫 暨其子製聖服 俾任祭司職 以奉事我
爾若熱心為善 害爾者其誰
女呼號而無救 其事與攻殺鄰里同
先告於錫安者我也 曰觀之觀之 我將遣報嘉音者至耶路撒冷
彼拉多與希律 素相仇也 當日遂相友矣
濫交多友 必致敗亡 有友一人 親於昆弟
如所許者 為不潔之畜 不堪以獻耶和華 則必置之祭司前
蓋爾不遺我魂於陰府 不容爾之聖者腐朽兮
日光有闕 殿幔中裂
一日耶穌教誨 有𠵽唎㘔人與教法師坐於旁 乃自加利利各村及猶太與耶路撒冷而來者 主之能與耶穌偕 俾其施醫
祭司必焚脂於壇 腔則歸亞倫 及其子孫
民長與以色列諸支派 集為上帝民會 執兵步卒 共四十萬
眾應而語之曰 我之父乃亞爸拉罕也 耶穌謂之曰 爾若亞爸拉罕之子 必行亞爸拉罕所行
摩押其有禍兮 基抹之民其將亡兮 厥子遁逃 厥女見攘 為亞摩利王西宏所獲
既至 見諸軍長皆坐 曰 軍長歟 我有言告汝 耶戶曰 我中何人 曰 軍長歟 即爾也
洗魯雅子約押 及大衛之臣僕亦出 相遇於基遍池側 一軍坐池左 一軍坐池右
增其第宅 廣其田疇 致無隙地 獨居於中 禍哉其人
蓋殲滅非利士人之日至 必於推羅 西頓絕其助者 耶和華必滅非利士人 即迦斐託島之遺民
行詐者不得居於我室 言誑者不得立於我前
如無釁隙 而猝然刺人 或非潛伏 而以物擲人
又置所造雕像於上帝室 昔上帝諭大衛 及其子所羅門曰 此室及耶路撒冷 乃我於以色列支派中所簡者 必永寄我名於其中
爾欷歔 勿揚聲 勿為死者治喪 首仍束巾 足仍著履 勿掩爾口 勿食人之所供
我將使爾舌黏於腭 瘖啞不能責之 彼乃悖逆之家
守誡者保生 輕道者必死
於爾上帝耶和華所賜之邑 按各支派 設立士師 有司 秉公鞫民
所羅門遣人謂推羅王戶蘭曰 昔爾運香柏於我父大衛 以建宮室而居 今請爾亦如是待我
又有使者 不守本位 離其居所 主以永索 守之於幽冥之下 以待大日之審判
從形軀者 不能取悅乎上帝
大衛曰 我何所為 自我從爾 至於今日 爾視爾僕有何事故 不容往攻我主我王之敵
然則何耶 兄弟乎 爾既集 各人或有詩章 或教誨 或啟示 或言方言 或翻譯 惟諸事當行以致建立
為其役 行其旨之諸軍歟 其頌美耶和華
如彼果為先知 奉耶和華之命 則當祈萬軍之耶和華 俾在耶和華室 猶大王宮 耶路撒冷 尚存之器 不被遷於巴比倫
其門各有雙扉 每扉分為二 可相轉捩
主救我之上帝 日日荷我重負 當頌美之兮
當認其過 盡償所負 加五分之一 與所負之人
耶和華歟 緣爾名而甦我 以爾義出我於難兮
閃之裔如左 洪水後二年 閃百歲 生亞法撒
祭司長亞挪 同該亞法 約翰 亞力山大 及凡屬祭司長之親族 咸在
曾以其臂 施展力矣 心志驕傲者 已散之
日將晚 其門徒就之曰 此乃野地 日將晚矣
樸拙者戮於卻退 愚蠢者滅於安逸
衣上帝之全身甲胃 致能立而禦魔鬼諸詭計
迨爾之日已盈 歸爾列祖 我必立爾後裔 即爾子以嗣爾 鞏固其國
其耳無聞 其口無辯兮
上帝又興一敵 以利亞大子利遜 以攻所羅門 昔利遜逃其主 瑣巴王哈大底謝
耶和華亦必驅逐諸敵 踐其前言
如是 必止淫行於斯土 以訓眾女 不效爾之行淫
謂人曰 寅畏主為智慧 遠邪惡為明哲
所獻之金 以作聖所者 循聖所權衡 計二十九他連得 七百三十舍客勒
毋指我名而妄誓 致瀆爾上帝之名 我乃耶和華也
惟路加偕我 當攜瑪可 與爾偕來 蓋彼於役事 有益於我也
乃謂其人曰 伸爾手 遂伸之 即愈 如他手焉
於是非利士牧伯攜未乾之新弦七予女 女則縛之
箭蛇穴之 涵淹卵育 聚子腹下 鷙鳥羣集 雌雄匹配
七耶薩利拉 與其子及昆弟十二人
其貨與利 將為聖於耶和華 不藏不積 為居於耶和華前者所用 俾得飽食 而衣盛服
或饑饉三年 或為敵所敗 被敵以刃追襲三月 或耶和華以疫為刃 遍行斯土 耶和華之使者滅以色列四境三日 爾其思之 俾我覆遣我者
彼眾礪舌如刃 以苦語為矢 而擬準兮
即迦南境 與幔利相對 麥比拉田之穴 昔亞伯拉罕自赫人以弗崙 所購為業之塚地
拔示巴伏地拜王曰 我主大衛王萬歲
西布倫之子 西烈 以倫 雅利
又何時見爾病 或在獄 而就爾乎
問之曰 爾所欲者 何也 對曰 願命我此二子 在爾國中 一坐爾左 一坐爾右
蓋萬軍之耶和華 以色列之上帝曰 在於斯土 人必復購第宅田疇 及葡萄園焉
爰遣其僕摩西 與所選之亞倫
又製諸座 及座上之盤
孰以無知之詞 晦我意旨乎
居爾室者福矣 必讚爾不已兮
𠵽唎㘔人 立而私自祈禱曰 上帝歟 我謝爾 因我不似他人 勒索 不義 奸淫 亦不似此稅吏也
惡人犯罪 內伏網羅 惟彼義人 歡呼喜樂
我靈昏憒 我心悽慘兮
復試上帝 激觸以色列之聖者兮
蓋我為己 及我僕大衛故 必扞衛此城 以拯救之
由此而往 至於比珥 在彼有井 昔耶和華諭摩西曰 汝集人民 我飲以水
異日爾子若問爾曰 此何意也 則告之曰 耶和華以其手力 導我出埃及 脫於奴隸之室
蝗蟲無王 分隊而出
埃及人促以色列民 速出其境 曰 我儕皆死人也
耶和華復諭我曰
猶大王亞撒利雅五十二年 利瑪利子比加即位 在撒瑪利亞為以色列王 歷二十年
我立為斯會之役 依上帝為爾曹所付我之家政 以成滿上帝之道
爾將足食而果腹 爾上帝耶和華待爾異常 爾必頌美其名 我民永不羞愧
在諸葡萄園 亦必號咷 蓋我經行於爾中 耶和華言之矣
我恃上帝 而不恐懼 世人其奈我何兮
死者復起亦如是 播於必朽 起於不朽
當希律王時 耶穌既生於猶太 之茇利恆 有數博士自東方來 至耶路撒冷
鋒刃必臨於埃及 其人被殺而仆 古實慘怛 民眾被虜 基址傾毀
爾豈肉眼 鑒觀豈若世人
又自天有聲云 爾乃我愛子 我喜悅於爾矣
七月朔 祭司以斯拉攜律 至會眾男女 凡能聽而明者之前
窺其地者 間有嫩之子約書亞 耶孚尼子迦勒 自裂其衣
凡依此規而行者 願平康憐恤臨之 亦臨於上帝之以色列民
尼提甯人 西哈 哈蘇巴 答巴俄
耶和華諭摩西曰 舉手向天 使埃及地晦冥 其暗可捫
貧者有訟 勿偏袒之
大衛及從者往基伊拉 與非利士人戰 大行殺戮 虜其牲畜 而救基伊拉居民
凡百勤勞皆獲利 脣舌多言惟致貧
惟首生之畜 或牛或羊 既歸耶和華為聖 不得再獻 乃屬於耶和華也
自朝至於日中 在水門前之場 對諸男女凡能明者誦之 民皆傾耳而聽
義者恆行善 而絕未干罪 世無其人
當書達以弗所會之使者云 右手執七星 行於七金燈臺間者 言曰
若我藉別西卜逐鬼 則爾子弟逐鬼 藉誰乎 如此彼將擬爾矣
臣僕以車載其屍 自米吉多至耶路撒冷 葬於其墓 國民膏約西亞子約哈斯 立之為王 以繼其父
國宰謂我曰 爾果篤實 有策可知 即於爾中 必留一人偕我 其餘載糧 以救爾家之饑
我所賜亞伯拉罕 以撒之地 亦將錫爾 爰及苗裔
是日於耶和華前 式飲式食 喜樂不勝 復立大衛子所羅門為王 膏之歸耶和華為君 亦膏撒督為祭司
人子歟 謂爾民族曰 我若使刃臨於一邦 是邦之民 簡其中一人 立為戍卒
我言殊善 啟口皆正 爾其聽之
主發命令 傳報嘉音之女甚眾兮
或以大衛至基伊拉告掃羅 掃羅曰 上帝付之於我手矣 蓋入有門有楗之邑 受困於其中也
眾人齊起攻之 幕府既剝彼衣 令杖之
爾將告以斯言 惟彼不聽 爾將呼之 惟彼不應
雲霧之展布 天幕之震轟 誰能明之
蓋諭摩西云 我欲矜恤者矜恤之 欲憐憫者憐憫之
又有宰上帝室者 希勒家子西萊雅 希勒家乃米書蘭子 米書蘭乃撒督子 撒督乃米拉約子 米拉約乃亞希突子
遂移石於洞口 王封以己璽 又鈐以大臣之章 使處但以理之旨 不得更易
追求仁義者 則得生命 公義尊榮
今在所羅巴伯 尼希米時 以色列眾於謳歌者 司閽者 日給所需 以所區別者奉利未人 利未人以所區別者奉亞倫裔
萬軍之耶和華 以色列之上帝曰 巴比倫女 若禾場值踐穀之期 未幾其穡時至焉
上帝導之出埃及 有力可擬於兕 必吞敵國 而碎其骨 穿之以矢
當是時也 耶穌自加利利之拿撒勒來 由約翰受浸於約但河
耶和華諭亞伯蘭曰 爾其出故土 離戚族 遠父家 往我所示之地
非我自足 而擅自思索 惟我之足乃由上帝也
惟此諸族之邑 爾上帝耶和華賜爾為業 凡有氣息者 勿留其一
上帝歟 我稱謝爾 爾名相近 我稱謝爾 人述爾之奇行兮
是日民獻大祭 喜樂不勝 蓋上帝使之懽忻 婦孺亦悅 耶路撒冷歡聲 聞於遠處
請散眾 俾往四圍鄉村 市物以食
夫屍之所在 鷹亦必集於彼焉
有［口撒］吐𡀲人 即言無復起者 就之 問曰
以撒曰 吾子來前 俾我捫爾 果我子以掃否
中有一人 即趨取海絨漬醋置於葦末與之飲
爾之丁男 每歲三覲主耶和華
后以斯帖對曰 我若沾恩於王前 且王悅之 則請依我所求 賜我生命 依我所欲 保我民族
我聞其輪稱為旋輪
夫其之判也 即光已入世 而人愛暗過於光 因其所行者惡也
乃往取與母 母作嘉肴 依父所嗜
乃由諸邑 集於基比亞 欲與以色列人戰
彼先知告爾曰 爾必不至服事巴比倫王 勿聽之 彼之預言 乃妄誕也
自野而來 狀如煙柱 薰以沒藥乳香 及商賈之芳品 伊何人乎
爾曹向耶和華何所謀乎 彼將盡滅之 災難無庸再起
耶和華諭摩西曰
昔我自巴旦至迦南 途間去以法他無幾 拉結死 我葬之以法他 即伯利恆途側
又予瓦工石工 復購材木 及鑿成之石 以修葺耶和華室之破壞 並為一切修室之用
時 耶穌謂之曰 今夜 爾 皆將為我而傾跌矣 蓋記有云 我將擊其牧者 而群羊散矣
家若自相分爭 其家亦將不能立
既至王前 王曰 米該雅 我儕往基列 拉末以戰 可否 曰 可往 而得利達 敵必被付於爾手
耶和華歟 求爾今施拯救 耶和華歟 求爾使我亨通兮
惟矜憫猶大家 使賴其上帝耶和華得救 不賴弓刃戰鬥 馬與騎兵
我在世時 乃世之光也
書曰 列邦有此風傳 迦施慕亦言之 爾與猶大人謀叛 是以建垣 欲為其王
爾後將有一國興起 亞於爾國 又有其三之國若銅 統轄天下
愚人與穀 以杵倂搗於臼 亦不能去其愚
統軍諸王 遁矣 遁矣 居家之婦 得分所掠之物兮
以雹毀其葡萄 以霜毀其桑林
或告大衛王曰 耶和華緣上帝之匱 錫嘏於俄別以東家 及凡所有 大衛遂往 懽然舁上帝匱 自俄別以東室 至大衛城
反乎此 既見主託我傳福音於未受割禮者 如託彼得傳福音於受割禮者
無有掩而不露 隱而不知者
蝮之子乎 爾既為惡 何能出善言 蓋溢諸心者 言諸口也
院帷及柱與座 院門㡘
在其中之耶和華乃義 不行不義 旦旦彰其公義 無有間斷 惟彼不義之輩 弗知愧恥
王使利未人執鈸 與琴及瑟 在耶和華室奏樂 循大衛與其先見迦得 及先知拿單所命 即耶和華藉諸先知所命
殿幔 自上至下 裂為二
彼豈不訓告爾 以心內之言語爾乎
彼乃悖逆之家 或聽或否 必知有先知在其中
如爾不出 耶和華有言示我曰
蓋上帝之恩已顯著 以救施於眾人
以色列族於亞摩利人所行之事 西撥子巴勒目擊
非利士人集其軍旅於亞弗 以色列人建營於耶斯列泉旁
昔耶洗別滅耶和華諸先知 俄巴底匿先知百人於穴 每穴五十人 以餅與水供之
故我今日所諭爾之誡命 爾當恪守 致強厥志 以入所往而得之地
在民眾會中尊祟之 在長老聚所頌美之兮
能聞之耳 能見之目 俱耶和華所造
亞吉召大衛曰 我指維生之耶和華而誓 爾乃端正 偕我出入軍中 我視為善 自爾來歸 未嘗見爾有惡 惟牧伯不愛爾
我將濬河於童山 出泉於幽谷 使曠野成池沼 旱地為源泉
﻿ 耶和華僕摩西死後 耶和華諭摩西從者 嫩之子約書亞曰
民至以琳 在彼有水泉十二 椶樹七十 乃近水建營焉
遂作穹蒼 以分穹蒼上下之水 有如此也
是以爾可知 凡由乎信者 此為亞爸拉罕之裔也
迨其士師擲於巖下 人則必聽我言 以之為甘兮
既過第一第二守所 至達城之鐵門 其門為之自開 乃出行一街使者即離之
彼於夜間痛哭 流涕盈腮兮 愛者雖多 無人慰藉兮 良朋欺之 成為仇敵兮
我乃生活之餅 由天降者也 人若食此餅 則生至永世 且我所將予之餅 即我之肉 為世之生而予者
洗魯雅子約押為軍長 亞希律子約沙法為史官
譬彼羽族 目睹網羅之設 猶不知戒
約押遂起 往基述 攜押沙龍至耶路撒冷
門徒如是行之 使眾皆坐
人子歟 爾其為推羅作哀歌
且視我主之恆忍為得救之由 有如我儕所愛之兄弟保羅 按所賦彼之智慧 曾書與爾
扶爾以手 免爾足觸石兮
使我口若利劍 庇我以手蔭 俾我如明鏃 藏我於其箙
共謀以詭計執耶穌而殺之
取耶和華室及王宮之寶物 悉攜之出 又碎以色列王所羅門所製耶和華殿中諸金器 如耶和華所言
好金者 得金而不知足 好富者 獲利而不知饜 斯亦虛空
俾不安然 待其建造耶路撒冷 使為全地所揄揚
是日爾曰 當稱謝耶和華 呼籲其名 宣其所為於列邦 稱其名為崇高
起而攻我者 其脣所發 終日所謀 爾亦聞之兮
若人有童女 年過及笄 而以為待之不合所宜 則隨所願 嫁亦無罪
密遣使往見亞比米勒曰 以別子迦勒 偕其昆弟至示劍 慫恿邑眾攻爾
又由戶伸生亞比突 以利巴力
瑪西雅孫 尼利亞子 內大臣西萊亞 於猶大王西底家四年 偕王往巴比倫時 先知耶利米有言囑之
遂速下喜接之
其二納之 亦無遺種而死 其三亦然
付於索爾命 及爾所畏者之手 即巴比倫王尼布甲尼撒 與迦勒底人之手也
當憶爾上帝耶和華 因彼賜爾以力 俾得貨財 以踐所誓爾祖之約 有如今日
如云我不悅爾 願任其所欲而待我
王遣人召示每至 諭之曰 爾當建室於耶路撒冷居之 勿出而他往
凡求爾者 因爾欣喜歡忭 凡悅爾拯救者 恆言宜尊上帝為大兮
若而人者 欣喜懽忭 導入王宮兮
是以我腸為摩押而鳴 我衷為基珥哈列設而響 有如琴瑟
必有肩帶二 綴其前後 使之相連
使徒以大能證主耶穌之復起 而大恩臨於眾焉
為爾驅逐較爾強大之民 導爾入境 賜爾以為業 有如今日
利未人供役事 有定例焉 自二十五歲以上 可入會幕 以供役事
耶穌在殿宇 教誨 於庫中 言此 而無人執之 因其時未至耳
又如大衛謂上帝於行之外而義之者為有福
是致生之誡 適以致死
且彼賜種與播者 賜糧與食者 將給而倍爾所播之種 增爾公義之果
亞倫子拿答 亞比戶 各取己鼎 置火與香 以獻耶和華 然所獻者 乃不聖之火 非耶和華所命
蓋其中絕無窮乏之人 因凡有田有宅者 皆賣之攜其價銀置於使徒足前
曰 我儕斷其縶維 脫其繩索
彼謂我曰 慎勿為也 我與爾及爾諸兄弟 即先知 並守此書之言者 同為僕 爾當拜上帝也
於今亦然 猶有遺餘 依恩而選者
曰 耶和華以此地賜爾 我所知也 緣爾之故 吾儕畏懼 斯土之民喪膽
埃及處女必蒙羞恥 見付於北方人之手
耶穌仍不答 即一言亦無之 以至巡撫大異焉
耶和華諭我曰
爾當慎之 聽從其命 勿干厥怒 彼不宥爾愆 蓋我名在彼
我將鞏固猶大室 拯救約瑟家 導之旋歸 加以矜憫 俾如未見棄者 蓋我為其上帝耶和華 必聽其祈
末底改往 咸遵以斯帖命而行
我父之旨 即凡見子而信之者皆有永生 而我於末日復起之也
蓋我儕若於其死狀與之聯合 則將於其復起也亦然
遂相議曰 莫若立帥 以歸埃及
患難之日 邪惡追迫我踵 我何懼兮
凡自俘囚而歸之以色列人 及自為區別 去斯土異族之污 尋求以色列之上帝耶和華者 俱食之
攜伊施波設之首 至希伯崙 見大衛王曰 爾敵掃羅索爾命 試觀其子伊施波設之首在此 今日耶和華報我主我王之仇於掃羅 及其後裔
耶和華論猶大王家曰 我視爾若基列 若利巴嫩之巔 然我必使爾成為曠野 無人居處之邑
昔爾與波阿斯使女偕 波阿斯非我之戚族乎 彼今夜在禾場 簸揚麰麥
撒母耳年邁 立其子為以色列士師
使爾境內平康 飫爾以嘉麥兮
猶大人末底改 位居亞哈隨魯王之次 在猶大人中為尊 見悅於諸同宗 以和平之言 安撫其族 惟求其民之益焉
凡籲耶和華之名者 必得拯救 蓋依耶和華之言 在錫安山耶路撒冷 將有逃脫者 在遺民中 必有耶和華所召者也
以珥子書品 戶品 亞黑子戶伸
於宰燔牲之處 宰補過之牲 祭司必以其血沃於壇之四周
既聞其病 於所在之處仍居二日
告亞倫及其子云 當於以色列族所獻我之聖物 自為區別 免瀆我聖名 我乃耶和華也
約拿單曰 我儕過彼 使彼見之
寡言者有知識 沈靜者乃通人
以上所列諸名 摩西 亞倫召之
爾惡或損同類 爾義或利世人
約押為以色列軍長 耶何耶大子比拿雅 統轄基利提人 比利提人
彼眾畏迦勒底人 因尼探雅子以實瑪利 殺巴比倫王所立斯土之方伯 亞希甘子基大利也
坐其座者 必蒙不潔 當澣衣濯身 迨夕乃免
爾若歸向全能者 除爾幕中之不義 必得建立
當告猶大王希西家云 爾所恃之上帝 謂耶路撒冷必不付於亞述王手 爾勿為其所欺
十一亞薩烈 與其子及昆弟十二人
我傾耳以聽 彼不言正直 無人悔其惡行 曰 噫 我所為何事 彼各行其道 若馬之奔馳於陳
常以熱心為善 善也 非獨我與爾偕時而然
則願生荊棘以代麥 生草萊以代麰 約伯之詞畢矣
蓋我以屬上帝之熱心 為爾而熱心 因我曾聘爾於一夫 以獻爾如貞女於基督
摩西告以色列會眾曰 耶和華諭爾云
然則我之賞何歟 即我傳福音時 使人不費而得之 免用盡我在福音所有之權也
不愛我者 不守我言 且爾所聞者 非我之道 乃遣我之父之道也
亭午 以利亞戲之曰 大聲而呼 彼乃神 或默想 或暫出 或遠行 或假寐 必使之醒
禧年既屆 各歸其業
全地當歌頌耶和華 日宣其拯救兮
而耶孫納之 此輩皆違逆該撒之命 言有他王即耶穌也
蠢者既無知 何為執金以市智
以上邑郊 乃以色列人掣籤 予利未人 循耶和華藉摩西所命
又有他使者 自在天之殿而出 亦執利鐮
今當自籌 如何以行 蓋禍必及我主 與其全家 彼乃庸人 不可與言
基督 耶穌之僕以巴弗 即爾中之一 問爾安 彼於祈禱中常為爾爭 今爾成全 篤信而立於上帝之全旨
希蘭以香柏松木予所羅門 如其所欲
推主之言永存 所傳與爾之福音即斯言也
亞瑪謝其餘事蹟之始末 俱載於猶大 以色列列王紀
如曰勿淫 勿殺 勿竊 勿貪 抑或他誡 皆以一言蔽之 曰愛鄰如己
哈薛曰 我主何為而哭 曰 我知爾於以色列人將行之惡 以火燬其堅城 以刃殺其丁壯 擲斃其嬰孩 刳剔其孕婦
我於大會中 宣公義之嘉音 必不緘口 爾耶和華所知兮
勿與斯土之民立約 必毀其壇 而爾不聽我言 果何為哉
故爾智者 其聽我言 上帝決不為惡 全能者斷不作孽
長子命名瑪拿西 曰 上帝使我不復念昔日之苦 以及父家
利未人在以色列族中 共得四十八邑與其郊
王曰 爾主之子安在 曰 在耶路撒冷 蓋曰 今日以色列家 必以父之國反我
大衛聞之 則遣約押率勇士全軍
彼獲恩於上帝前 求為雅各之上帝 得一居所
我所為者 皆因福音而為 致我與人共與之
我循耶和華言 購帶束腰
以爾行徑託耶和華 惟彼是賴 則必成之兮
耶和華必為爾啟其寶藏 使天降時雨於爾土 於爾凡百所為 錫嘏於爾 爾貸金於列邦 而不告貸於彼
曰 請我兄弟 勿作斯惡
眾遂語之曰 我當何為以作上帝之工乎
爾當謹慎 免忘爾上帝耶和華與爾所立之約 為己雕偶 仿其所禁諸物之像
妓女乃深坑 外婦為狹阱
撒母耳以耶和華之言 悉告於求立王之民
首生之驢 必贖以羔 否則折其頸 首生之男 必悉贖之 覲我者毋徒手
又戰於迦特 有利乏裔一人 軀幹修偉 手足各有六指 共二十有四
我至迦巴魯河濱提勒亞畢 俘囚之居所 憂鬱不勝 同處七日
惟我為耶和華 我外無他救主
貨財增 食之者亦增 其主有何益哉 惟目睹之而已
蓋知其因妒忌而付耶穌也
如能戰而殺我 我儕則為爾役 如我勝而殺彼 爾曹則為我役 而服事我
嫩之子約書亞召諸祭司曰 當舁耶和華約匱 祭司七人執七角 行於匱前
蓋今也 若爾堅立在主 我則生矣
惟仰賴耶和華者 必補其力 如鷹展翼而上 疾趨弗倦 奔走弗疲
寧求令聞 愈於多財 寧得恩寵 愈於金銀
我儕蒙昧 不能陳詞 請爾教我 何以與言
是則死力行於我 而生力行於爾矣
寅畏之者 必成其願 聽其呼籲 而救之兮
有日之榮 有月之榮 有眾星之榮 蓋此星彼星 榮各不同
凡敬畏爾 託庇於爾者 爾於人前為備恩寵 何其宏大兮
至以色列族 或人或畜 無犬敢鼓舌以吠之 俾爾知埃及人與以色列人 為耶和華所區別
遂離之 而復登舟 往於對岸
陳餅其上 在耶和華前 循耶和華所諭摩西之命
上帝諭挪亞與其子曰
使虐爾者自食其肉 自醉其血 若飲醇醪 凡有血氣者 咸知我耶和華 乃救爾贖爾之主 雅各之全能者也
鴕鳥昂然展翼 惟其毛羽不慈
耶和華又見於彼 與昔在基遍同
西底家即位時 年二十有一 在耶路撒冷為王 歷十一年 其母哈慕他 立拿人耶利米女也
視哉 爾室即荒墟 而遺於爾矣
王之酒政膳長 繫於獄中 同夜得夢 夢各有兆
時爾列祖探我試我 且歷四十年 視我所行
投之火爐 在彼 必有哀哭切齒矣
緣下兩旁 作金環二 貫杠以舁
痛心者醫之 而裹其創兮
遂取馬與二車 王遣之追襲亞蘭軍曰 往而察之
亞多尼雅在隱羅結側 瑣希列石旁 宰牛羊肥畜 請其兄弟 王之諸子 及王臣僕猶大眾
此四少者 上帝賜以知識聰睿 精於文字學術 但以理洞悉諸啟示及夢兆
眾知而隨之 耶穌接眾 與之言上帝國 凡需醫者 愈之
適布伯流之父 患熱病 痢疾而臥 保羅入就之 祈禱手按其上 醫愈之
膳長見其占吉 謂約瑟曰 我亦得夢 有白餅三筐在於首
迦勒於摩西前 慰安民曰 我儕能克其地 其往取之
遂使耶和華匱遶城一次 返營而宿
無論何法 概勿為人所誘 蓋日未至 必先有離叛之事 及彼罪人 淪亡之子 顯著矣
耶和華歟 無如爾者 惟爾為大 爾名大有能力
又曰 上帝之匱見奪 以色列之榮去矣
禍哉 以法蓮醉者高傲之冠冕 及其美飾之殘花 在膏腴山谷之上 其民沉湎於酒
免爾尊榮畀他人 歲月供殘暴
巴施戶珥 亞瑪利雅 瑪基雅
靈告腓立曰 前往 而附此車
是日也 敵向之咆哮 若海濤澎湃 人望其地 則見幽暗艱苦 其光晦於密雲
父愛子 以萬有付於其手
惟耶和華偕我 如可畏之勇士 窘迫我者必顚越 而不獲勝 蒙極大之羞 受永久不忘之辱 以其行事不智也
俄斐之金 紅玉碧玉 不足較其值
以利加拿歲由其邑上示羅 崇拜祭祀萬軍之耶和華 以利二子 何弗尼 非尼哈在彼 為耶和華祭司
從侍衛長之迦勒底軍 毀耶路撒冷四周城垣
約書亞謂民曰 以色列之上帝耶和華云 古昔爾祖亞伯拉罕 及拿鶴之父他拉 居於河東 崇事他神
二十三第萊雅 二十四瑪西亞
賓內裔 六百四十八人
人不悛改 上帝必礪其刃 已張厥弓而備之
論之曾有曰 在以撒者 將稱為爾裔
如戍卒見刃將至 不吹角以警民 刃至而殺人 其人死於其罪 而我必索其血於戍卒
彼必長 我必消
又以銀一百他連得 在以色列國募英勇之士十萬
此瑪拿西之室家 見核者 計五萬二千七百人
爾於爾上帝耶和華 當為純全之人
當告以色列人曰 我乃耶和華 將脫爾於埃及人所加之重負 罷爾苦役 以奮臂巨災贖爾
獻其子女 以祭鬼神兮
與列祖偕眠 同葬於大衛城 子約沙法嗣位
其民乃亞衲族 軀幹修偉 爾所識者 亦嘗聞語云 孰能敵亞衲族乎
王薨 舁至撒瑪利亞 而葬於彼
耶和華曰 我僕約伯 爾留意乎 彼純全端正 寅畏上帝 離棄諸惡 世無其匹 爾雖激我 無故滅之 彼仍守厥正
亞伯蘭曰 婢為爾所治 可任意以待 於是撒萊虐遇之 夏甲逃避焉
希西家行耶和華所悅 效其祖大衛所為
亞多尼干裔 六百六十七人
餘民 祭司 利未人 司閽者 謳歌者 尼提甯人 及與異邦人絕交 從上帝律者 各偕妻孥 凡有知識聰明者
酒一欣之半 為灌祭 以為馨香之火祭 奉於耶和華
所陶之瓦 其數如前 毋容少減 彼惰 故號呼曰 容我往祭我之上帝
蓋我儕徇形軀時 其由律之惡慾動於肢體 厥果維死
我儕或受難 則為爾之慰與救或受慰 亦為爾之慰 斯慰使爾忍受苦 如我所受者然
而世之思慮 貨財之迷惑 及他物之嗜慾 入而蔽其道 致無所結實矣
及尼提甯人 即大衛與牧伯所賜 服役利未人者之裔 二百二十人 攜之而至 其名皆經檢點
智者登勇士之城 敗其所恃之勢
我曰 行淫已久之婦 與眾彼此行淫
耶和華諭摩西曰
利甲子約拿達子孫 遵其先人所命 乃斯民不聽從我
由彼全身結構聯絡 以百節各依其分量相助 漸長而自建於愛
書珊宮 有猶大人末底改者 乃便雅憫族 基士曾孫 示每孫 睚珥子也
行時 宣傳曰 天國近矣
勿與居民立約 恐彼狥欲 從其神而獻祭 招爾共食祭品
彼受鞫時 願其負罪而出 彼之祈禱 反為咎戾兮
會眾遣使至臨門磐 以和告便雅憫人
蝗之形狀 如備戰之馬 首上所戴有若金冠冕 面如人面
以信 而以撒將來之事 祝福雅各 以掃
居埃及地之猶大人 其聽耶和華言 耶和華曰 我已指我大名而誓 凡居埃及之猶大人 後必無一人 口道我名曰 我指維生之主耶和華而誓
所羅門集車騎 有車一千四百 騎兵一萬二千 置於屯車之邑 並王都耶路撒冷
言畢屈膝同眾祈禱
是日也 美女少男 必因渴而疲憊
我已掘地而飲水 將以足掌涸竭埃及之河
昔於某地語人曰 爾非我民 將於斯地稱為維生上帝子
爾曹至此地 希實本王西宏 巴珊王噩 出與我戰 而我擊之
我心自謂 耶和華為我業 我必望之兮
勿高舉爾角 勿強項而言兮
參孫籲耶和華曰 主耶和華歟 求爾垂念我 上帝歟 求爾堅固我 惟此一次 以報非利士人抉我二目之仇
於是大衛權黃金六百舍客勒 予阿珥楠 以購其地
是以我已遣提摩太就爾 彼在主為我子 見愛而忠者 其將使爾記憶我之諸路 在於基督者 即我於各會 隨在教誨者也
禍哉 爾為眾所譽者乎 蓋其祖待偽先知亦如是也
雅各歟 我必集爾眾 亦必聚以色列之遺民 置於一所 若牢中之羊 場內之羣 因人眾多 其聲譁然
我僕摩西死矣 今爾與民起而濟此約但 往我所賜以色列族之地
維時 守宅者必戰慄 有力者必傴僂 旋磨者稀而止 窺牖者昏而暗
爾將謳歌 如守聖節之夕 中心歡樂 如人吹笛而赴耶和華之山 詣以色列之磐
當互相任勞 如是 乃盡基督之法
言甫畢 王子至 發聲而哭 王與臣僕亦哭 慟甚
同謀者 乃亞捫婦示米押子撒拔 摩押婦示米利子約薩拔
我語爾 於彼日 所多瑪之所受 較斯城為尤易也
我日速於郵傳 趨而不見福祉
智慧之子 受父勸懲 侮慢之人 不聽譴責
因爾所行之惡 所作可憎之事 耶和華不能復忍 故爾土地成為荒蕪 可駭可詛 無人居處 有如今日
違棄耶和華 其祖之上帝 即導之出埃及者 而從四周諸族之神 向之跪拜 激耶和華怒
王為之設盛饌 飲食既畢 遣之去 乃歸其主 自此亞蘭軍旅 不再侵以色列境
惟我必遺數人 免於鋒刃 饑饉疫癘 使在所至之國 自陳其可憎之事 則知我乃耶和華
上帝允其所祈 婦坐於田 上帝使復就之 夫不在焉
宴日既過 約伯召而潔之 晨興 按其人數 為之獻燔祭 蓋曰 恐我子干罪 心違上帝 約伯所為恆若此
故願盡我心 並宣福音於爾在羅馬者
彼遂進前 由坐座者之右手取卷
以色列為茂盛之葡萄樹 結實纍纍 其實愈繁 築壇愈多 其地愈美 建柱愈佳
在壇之北 宰於耶和華前 亞倫子孫為祭司者 必以其血沃於壇之四周
論亞捫人 耶和華曰 以色列豈無子乎 豈乏嗣乎 瑪勒堪奚據迦得地 厥民曷居其邑耶
摩西告民曰 爾中簡人 執兵出征 攻米甸人 為耶和華復仇
蓋受割禮 不受割禮皆無益 惟新造之人而已
不第此也 我儕獲聖神之初實者 亦中心太息 以俟得成為子 即我身之贖焉
與背耶和華 而不從之者 及不尋求耶和華 而不訪之者
銀座四十 板下各二
聖靈亦於我儕為證 蓋既有曰
彼既審我 見無死辜 則欲釋我
祭司之脣 宜存智識 人當求法律於其口 以其為萬軍耶和華之使也
拿俄米謂二媳曰 各歸母家 願耶和華恩待爾 如爾之待死者及我然
我儕當於屋巔 建一小室 內置牀几椅及燈臺 彼至我所 可寓其間
我於其前為完人 自守而遠惡兮
蓋我懼爾 嚴人也 未置者取之 未播者收之
惟耶和華因與亞伯拉罕 以撒 雅各所立之約 施恩矜恤之 眷顧之 尚不滅之 不逐之於其前
仆於爾側者千 仆於爾右者萬 災不及爾兮
彼被藐視 為人厭棄 素歷困苦 洞悉病患 猶人掩面所不欲睹 而鄙夷者 我儕不重視之
耶和華應以色列族所求 以迦南人付之 遂盡滅厥眾 及其邑 故其地稱曰何珥瑪
我見古珊之幕遭難 米甸之帷動搖
王乃回顧 為以色列會眾祝嘏 會眾咸立
跑地於谷 自喜有力 出迓兵械
我且曰 嗣子雖為全業之主 童蒙時 無異於僕
凡今日於我上帝耶和華前 與我同在 及不同在者 亦與立之
約阿施子耶路巴力歸居己第
父曰 其人安在 胡為遺之 請之來食
故殺人者 不得以金贖其命 必殺毋赦
其足趨以行惡 急流無辜之血 衷存邪慝 所經之途 無不荒蕪毀滅
故上帝任其心之嗜慾 陷於不潔 致互辱其身
既以恩 則不復以行 否則恩不復為恩矣
禍哉 士子與𠵽唎㘔人 偽善者乎 因爾潔杯盤之外 而內則盛滿劫奪與無度也
撒但對曰 以皮代皮 人願捐其所有 以保生命
兄弟之妻 勿亂之 亂之是辱兄弟
循以色列諸王之道 如亞哈家所為 蓋娶亞哈女為妻 行耶和華所惡
凡我所諭爾者 爾必謹守遵行 毋增毋減
後歷七百八十二年 猶生子女
蓋是日將有災難 即自上帝創世之始 以至於今 未有若此者 其後亦無有焉
父謂之曰 我子 爾常偕我 凡我所有 皆爾所有
斯時也 護衛爾民之大君米迦勒將興 亦有大難 自有國以來 迄於是日 未之有也 其時爾民之中 凡名錄於册者 必蒙拯救
時 王將語其右者曰 爾曹蒙我父寵愛者歟 來而嗣創世以來 為爾所備之國
詰朝 約拿單依前與大衛所約之時 出於田 一童偕之
夫上帝既以此賜與彼 一如賜我儕 在信乎主耶穌 基督時 我則為誰 能阻上帝耶
日稱頌爾 頌美爾名 迄於永久兮
爾既為順命之子 態度勿效昔無知時所縱之慾
耶利米曰 萬軍之耶和華 以色列之上帝云 如爾出降於巴比倫王之牧伯 則可得生 斯邑不焚於火 爾及舉家 亦可生存
癩者至營之邊隅 入一幕 式食式飲 攜其金銀衣服 出而匿之 返入他幕 亦攜其物匿之
故所羅門建基色 及下伯和崙
又擊摩押 摩押人遂服役於大衛 而納貢焉
大衛不生存男女 攜至迦特 蓋曰 恐其以我事告人云 大衛所為如此 彼居非利士地 所為常若是
躑躅田間 或遇之曰 爾何求耶
在彼兇暴者息騷擾 困憊者得康寧
時 以撒居南方 適自庇耳拉海萊來
其所遺者 必死而葬 嫠婦亦不舉哀
爾及子孫 宜守祭司之職 壇前㡘內 供其役事 我以祭司之職畀爾 外人近前 必致之死
主歟 爾為慈仁之上帝 遲於發怒 廣有慈惠誠實兮
其人告我曰 南向之室 為守殿之祭司所居
如亞爸拉罕信上帝 遂以此得稱為義
爾當謹慎恐有失上帝之恩者又恐有苦根發萌 以擾 編註：「擾」原影像本不清楚爾曹 致多人因之而玷污
彼執爾於手 爾則斷折 致傷其肩 彼倚爾時 爾則斷折 致閃其腰
惟彼為我磐石 為我拯救 我之高臺 我不至於大震兮
被光華如衣 布穹蒼如幬兮
其災害之起 必突至 其年壽之絕 孰得知
安息日之翌日 祭司以之搖於耶和華前 冀蒙悅納
所以祭上帝者 乃憂傷之神 憂傷痛悔之心 爾不蔑視兮
惟攻之以數辯端即 論其畏鬼神 又論一耶穌者已死而保羅言其生也
是日戰勢劇烈 王被扶立於車 以禦亞蘭人 創劇血流 至於車底 迨夕而死
其翼相連 行時直前不轉
願敵被辱 願其抱愧 如衣以袍兮
惟沙番子亞希甘護佑耶利米 免付於庶民手 致之於死
受一千者亦來 曰 主歟 我知爾乃忍人也 未播之處而穫 未散之處而斂
勿告於迦特 勿哭於亞柯 我在伯亞弗拉 輾轉於灰塵
野牛與犢 以及牡牛 同就死地 其地因血而醉 其土因脂而腴
蓋或由靈 蒙賜以智慧之言 或依此靈 蒙賜以知識之言
取所造之犢 爇以火 擣為粉 播於水 令以色列人飲之
故以色列之上帝耶和華曰 昔我有言 爾與爾祖之家 將恆久行於我前 今我則曰 決不如是 凡尊我者 我必重之 凡藐我者 我必輕之
以利亞聞之 以衣蒙面而出 立於穴口 有聲謂之曰 以利亞 爾在此何為
爾意此三人中 誰為遇盜者之鄰乎
主歟 其聽我聲 傾耳聽我懇求之聲兮
或與有金 以銀充室之侯伯相偕
我為此子而禱 耶和華允我所求
約翰亦行浸於近撒林之哀嫩 因彼處有多水 眾至而受浸焉
其祖之罪 願耶和華憶之 其母之惡 願不見塗兮
我洗爾以水 盡滌爾血 沐爾以膏
有新婦者 新郎也 新郎之友 立而聽之者 因新郎之聲而喜甚 故我此喜盈滿矣
亞拿尼亞遂往 入其室 手按之曰 兄弟掃羅歟 主即爾來時路中現於爾之耶穌 遣我 使爾再見 且得滿於聖靈
故我曰 試聽我言 我亦陳我意
及彼得上耶路撒冷時彼奉割禮者之爭曰
因而發誓 許如其所求而賜之
爾當自慎若爾兄弟犯罪 則責之 若其悔改則赦之
使瞽迷途者 必受詛 眾民當應曰 阿們
尚其自救 如麞脫獵 如鳥脫捕
當守我安息日 敬我聖所 我乃耶和華也
雨降 潦至 風吹 撞其屋 屋即傾頹矣 且傾頹大也
於是遍猶太 加利利 撒瑪利亞之會既建遂安 所行畏主而蒙聖靈之慰 人數益增
上帝諭雅各曰 昔爾避兄以掃時 我在伯特利顯見於爾 今起往彼而居 為我築壇
彼既周環懦弱 則能體恤愚昧迷罔之人
上帝之名 緣爾受謗於異邦 如經所載矣
見樸拙少年中 有一乏知識者
遽謂斯物為聖 許願而後察之 乃自陷於網羅
耶和華與摩西覿面相語 如人與友言 摩西歸營 惟嫩之子少者約書亞 為其侍從 弗離於幕
我籲爾 而爾弗聽 我起立 而爾注視
我將奉燔祭詣爾室 在爾前償我願
其犢必舁至亞述 餽與耶雷布王 以法蓮將蒙羞 以色列必因己謀而抱愧
彼之子孫 至於三世 可入耶和華會
我七日間禁食二次 且以凡所得者 十輸其一
我將簡爾 俾從所欲而主治 為以色列王
又虜武士七千 匠役鐵工一千 皆善戰之壯士 俱攜至巴比倫
其魂臨乎坑坎 其命近於殄滅
與其餘諸族 即尊大之亞斯那巴所遷 置於撒瑪利亞邑 及伯拉河西者
於是人將知爾為我門徒者 乃因爾互相有愛也
流便歟 爾乃吾之冢子 吾之能力 我強健時 所首生者 厥榮及權 超越於眾
外人食其力 而彼不知 首髮頒白 而彼不覺
耶和華歟 爾其興起 我上帝歟 尚其拯余 蓋爾已批敵人之頰 折惡人之齒兮
耶羅波安恢復以色列之境 自哈馬道 至亞拉巴海 如以色列之上帝耶和華藉其僕 迦特希弗人亞米太子先知約拿所言
約沙法其餘事蹟之始末 俱載於哈拿尼子耶戶書 入於以色列列王紀
神言寓於王口 聽訟則無謬言
門徒默然 蓋於途間 曾相爭論誰為大也
由泉門而前 升大衛城之階 在大衛宮之上 東至水門
彼及其眾之牀 設於被戮者中 其塚遍於四周 皆未受割而戮於刃者 生時令人恐懼 今與入墓之人 同蒙羞恥 以攔列於被戮者中
耶穌語之曰 爾見此諸巨室乎 在此將無一石遺於石上 而不被毀焉
遣外邦人往巴比倫以簸之 空虛其境 其遘難之日 敵必環而攻之
惟民仍獻祭於崇邱 而獨奉其上帝耶和華
目償目 齒償齒 手償手 足償足
諸天其歡 大地其喜 海及充其中者 悉揚厥聲兮
若我依人事 在以弗所與獸鬥 何益於我哉 若死者不見起 我儕莫若飲食 蓋明日死矣
即予木工 匠役 瓦工 又購材木 與鑿成之石 修葺殿宇
爾語民曰 自潔為聖 以備明日食肉 蓋耶和華聞爾哭聲云 誰以肉食我 昔在埃及 我儕善矣 故耶和華將賜爾以肉 爾得食之
我知耶和華為大 我主超乎諸神兮
又謂我曰 皆已成矣 我為啞唎𠵽 與啊咪咖 為始與終 我將由生命水泉 白白以予渴者
使於斯土合為一邦 在以色列山 為一王所治 不復為二族 不分為二國
全能者尚偕我 子女環繞我
二人相鬥 其一之妻 前欲援其夫 脫於擊者之手 而執其下體
有分於第一復起者 其人福矣 聖矣 第二死無權治之 彼皆將為上帝及基督之祭司 與基督共王一千年
爾行詐以自害 因爾遣我詣爾上帝耶和華曰 為我禱我上帝耶和華 凡我上帝耶和華所言者 悉以告我 我必行之
希伯倫裔 長子耶利雅 次子亞瑪利雅 三子雅哈悉 四子耶加面
求爾助我攻敵 人之輔助 乃徒然兮
遂攜出營外 以石擊斃之 遵耶和華所諭摩西之命
至基比亞 入邑以宿 無人接其入室寓之 乃坐於衢
爾許爾僕我父大衛之言應矣 爾口許之 而手成之 有如今日
惟今提摩太由爾至我 以爾之信與愛之佳音報我 又言爾常懷念我 戀慕得見我 如我之欲見爾
基列雅比居民 聞非利士人待掃羅之事
同坐於地 歷七晝夜 見其憂甚 無與言者
我曰 吾儕為人篤實 非偵者也
與地言之 彼必誨爾 海中鱗族 亦必語爾
上帝歟 願列邦稱讚爾 萬民稱讚爾兮
爾告以色列族云 如人死而無子 必歸其業於女
昔以色列家 為四周列國所藐視 刺之如棘 傷之如莿 後不復有 則知我乃主耶和華
不可立於通衢 而絕其逃脫者 於其患難之日 不可付其遺民於敵
耶和華必蒞臨於火 其乘輅若旋風 忿然發怒 以烈焰加譴責
爾若去人之軛 不指摘 不妄言 施仁慈於飢人 滿困苦者之欲 爾之輝光 必見於暗 爾之晦冥 必若日中之明
萬事常於我主耶穌 基督之名而感謝上帝即父也
亞伯拉罕曰 慎勿使我子歸故鄉
掃羅曰 乃眾自亞瑪力攜至 蓋民惜其牛羊之嘉者 欲以祭爾上帝耶和華 其餘我儕盡滅之
在世聖徒 乃為顯貴 我所深悅兮
由迦得支派中 得殺人者之逃城 即基列之拉末與其郊 瑪哈念與其郊
以斯帖從末底改命 不以其國其族告人
耶和華歟 示我以爾道 訓我以爾徑兮
皆遘厲疾而死 無人哀哭 不得瘞埋 將於地上 同乎糞土 見滅於鋒刃饑饉 其尸為飛鳥野獸所食
其節其枝 俱連為一 以精金用鏇法為之
曰 孰語爾裸乎 我戒爾勿食之樹果 爾食之乎
其明哲勝於萬人 超乎以斯拉人以探 及瑪曷子 希幔 甲各 達大 其聲名洋溢於四周之國
即在天在地諸家 由彼而稱名者
今請容我為爾畫策 拯爾及爾子所羅門之命
緣其能事 而頌美之 依其高大超絕 而頌美之兮
曰 設有四十人 則何如 曰 緣四十人 吾亦弗行是
其葉秀茂 厥果繁多 足供眾生 野獸伏於其下 飛鳥棲於其枝
我遭難之日呼籲爾 爾必俞允我兮
惟此愛情 多水不能滅之 諸河不能沒之 人若傾家以易愛情 必見輕視
亞撒十五年三月 眾集於耶路撒冷
爾鄰附爾安居 勿謀害之
摩西 亞倫退 摩西為耶和華所降法老之蛙災籲焉
送保羅者引之至雅典 既受命召西拉 提摩太速就之則返
民遂同謀 循王所命 以石擊斃之 於耶和華室院
基多族祖毘努伊勒 戶沙族祖以謝珥 皆伯利恆族祖 以法他長子戶珥所生
延年於耶和華誓賜爾祖 及其後裔之土 即流乳與蜜之地
故在亞實突 大袞祭司 及入大袞廟者 不履其閾 至於今日
耶和華曰 摩押之角已折 其臂已斷
爾必浸我於阬 我衣亦將厭我
屆節期 彼拉多向釋一囚予眾 隨其所求者
若以一人之愆 致死乘權 則受洪恩及義之賜者 更由一人耶穌基督而乘權於生矣
如爾中有先知 或作夢者起 施行異蹟奇事
是日也 七婦持一男曰 我儕衣食自給 惟許我稱以爾名 其洒我恥
爾女行姦 爾媳宣淫 我不罰之 緣爾轉就妓女 而偕淫婦獻祭 無知之民 必致傾覆
耶和華歟 爾乃上帝 以此福許爾僕
王入耶和華室時 侍衛至而執干 後則反諸侍衛之室
以色列族 祭司利未人 尼提甯人 與所羅門僕之裔 咸居猶大諸邑 各有其業 居耶路撒冷之州長 其名如左
今汝在此 當指上帝而誓 毋欺我暨我子孫 依我所厚待爾者 待我及爾所旅之邦
摩西對耶和華曰 如是 埃及人必聞其事 蓋爾昔施大能 率斯民出其中
王日賜其所需 終身不匱
惟爾稱為耶和華之祭司 我上帝之役事 享列國之貨財 得其榮顯而誇詡
惰者染指於盂 反之於口 猶以為勞
受膏之祭司 當取犢血入會幕
西布倫將居海濱 為泊舟之所 界延西頓
我之信實慈惠 必與之偕 藉我之名 其角高舉兮
每晨必備羔羊 素祭及油 為恆獻之燔祭
腓立比人乎 爾曹亦自知 於福音之始 我自馬其頓出時 他會無一與我共與於授受之事 惟爾而已
切求之 曰 我幼女將終 請爾來 以手按之 俾其得救而生焉
以色列與猶大人並起 鼓譟而追 至於該 及以革倫邑門 非利士人被創者 仆於沙拉音道 延至迦特與以革倫
我遵我上帝耶和華所命 教爾以典章律例 使行於入而為業之地
又作鏈 置於柱頂 作石榴一百 繫於鏈上
若斑斕如前 而不蔓延 則為瘡瘢 祭司必謂其為潔
昔大衛與掃羅子約拿單 指耶和華而誓 故王惜掃羅孫 約拿單子米非波設
上帝射之 不施矜恤 欲逃其手而不得
對曰 余旅世年百有三十 我之歲月無幾 且歷艱苦 不及吾祖旅世之年
享壽九百五十歲而終
阿何利巴瑪子孫中 有耶烏施族長 雅蘭族長 可拉族長 此皆以掃妻亞拿女阿何利巴瑪之裔
尊崇我上帝耶和華 於其足几前敬拜之 彼乃為聖兮
如沾爾恩 請以爾道示我 使我識爾 果沾恩於爾前 是族乃爾之民 請垂念焉
是以我儕勿睡 如其餘者然 惟宜警醒撙節
爾其懲之 如待米甸 如在基順河 待西西拉與耶賓兮
彼果病幾死 惟上帝恤之 不但恤彼 亦恤我 免我憂上有憂
入時 基路伯立於室右 雲充內院
國人盡殺凡叛亞們王者 立其子約西亞繼之為王
我曾以此語爾 使爾於我而有平安 在世爾有苦難 惟爾可張膽 我已勝乎世矣
向猶太人 我則如猶太人 以獲猶太人 向法下者 我雖非法下 而如法下者 以獲法下之人
義者之誌得頌 惡者之名必朽
不識平康之路
亦勿受人稱爾為傅蓋爾之傅乃一 即基督也
和毒以飲鄰里 使之沈醉 欲觀其裸 其人禍哉
或衣或宅之污染
爾曹互相受榮 惟自獨一之上帝而來之榮 爾不求焉 何能信乎
摩西召以色列眾 告之曰 以色列人歟 我所諭爾之典章律例 爾當聽從 學習遵行
宜循法律與證詞 若不依此而言 則不見晨光
爾諸戰士 日當遶城一周 六日皆然
斯餅悉歸亞倫 及其子孫 當於聖地食之 著為永例 蓋獻耶和華之火祭中 此為至聖也
爾曹食其脂 衣其毛 宰其肥者 而不牧羊
便雅憫人咸集 從押尼珥 成為一隊 立於岡巔
革順子立尼 立尼子雅哈 雅哈子薪瑪
歷年既久 埃及王薨 以色列族因其服役 歎息號呼 聲聞於上帝
求免我負 如我免負於我者
主耶和華曰 我所言之日 今已至矣 事必成焉
拯救屬於耶和華 願錫嘏爾民兮
居利巴嫩 巢於香柏者歟 爾遭難時 若產婦之劬勞 何其可憫
祈禱畢 會集之所震動眾皆滿於聖靈 侃侃而言上帝之道
哈達薨 瑪士利加人桑拉嗣位
洗魯雅子約押始核之而未竟 且因此事震怒臨及以色列 其數不載入大衛王紀
祭司獻羊 代為贖罪 則所犯者 乃蒙赦宥
倘彼如常而終 所遇與眾無異 則知耶和華未嘗遣我
故耶和華依我之義 視我之潔 而報我兮
毋聽其言 蓋爾上帝耶和華試爾 欲知爾果一心一意 愛爾上帝耶和華否
是夜飲父以酒 長女與之寢 女之臥起 父不及知
蓋底馬愛慕斯世 遂離我 而徃帖撒羅尼迦 革勒士徃加拉太 提多徃撻馬太
脣如紅線 口甚美好 額在帕內 見若裂榴
押沙龍自耶路撒冷 招二百人偕行 其人樸誠 不知其事
有人以床舁癱瘋者 尋所以舁之入 而置其前
得一握而安恬 愈於得兩握 而勞力捕風焉
亦必息其歡樂 節期 月朔 安息日 及諸大會
即蟻族無力 夏時備食
爾由世間所予我之人 我已以爾名顯示之 彼為爾之人 爾以之予我 彼亦已守爾道也
如此 不復為二 乃一體也 故上帝所配合者 人不可分之
王問婦 婦告之 遂命一宦者曰 凡屬此婦 暨其離國至今 田畝所產者 悉反之
對曰 耶和華授我之言 我不慎述之乎
維時 卜者所見虛偽 為爾所占妄誕 使爾仆於重傷惡人之項 彼日屆矣 罰罪之期至矣
以色列之上帝耶和華 以西宏及其民眾 付於以色列人手 以色列人擊之 取亞摩利人所居之地
其祭司干我法律 污我聖物 不辨聖與不聖 不使人別潔與不潔 掩目不顧我之安息 致我見瀆於民中
言此 𠵽唎㘔人 與［口撒］嘟𡀲人 彼此起爭 眾遂分黨
雅各既至埃及 爾祖籲耶和華 耶和華遣摩西 亞倫導之出 使居斯土
默瑪人 一百二十二人
彼以爾所當守之約示爾 十誡是也 並書之二石版
邇來我民興起若敵 有人安然而行 不好戰鬥 彼乃奪其外服 祇留裏衣
我已射之 希實本危亡 爰及底本 我已滅之 至於挪法 迄米底巴
我耶和華既言之 必行之於此惡會眾 集攻我者 俾其亡於斯野 盡皆消滅
於是民眾號呼 祭司吹角 民聞角聲 遂大號呼 城垣則圮 眾各直入 而取其城
俄巴底行於途間 以利亞遇焉 俄巴底識之 則俯伏曰 爾為我主以利亞歟
所羅門獻於耶和華為酬恩祭 牛二萬二千 羊十二萬 如是 王與以色列眾 區別耶和華室為聖
摩西往召民間長老 悉以耶和華所命告之
惟上帝所起者 無見朽壞也
人一萬六千 貢於耶和華者三十二
爾曹為證上帝亦然 我儕若何以聖以義 無可指摘 向爾信者而行
我目流涕 無已無間兮
民既離幕 欲濟約但 祭司舁約匱先民而行
書曰 可置烏利亞於前茅 劇戰之處 爾眾則退 俾其被擊而死
此地愁慘頹敗 利巴嫩慚怍枯槁 沙崙成為荒野 巴珊 迦密 林木凋殘
坦平爾步履 穩固爾道途
凡諸堅城美邑 爾必毀之 伐其嘉木 塞其水泉 以石毀其腴壤
則自鬻時 核其年之多寡 以其餘期所值 償之於人 而歸其業
究之 兄弟乎 凡真實 凡可敬 凡善義 凡清潔 凡可愛 凡可稱之事 若有何德 若有何獎 爾曹當思之
耶和華之神必大臨爾 爾則化為新人 同彼感靈而言
摩西遵耶和華命 在西乃野核其數
又曰 爾中之有能者與我同下 其人有何不是 則訟之
耶和華興起震動大地之時 人將入於巖之窟 地之穴 以避耶和華之威烈 及其赫赫之榮光
有猶太人來自安提阿 以哥念 既勸眾 則以石擊保羅 曳出城外 意其已死
如受創者 昏於邑衢兮 在於母懷 喪失厥魂兮 維時謂其母曰 穀酒安在兮
我不以福音為恥 是乃上帝之能 以救凡信者 先猶太人 次希利尼人
亞伯拉罕子以實瑪利 即撒拉婢埃及女夏甲所生者
且鬻爾之子女於猶大人 彼鬻於示巴 即遠方之國 耶和華言之矣
維爾諸婦 當聽耶和華言 耳聆其口所出之詞 其訓爾女號咷 各誨爾鄰哀哭
摩西乃返 見外戚葉忒羅曰 容我往見昆弟於埃及 視其存否 葉忒羅曰 安然而往
是日耶和華導以色列人 聯隊出埃及
洗革拉 伯瑪加博 哈薩蘇撒
長子以掃有美服 存於室 利百加取之 以衣季子雅各
上帝非人 致誑於言 亦非人子 致回厥意 既有言 詎不行之 既出辭 詎不踐之
我攜之就爾門徒 而彼不能醫之
在耶路撒冷為王 歷四十一年 其祖母瑪迦 押沙龍女也
蹲如牡獅 臥如牝獅 孰敢攖之 祝爾者必見祝 詛爾者必見詛
凡美善之恩施 完全之賞賜 皆本乎上由眾光之父而降 在彼無變易 亦無旋轉之影
各人當依其所受之恩賜而以之互相役事 如良家宰 司理上帝之諸恩賜者然
啟第七印時 在天寂靜 約有二刻
經行時 見一人生而瞽者
彼必誘爾子 不從耶和華 而事他神 致耶和華震怒 滅爾甚速
米拿現強索以色列之富豪 使各出銀五十舍客勒 以予亞述王 於是亞述王旋返 不駐斯土
乃祈禱曰 主 爾知眾心者 此二人之中 請示誰為爾所選
以色列王亞哈子約蘭十二年 猶大王約蘭子亞哈謝即位
約沙法曰 在此 非尚有耶和華之先知 可詢之乎
我在於父 父亦在於我 爾不信乎 我語爾之言 非由己而言 編註：「而言」原影像本不清楚 乃父居於我而行其行耳
立軍長以理民 集之於城門之場 以言慰之曰
耶和華備強有力者 若烈雹狂風 大水四溢 力擲之於地上
生愚蠢子必懷憂 為愚人父無所樂
獲不義之財 以富其家 營巢於高處 以避凶暴之手 其人禍哉
其家產過而不留 消亡於上帝震怒之日
我將揚耶和華之名 爾其稱我上帝為大
守耶和華之誡命典章 我今日所諭爾者 俾爾獲益
撒母耳沒 以色列眾咸集 為之哀悼 在拉瑪葬於其第 大衛啟行 至巴蘭野
萬物以道而造 凡受造者 無一不以之而造焉
蓋我偕爾 並無人擊爾害爾 因在此城我有多民也
但惡人與誆騙者 將長進於惡 迷人 而亦受迷
依其永旨 即於我主基督 耶穌而成者也
遂遣其人出伊甸囿 以耕所自出之土
養其一子 成為壯獅 學攫物而噬人
援我於陷阱 出我於淤泥 立我足於磐石 穩我步履兮
至於我民 童穉虐之 婦女治之 噫嘻我民 導者誘爾 毀爾蹊徑
再曰 嗄唎［口路］吔 焚彼之烟上騰 以至世世無盡
我若使疫癘流行斯土 洩忿而流其血 絕其人畜
耶和華舉手於海 震動列國 定命毀迦南之保障
乃以應昔由先知以賽亞所言云
昔在加低斯巴尼亞 我遣爾祖窺察斯土 彼亦如是而行
且耶穌為祭司 非不以誓而立
我必涸其諸河 鬻其地於惡人之手 亦藉外人之手 荒蕪其地 滅其所有 我耶和華言之矣
爾當悔改 蓋天國近矣
又遣我兄弟一人同往 我於諸事曾屢試其殷勤 今因其深信爾 則更殷勤矣
大眾既集 又有自各城來者就之 時 耶穌以譬語之曰
金甌十二 盈以香 甌各重十舍客勒 共計一百二十舍客勒 循聖所權衡
王於所詢智慧明哲之事 見其愈於舉國之巫人術士十倍
亞比央與列祖偕眠 葬於大衛城 子亞撒嗣位
此冕歸於希連 多比雅 與耶大雅 以誌西番雅子之惠 置於耶和華殿
是時耶和華諭亞摩斯子以賽亞曰 往哉 釋爾腰之麻 解爾足之履 彼乃遵命 裸體跣足而行
彼之律例 悉在我前 未嘗違其典章兮
及上諸邑四周鄉里 延至巴拉比珥 即南方拉瑪 此乃西緬支派之業 循其室家
時 撒母耳未識耶和華 耶和華未嘗以言示之
其一名革流巴 應而謂之曰 爾獨旅耶路撒冷 不知近日在彼所經之事乎
我望見基路伯側有四輪 基路伯各有一輪 輪色若碧玉
以色列族曰 我行由大道 如我與牲畜飲爾之水 必償厥值 不圖其他 第欲徒行 以過爾境
豕雖分蹄 而不反齧 當以為不潔 斯畜之肉毋食 其尸毋捫
追襲押尼珥 不偏於左 不偏於右
義路有生命 其途無死亡
以賽亞又云 有耶西之根株將興 而君異邦 異邦將望之
耶穌知其惡 則曰 偽善者乎 何試我也
如我儕已先言 今復言之 若人傳福音於爾 異乎爾所受者 則當見詛也
挪弗及答比匿人 碎爾之顚
既至 則見其掃淨修飾矣
忌恨 醉酒 宴樂 及此之類 我昔預言 今亦告爾 凡行如是者 必不嗣上帝之國
災禍不臨爾身 疫癘不近爾幕兮
遂集亞捫 亞瑪力二族 往攻以色列 據椶樹城
故我與之晤言 明以相告 不以隱語 彼亦睹耶和華之容 爾曹非之 曷不懼乎
所多瑪王謂亞伯蘭曰 以人歸我 物任爾取
以利亞謂亞哈曰 上而飲食 蓋有霖雨之聲也
時 耶羅波安出耶路撒冷 示羅人先知亞希雅 遇之於途 亞希雅衣新衣 惟二人在田野
又聳動眾民與長老及士子 遂就而執之 攜至議會
聞上帝之言 知至上者之智慧 睹全能者之異象 身臥而目明者曰
西西拉憊而酣寢 雅億取幕釘 手執椎 輕步而前 以釘貫其鬢際 釘之於地 遂昏眩而死
大衛聞之 則遣約押率勇士全軍
彼行可惡之事 豈知恥乎 非也 毫不知恥 亦不赧顏 故必仆於仆者之中 我譴責之際 彼必顚躓 耶和華言之矣
故相語曰 勿裂之 惟可拈鬮以觀誰得焉 乃以應經所云 彼共分我外衣 為我服而鬮焉 是事也 兵卒行之
於守約遵法者 耶和華所行 皆仁慈誠實兮
如人擊毀僕婢之一目 必緣其目而釋之
柱石見碎 傭人心憂
論及爾曹 我於主深信之 我所命者 爾今行之將亦行之
可拉曾孫 以比雅撒孫 可利子沙龍 及其昆弟可拉裔 司供役之事 守會幕之門 其祖曾理耶和華之營 且守其門
彼得又叩不已 及至開門 眾見之遂駭異
遂以哈曼 懸於為末底改所備之木 王怒乃息
示法提雅裔 三百七十二人
則我所望安在 我所冀者 其孰見之
耶和華我上帝歟 依爾義而判之 勿使敵為我而誇兮
我所愛者如沒藥囊 恆在我懷
爾心之於智慧 亦當視為若是 如爾得之 必有賞賚 不至絕望
在此諸日之末 於其子諭我儕夫子 即上帝所立為承萬有之嗣 且以之而造諸世者也
王所恃者 耶和華兮 蒙至上者之仁慈 不至動搖兮
予罪之軛 其手所繫兮 連結加於我項 使我力敗兮 主付我於敵手 我不能禦兮
可拉族長 迦坦族長 亞瑪力族長 此以利法後裔中之族長 在以東地 皆亞大之裔
二人同趨 此徒趨前 較彼得尤速 先至墓
上帝室中金銀器皿 昔尼布甲尼撒自耶路撒冷之殿所取 置諸巴比倫廟者 古列王取之於彼 以付所立之方伯 名設巴薩
蓋男固不宜蒙首 因其為上帝之像與榮 而女則為男之榮焉
凡呪詛皆不再有 上帝及羔之座將在於彼 而其諸僕將事之
爾曹夙興晏寢 勞苦謀食 俱係徒然 上帝所愛者 偃息之時 錫以綏安兮
人子歟 當以預言責以色列之牧者曰 主耶和華云 以色列之牧者 自牧其身 其人禍哉 牧者豈不宜牧其羣羊乎
雅各醒曰 耶和華果在此 而我不知
或購或鬻 皆由禧年之後 核其年數 視物產之多寡而計之
若亦攜此而去 設其遘害 則爾使我皓首慘然下陰府矣
爾賜我拯救之盾 爾之溫和 俾我為大兮
遂依迦得之言 遵耶和華命而往
以皂莢木作杠 包之以金
列邦歟 宜聽之 會眾歟 宜知斯民將遇之事
猶火焚薪 使水騰沸 致敵知爾名 列邦戰慄於爾前